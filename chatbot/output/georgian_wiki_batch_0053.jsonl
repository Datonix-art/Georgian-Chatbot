{"id": "7963", "title": "ჩიკაგოს ხელოვნების ინსტიტუტი", "text": "მინი|300პქ|შესასვლელი მიჩიგანის გამზირიდან\n'''ჩიკაგოს ხელოვნების ინსტიტუტი''' (Art Institute of Chicago) წამყვანი ხელოვნების მუზეუმი და სკოლაა აშშ-ში, ცნობილი ასევე იმპრესიონისტთა და ამერიკული ხელოვნების მინუშთა ვრცელი კოლექციით. მდებარეობს გრანტ პარკის დასავლეთით, მიჩიგანის გამზირის 111-ში, ჩიკაგო, ილინოისი.\n\n== ისტორია ==\n=== ჩიკაგოს დიზაინის აკადემია ===\n1866 წელს 35 ხელოვანთა ჯგუფმა დააფუძნა ჩიკაგოს დიზაინის აკადემია სტუდიაში დიარბორნის ქუჩაზე, რომლის მიზანი უფასო სკოლა იყო საკუთარი ხელოვნების გალერეით. ორგანიზაციას საფუძვლად დაედო ევროპული ხელოვნების აკადემიების სისტემა, მათ შორის ბრიტანეთის სამეფო აკადემია, აკადემიკოსებითა და მათი მოადგილეებით. აკადემიამ ქარტია 1867 წელს მიიღო.\n\nყოველდღიური გაკვეთილები დაიწყო 1868 წელს და თვეში $10 ღირდა. აკადემიის წარმატებამ მათ შესაძლებლობა მისცა სკოლისთვის ახალი 5-სართულიანი შენობა აეგოთ ადამსის ქუჩის 66-ში, რომელიც 1870 წლის 22 ნოემბერს გაიხსნა. თუმცა, ერთი წლის შემდეგ ჩიკაგოს დიდმა ხანძარმა შენობა დანარჩენ ჩიკაგოსთან ერთად გაანადგურა და აკადემია მძიმე მატერიალურ მდგომარეობაში ჩააგდო.\n\n=== ჩიკაგოს სახვითი ხელოვნების აკადემია ===\nდანაკარგის მიუხედავად საქმიანობის ნაქირავებ შენობაში გაგრძელების მცდელობა უშედეგოდ დასრულდა. 1878 წლისთვის აკადემიის ვალმა $10.000-ს მიაღწია. წევრები ცდილობდნენ ადვილობრივ ბიზნესმენებთან გარიგებით აკადემია სავალალო მდგომარეობიდან დაეხსნათ, თუმცა ბოლოს ხელი ჩაიქნიეს და 1879 წელს ახალი ორგანიზაცია სახელწოდებით ''ჩიკაგოს სახვითი ხელოვნების აკადემია'' დააფუძნეს. იგივე წელს ჩიკაგოს დიზაინის აკადემია ბანკროტად გამოცხადდა და მისი ქონება სახვითი ხელოვნების აკადემიამ შეისყიდა აუქციონზე.\n\n=== ჩიკაგოს ხელოვნების ინსტიტუტი ===\n1882 წელს ჩიკაგოს სახვითი ხელოვნების აკადემიამ სახელი გადაირქვა და დღემდე '''ჩიკაგოს ხელოვნების ინსტიტუტი''' ჰქვია. იმავე წელს $45.000-ად მათ მიწის ნაკვეთი შენობებითურთ შეისყიდეს მიჩიგანისა და ვან-ბურენის გამზირების კუთხეში. არსებული შენობა გაქირავებულ იქნა, ხოლო მის უკან სკოლისთვის ახალი სახლის მშენებლობა დაიწყო.\n\n1892-93 წლებში მსოფლიო კოლუმბიური ექსპოზიციისთვის ხელოვნების ინსტიტუტმა ქალაქის მმართველობაზე ზეწოლით მიაღწია იმას, რომ ექსპოზიციისთვის მიჩიგანის ტბის სანაპიროზე სპეციალურად აგებული შენობა შემდეგ ინსტიტუტისთვის გადაეცათ. მშენებლობის ღირებულება ნაწილობრივ მიჩიგან/ვან-ბურენის საკუთრების გაყიდვის ამონაგებით დაიფარა. 1893 წლის 31 ოქტომბერს ინსტიტუტი ახალ შენობაში გადავიდა.\n\n== ხელოვნების ინსტიტუტი დღეს ==\n'''ჩიკაგოს ხელოვნების ინსტიტუტი''' დღეს მსოფლიო კლასის მუზეუმი და აღიარებული დამოუკიდებელი სახვითი ხელოვნების სკოლაა.\n\n=== სკოლა ===\n'''ჩიკაგოს სახვითი ხელოვნების სკოლა''' ვიზუალური და მასთან მონათესავე ხელოვნებების პროფესიული კოლეჯია. აკრედიტაცია მიიღო 1936 წელს კოლეჯთა და სკოლათა ჩრდილო-ცენტრალური ასოციაციისგან, ხოლო 1944 წლიდან (ქარტიის წევრი) ხელოვნებისა და დიზაინის სკოლების ეროვნული ასოციაციისგან.\n\nსკოლის ჩიკაგოს ცენტრში მდებარე კამპუსი ხუთი შენობისგან შედგება. შეძენის ქრონოლოგიის მიხედვით ესენია:\n* 180 სამხრეთ კოლუმბუსი (აუდიტორიუმები, განყოფილებათა ოფისები, სტუდიები, ბეთი რაიმერის გალერეა)\n* 37 სამხრეთ ვაბაში (აუდიტორიუმები, მთავარი ადმინისტრაციული ოფისები)\n* 112 სამხრეთ მიჩიგანი (აუდიტორიუმები, განყოფილებათა ოფისები, სტუდიები, სპეციალურ წვეულებათა დარბაზი)\n* 7 დასავლეთ მედისონი (სტუდენტთა რეზიდენციები)\n* 162 ჩრდილოეთ შტატი (სტუდენტთა რეზიდენციები, ჯინ სისკელის ფილმის ცენტრი)\n\n=== ცნობილი კურსდამთავრებულები ===\n* თომას ჰარტ ბენტონი, მხატვარი\n* ჯონ ჩემბერლენი, სკულპტორი\n* უოლტ დისნეი, ანიმატორი, დისნეის დამფუძნებელი\n* ლეონ გოლაბი, მხატვარი\n* ჰიუ ჰეფნერი, პლეიბოის დამფუძნებელი\n* ჯეფ კუნსი, სკულპტორი\n* ჯოან მიტჩელი, მხატვარი\n* ელიზაბეთ მიურეი, მხატვარი\n* ჯორჯია ო'კიფი, მხატვარი\n* კლეის ოლდენბურგი, სკულპტორი\n* დევიდ სედარისი, მწერალი, იუმორისტი\n* მარკ ტობი, მხატვარი\n* ორსონ ველესი, კინორეჟისორი\n* გრანტ ვუდი, მხატვარი\n* ვენ იდუო, ჩინელი პოეტი, მეცნიერი\n\n=== მუზეუმი ===\nმინი|right|300პქ|კვირა ნაშუადღევი ლა გრანდ-ჟატის კუნძულზე, სიურა ამჟამად მუზეუმი ყველაზე მეტად განთქმულია იმპრესიონისტთა და ამერიკელ ხელოვანთა კოლექციებით, მათ შორისაა: კლოდ მონეს „თივის ზვინები“, ჟორჟ სიურას „კვირა ნაშუადღევი ლა გრანდ ჟატის კუნძულზე“, გრანტ ვუდის „ამერიკული გოთიკა“ და ედვარდ ჰოპერის „ბუები“.\n\nთუმცა მუზეუმს გაცილებით მეტი ფერწერული ტილო აქვს. სარდაფში მოთავსებულია თორნის ოთახები, რომელშიც ამერიკული და ევროპული არქიტექტურისა და ავეჯის სტილების ზუსტი მინიატურებია. მთავარ სართულზე ჯორჯ ჰარდინგის შუასაუკუნეების პერიოდის იარაღისა და საჭურველის კოლექციაა.\n\nინსტიტუტის განთქმულ მიჩიგანის გამზირის დასავლეთ შესასვლელს იცავს ედვარდ კიმის შექმნილი ორი ბრინჯაოს ლომის სკულპტურა. ჩიკაგოს სპორტული კლუბების პლეიოფების დროს ამ ლომებს ხშირად კლუბის უნიფორმა აცვია. აღმოსავლეთ შესასვლელის კარებში ჩიკაგოს სააქციო ბირჟის სავაჭრო ოთახის რეკონსტრუქციაა. ლუი სულივანის 1894 წლის დაპროექტებული ბირჟა 1972 წელს დაშლილ იქნა. ოთახის გადარჩენილი ნაწილები ხელოვნების ინსტიტუტში მოიტანეს და აღადგინეს. ხელოვნების ინსტიტუტის აღმოსავლეთ გასასვლელში ასევე იხილავთ ყოფილი სააქციო ბირჟის შესასვლელს, პრეზერვაციონისტების მიერ გადარჩენილი ძველი ჩიკაგოს ერთადერთი ღირსშესანიშნაობა.\n\n== რესურსები ინტერნეტში ==\n* ჩიკაგოს ხელოვნების ინსტიტუტის საიტი \n* ხელვნების ინსტიტუტის კოლექციები \n* ჩიკაგოს ხელვნების ინსტიტუტის სკოლა\n* სხვა ცნობილი მუზეუმები\n\nკატეგორია:ილინოისის მუზეუმები\nკატეგორია:1879 წელს დაარსებული მუზეუმები", "url": "https://ka.wikipedia.org/wiki/ჩიკაგოს_ხელოვნების_ინსტიტუტი", "length": 5131}
{"id": "7964", "title": "რკინის ჯვარი (ორდენი)", "text": "მინი|რკინის ჯვარი\n'''რკინის ჯვარი''' () — გერმანული სამხედრო ორდენი, რომელიც დააარსა პრუსიის მეფემ ფრიდრიხ ვილჰელმ III-მა 1813 წლის 10 მარტს. \n\n== ფორმა და ისტორიული წარმომავლობა ==\nორდენის ფორმის ნიმუშად აღებულ იქნა გერმანული ორდენის ჯვრის ფორმა — შავი ჯვარი ტიპური ფართო დაბოლოებებით, ისეთი, როგორსაც გერმანული ორდენის რაინდები თეთრ მოსასხამზე ატარებდნენ XIV საუკუნეში.\n\nნიმუში თვით მეფე ფრიდრიხ-ვილჰელმ III-მ დახატა, რომელიც საბოლოოდ დაამუშავა კარლ ფრიდრიხ შინკელმა. მას, როგორც წესი, რკინისაგან ამზადებდნენ პრუსიის სამეფო ჩამომსხმელ ქარხანაში.\n\n== მნიშვნელობა ==\n«რკინის ჯვრის» მაღალი ხარისხები 1813 წლისთვის წარმოადგენდნენ უმაღლეს გერმანულ სამხედრო ჯილდოებს. ასეთი პატივით სარგებლობდა მხოლოდ ორდენი „პურ ლე მერიტი“, რომელიც მხოლოდ ოფიცრებს ენიჭებოდათ და „შავი არწივის ორდენი“, რომელიც მხოლოდ გამონაკლის შემთხვევებში თუ მიენიჭებოდა ვინმეს.\n\n== რკინის ჯვრის ადრეული ვარიანტები ==\n<gallery>\nფაილი:Eisernes Kreuz Klasse2 WK1 Rueckseite.png|1813 წლის ვარიანტი\nფაილი:IC1870.jpg|1870 წლის ვარიანტი\nფაილი:Eisernes_Kreuz_Klasse2_WK1.png|1914 წლის ვარიანტი\nფაილი:EK Bluecherstern.jpeg|ბლიუხერის ვარსკვლავი\n</gallery>\n\n== რკინის ჯვარი მესამე რაიხის დროს ==\n=== რკინის ჯვარი ===\n\n\nმეორე მსოფლიო ომის პერიოდში ჰიტლერმა აღადგინა „რკინის ჯვარი“, როგორც ორდენი. იგი 1813 წლის მოდელზე ოდვან სქელი იყო, წინა გვერდზე ჰქონდა წარწერა „1939“ და ჯვრის შუაგულში „სვასტიკა“. განსხვავებით პრუსიული ტრადიციისა, ეტარებინათ ორდენი შავ-თეთრ ბაფთაზე, ნაცისტებმა ახალი, შავ-თეთრ-წითელი ბაფთა დააწესეს.\n\n1939-1945 წლებში არსებობდა „რკინის ჯვრის“ 4 საფეხური.\n\n* რკინის ჯვარი II კლასის (შავ-თეთრ-წითელი ბაფთით)\n* რკინის ჯვარი I კლასის (სარჭით)\n* რკინის ჯვრის რაინდის ჯვარი\n* რკინის ჯვრის დიდი ჯვარი\n\n=== რკინის ჯვრის რაინდის ჯვარი ===\n'''რკინის ჯვრის რაინდის ჯვარი''' ან უბრალოდ '''რაინდის ჯვარი''' (''გერმ.'' Ritterkreuz des Eisernen Kreuzes,  ან Ritterkreuz) მიენიჭებოდათ მხოლოდ განსაკუთრებული გმირობის ჩადენის შემთხვევაში. არსებობდა ორდენის შემდეგი ხარისხები:\n\n* რაინდის ჯვარი (Ritterkreuz des Eisernen Kreuzes) - მიენიჭა 7.313 კაცს\n* რაინდის ჯვარი მუხის ფოთოლით (mit Eichenlaub) - მიენიჭა 883 კაცს\n* რაინდის ჯვარი მუხის ფოთოლით და ხმლებით (mit Eichenlaub und Schwertern) - მიენიჭა 159 კაცს და საპატიო ჯილდოდ იაპონელ ადმირალს ისოროკუ იამომოტოს.\n* რაინდის ჯვარი, მუხის ფოთოლით, ხმლებით და ბრილიანტებით (mit Eichenlaub, Schwertern und Brillianten) - მიენიჭა 27 კაცს (კესელრინგი, რომელი, მოდელი, შიორნერი, დიტრიხი, ბალკი, ჰუბე, ფონ მანტოიფელი, ფონ ზაუკენი, მაუსი, რამკე, გილე, ტოლსდორფი, გალანდი, შულცი, გრაფი შტრახვიცი, ლენტი, მიოლდერსი, გოლობი, რუდელი, ბრანდი, ლიუთი, ნოვოტნი, შნაუფერი, გრაფი, ჰარტმანი, მარსელი)\n\n\nწესისამებრ ორდენს ატარებდნენ ყელზე.\n\n<gallery>\n|რაინდის ჯვარი\n</gallery>\n\n=== გერმანიის უმაღლესი სამხედრო ჯილდო ===\nნაცისტური გერმანიის უმაღლესი სამხედრო ჯილდო '''„რკინის ჯვრის რაინდის ჯვარი ოქროს მუხის ფოთოლით, ხმლებით და ბრილიანტებით“''' (''გერმ.'' das Ritterkreuz des Eisernen Kreuzes mit Goldenem Eichenlaub, Schwertern und Brillanten) დაარსდა 1944 წლის 29 დეკემბერს სპეციალურად ერთი კაცისათვის. 1945 წლის 1 იანვრის ახალი წლის ღამეს ადოლფ ჰიტლერმა იგი საზეიმო ვითარებაში გადასცა ჰანს-ულრიხ რუდელს. რუდელი ერთადერთი პიროვნებაა, რომელსაც ეს ორდენი მიენიჭა.\n<gallery>\nImage:Knight's_Cross_of_the_Iron_Cross_with_Oakleaves,_Swords,_and_Diamonds.png|რკინის ჯვრის რაინდის ჯვარი ოქროს მუხის ფოთოლით, ხმლებით და ბრილიანტებით\n</gallery>\n\n== რკინის ჯვარი დღეს ==\n<gallery>\nImage:Logo of the Bundeswehr (1996–2019).svg|რკინის ჯვარი ბუნდესვერში\n</gallery>\n\n==რკინის ჯვარი პოპ კულტურაში==\nმინი|[[West Coast Choppers]]-ის რკინის ჯვარი\n\nრკინის ჯვარი პოპულარობით სარგებლობს ბაიკერებში, სკინხედებსა და სხვებში. გერმანული სამხედრო რკინის ჯვარი ძირითადფად ხულიგნური იმიჯის შესაქმნელად ან წინააღმდეგობის და არა-კონფორმისტობის აღსანიშნავად გამოიყენება. სამოციანებში რკინის ჯვარი მიღებული იყო ამერიკელი სერფერების მიერ, რომლებიც მათი მამების მიერ მეორე მსოფლიო ომიდან ჩამოტანილ რკინის ჯვრებს ატარებდნენ. მას ხშირად ასევე გერმანული, განსაკუთრებით ფოლკსვაგენის ფირმის ავტომობილების მფლობელები მათი ავტომობილების წარმომავლობის ხაზგასასმელად გამოიყენებენ. ედ როთმა შექმნა სპეციალური აქსესუარები ჰოთ როდერებისა და ჩოპერებისთვის, მათ შორის პოპულარული სერფერის ჯვარი. არსებობს ამერიკული hardcore-ის შემსრულებელი ჯგუფი სახელწოდებით რკინის ჯვარი. მეტალიკის წამყვანი მომღერალი და გიტარისტი ჯეიმზ ჰეტფილდი იყენებდა რკინის ჯვარს როგორც ემბლემას. ეს ვერსია ცნობილია როგორც - „ESP JH-6 Iron Cross“. დანიელ როსტენი, შვედური ბლეკ-მეტალის ჯგუფის მარდუკის სოლისტი ხშირად იყენებს რკინის ჯვარს სარეკლამო გადაღბებისა და კონცერტების დროს.\n\n==წყაროები==\n* Guenther Fraschka, ''Mit Schwertern und Brillanten'', 1955, ISBN 3-8004-1176-8 (this book covers all the 27 recipients of the Diamonds)\n* Stephen Thomas Previtera, ''The Iron Time: A History of the Iron Cross'', Second edition 2007, ISBN 978-0-9673070-3-9\n* Gordon Williamson, ''The Iron Cross of 1939'', 1997, ISBN 0-912138-86-6\n*The 1914 German Iron Cross\n\n==რესურსები ინტერნეტში==\n\n* გერმანული რკინის ჯვრის ისტორია და მნიშვნელობა \n* რკინის ჯვარი \n\nკატეგორია:გერმანიის ორდენები", "url": "https://ka.wikipedia.org/wiki/რკინის_ჯვარი_(ორდენი)", "length": 4981}
{"id": "7974", "title": "ალბერტ კესელრინგი", "text": "'''ალბერტ კესელრინგი''' (; დ. 13 ნოემბერი 1885, მარკშტეფტი, გერმანია — გ. 16 ივლისი 1960, ბად ნაუჰაიმი, გერმანია) — გერმანელი სამხედრო მოღვაწე, ლუფტვაფეს გენერალ-ფელდმარშალი, რომელიც მონაწილეობდა ორივე მსოფლიო ომში. კესელრინგი მესამე რეიხის ერთ-ერთ ყველაზე წარმატებულ მეთაურად იქცა. მოკავშირეებისგან მიიღო ზედმეტსახელი „მომღიმარი ალბერტი“,<ref></ref> ხოლო თავისი ჯარისკაცები უწოდებდნენ „ბიძია ალბერტს“. ის იყო ერთ-ერთი ყველაზე პოპულარული გერმანელი გენერალი მეორე მსოფლიო ომში.<ref name=Lingen16></ref>\n\n==ლიტერატურა==\n* \n* \n\n==რესურსები ინტერნეტში==\n\n* \n\n==სქოლიო==\n\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 13 ნოემბერი\nკატეგორია:დაბადებული 1885\nკატეგორია:გარდაცვლილი 16 ივლისი\nკატეგორია:გარდაცვლილი 1960", "url": "https://ka.wikipedia.org/wiki/ალბერტ_კესელრინგი", "length": 728}
{"id": "7975", "title": "ერვინ რომელი", "text": "'''ერვინ ოიგენ იოჰანეს რომელი''' (; დ. 15 ნოემბერი 1891, ჰაიდენჰეიმი, გერმანია — გ. 14 ოქტომბერი 1944, ჰერლინგენი, გერმანია) — გერმანელი სამხედრო მოღვაწე, გენერალ-ფელდმარშალი, გერმანიის არმიის მთავარსარდალი ჩრ. აფრიკაში მეორე მსოფლიო ომის დროს. ბრიტანელების მიერ ''„უდაბნოს მელად“'' () წოდებული.\n\n== ბიოგრაფია ==\n=== ადრეული წლები და სამხედრო კარიერის დასაწყისი ===\n\nმინი|მარცხნივ|ჰაიდენჰაიმი\nერვინ რომელი დაიბადა 1891 წლის 15 ნოემბერს ქალაქ ჰაიდენჰაიმში ევანგელისტი პროფესორის ერვინ რომელისა და მისი მეუღლის ჰელენე ლუცის ოჯახში. ის ოჯახის მეორე შვილი იყო და იმავე წლის 17 ნოემბერს მოინათლა. ერვინს ჰყავდა 2 ძმა, გერჰარდი და კარლი და 1 და, ჰელენე. რომელს სურდა ავიიაციის ინჟინერი გამოსულიყო, მაგრამ საბოლოოდ მამის დაჟინებით ოფიცრის კარიერა აირჩია. მან გიმნაზია შვებიშ გმიუნდში დაამთავრა და არმიაში დაიწყო მსახური. იგი ჩაირიცხა კადეტად მეფე ვილჰელმ I-ის №124 ინფანტერიის პოლკში ქალაქ ვაინგარტენში.\n\n1911 წლის მარტში რომელმა ქალაქ დანციგში სამხედრო სკოლის კადეტთა საღამოზე გაიცნო ლუცია მარია მოლინი, რომელზეც მოგვიანებით 1916 წელს იქორწინა. თუმც მანამდე იმავე საღამოს მას შეუყვარდა ვალბურგა შტემერი, რომელთანაც შეეძინა ქალიშვილი, გერტრუდა. ბავშვს რომელი, რაკი უკანონოდ იყო დაბადებული, თავის შვილად არ აღიარებდა და მესამე რაიხის პერიოდში ძმისშვილად ასაღებდა. თავის მეუღლესთან, ლუცია მოლინთან ერვინ რომელს 1928 წელს შეეძინა ვაჟი მანფრედ რომელი.\n\nმოგვიანებით ნსდაპ-ის პროპაგანდამ გაავრცელა ისტორია თითქოს რომელი უბრალო ხელოსნის ვაჟი იყო, რომელიც პარტიაში ერთი-ერთი პირველი შევიდა. ამით პროპაგანდა მას, როგორც სამაგალითო წევრს ასაღებდა. რომელი თვითონ ყველა ხერხით ებრძოდა და ეწინააღმდეგებოდა მისი ბიოგრაფიის ასეთ დამახინჯებას.\n\n=== აფრიკის კამპანია ===\n\n1941 წლის ზამთარში აფრიკის ფრონტზე იტალიელების კატასტროფული მარცხის შემდეგ, მუსოლინიმ ჰიტლერს ლიბიაში ინგლისელების წინააღმდეგ ბრძოლაში დახმარება სთხოვა. თავდაპირველად გერმანული ჯარების მეთაურად ერიკ მანშტაინსა და გენერალ ბარონ ფონ ფუნკს ასახელებდნენ, მაგრამ ფიურერმა არჩევანი ერვინ რომელის სასარგებლოდ გააკეთა. 1941 წლის იანვარში ჰიტლერმა თავად მიანიჭა ერვინს გენერალ-ლეიტენანტის წოდება და აფრიკაში გამგზავრება უბრძანა. 1941 წლის 12 თებერვალს მან პირველად დადგა ფეხი აფრიკის მიწაზე. მან თავიდანვე დაიწყო მატყუარა მანევრების ჩატარება რითიც აბნევდა ინგლისელ აგენტებს და ისინი ლონდონს გადასცემდნენ, რომ გერმანელებმა აფრიკაში უზარმაზარი ძალა გადაისროლეს, სინამდვილეში კი რომელმა უბრალოდ ბრძანა რამდენიმეჯერ გაეტარებინათ ტანკები ერთ ადგილას და ამ ფანდით მიზანსაც მიაღწია. ეს ერთ-ერთი მაგალითია თუ რაოდენ მოხერხებული იყო ჰიტლერის რჩეული გენერალი. მან ასევე ბრძანა ფოლკსვაგენებზე დაემაგრებინათ ტანკების ხისგან გამოთლილი მაკეტები რითაც შიშის ზარს სცემდა მოწინააღმდეგეს, საქმე იქამდეც მივიდა რომ აფრიკაში მყოფ მოკავშირეების ჯარებში მეთაურობამ აკრძალა ერვინ რომელის სახელის ხსენება, რადგან მისი სახელის ხსენებაც კი ძალიან ზემოქმედებდა ჯარისკაცებზე.\n\nრომელს აფრიკაში იტალიური შენაერთები კატასტროფულ მდგომარეობაში დახვდა, ხოლო გერმანული კორპუსი კი ჯერ ფორმირების სტადიაში იყო ასე რომ მას მხოლოდ დაახლოებით 120 ტანკის და მეოთხე მსუბუქი დივიზიის იმედი უნდა ქონოდა. 1941 წლის მარტში მან დაიწყო ფართომასშტაბიანი შეტევა. მოულოდნელობის ეფექტმა უდიდესი წარმატება მოუტანა და ინგლისური შენაერთები თითქმის ეგვიპტემდე გაყარა. ესე იგი რაც მოწინააღმდეგემ ორი თვის განმავლობაში მოიპოვა გერმანელმა გენერალმა ორ კვირაში დაიბრუნა. „მტერთან შეტაკებისას არც ერთი წინასწარი გეგმა არ ამართლებს“, - ეს იყო მისი დევიზი და იმპროვიზაციის იმედი ჰქონდა. გარკვევის საოცრად სწრაფი უნარით და ელვისებური რეაქციით გამოირჩეოდა.\n\n1941 წელს აპრილში გენერალ-ლეიტენანტმა გადაწყვიტა ინგლისელების სამხედრო საზღვაო ბაზისთვის შეეტია, მაგრამ მისი მცდელობა უშედეგო აღმოჩნდა და იერიშის ყველა ცდა ჩაიშალა. იმავე წელს ინგლისელები კონტრშეტევაზე გადასვლას შეეცადნენ, მაგრამ ეს ბრძოლები მათთვის სავალალოდ დასრულდა, ტანკებისა და საბრძოლო ტექნიკის ნახევარი დაკარგეს და მიუხედავად იმისა, რომ ჰაერში ინგლისელები ბატონობდნენ და მათი ტანკებიც ერთ-ნახევარჯერ აჭარბებდნენ გერმანელებს. სამი დღის ბრძოლის შემდეგ ინგლისელებმა უკან დაიხიეს. ჰიტლერმა მაშინვე აღნიშნა ეს წარმატება და რომელს სატანკო ჯარების გენერლის წოდება მიანიჭა.\n\n1941 წლის ზამთარში ინგლისელების ახალმა მთავარსარდალმა მაინც აიძულა რომელი უკან დაეხია, მაგრამ ამ დროებით მარცხს ჰიტლერისა და მისი საყვარელი გენერლის დამოკიდებულებაზე არ უმოქმედია. ამბობდნენ რომ სარდალი უნდა გამოირჩეოდეს ხასიათის სიმტკიცით, ჯარების ერთგულებით, და უნდა შეეძლოს მოწინააღმდეგის ინტუიციურად შეფასება და სწრაფი რეაქცია, რაც რომელის პიროვნებაში ერთად იყო თავმოყრილი. პირველივე წარმატების შემდეგ ერვინმა დიდი პატივისცემა დაიმსახურა ჯარისკაცებისგან, რადგანაც მიხვდნენ, რომ გენერალი მათგან იმაზე მეტს არ მოითხოვდა რისი გაღებაც თავად არ შეეძლო. ჯარისკაცთა აღფრთოვანებას იწვევდა ის ფაქტიც, რომ ახალი მთავარსარდალი საფრთხეს არასდროს ემალებოდა. „სადაც რომელია, იქ იერიშია“ - გვამცნობს იმდროინდელი სამხედრო ანდაზა.\n\n=== ნორმანდია ===\n\n=== სიკვდილი ===\n1944 წლის 20 ივლისს ჰიტლერის მკვლელობის მცდელობის წარუმატებლობის შემდეგ (იხ. 20 ივლისის შეთქმულება) ბრალი დასდეს შეთქმულებაში მონაწილეობაში (პირდაპირი მტკიცებულებები არ არსებობდა). ჰიტლერს არ უნდოდა, რომ ხალხში დიდი ავტორიტეტის მქონე მარშალი მის მტრად წარმოჩენილიყო და სახრჩობელაზე აეყვანათ. ამიტომ, მიუგზავნა ორი გენერალი, რომლებსაც მისთვის საწამლავის მიღება უნდა შეეთავაზებინათ იმ რწმუნებით, რომ მისი და მისი ოჯახის სახელი შეუბღალავი დარჩებოდა, თუკი სასამართლოს თავიდან აიცილებდა. 14 ოქტომბერს რომელმა საწამლავი მიიღო და დაიღუპა. ოფიციალურად მისი სიკვდილი ჭრილობის შემდგომ გართულებებს მიაწერეს. დაკრძალეს სრული სამხედრო პატივით.<ref name=\"დრე\"></ref><ref></ref>\n\n=== რომელის დაწინაურებები სამხედრო სამსახურში ===\n\n* კადეტი – 19 ივლისი 1910\n* ლეიტენანტი – 27 იანვარი 1912\n* ობერლეიტენანტი – 18 სექტემბერი 1915\n* ჰაუპტმანი – 18 ოქტომბერი 1918\n* მაიორი – 1 აპრილი 1932\n* ვიცე-პოლკოვნიკი – 1 ოქტომბერი 1933\n* პოლკოვნიკი – 1 ოქტომბერი 1937\n* გენერალ-მაიორი – 1 აგვისტო 1939\n* გენერალ-ლეიტენანტი – 9 თებერვალი 1941\n* სატანკო ჯარების გენერალი – 1 ივლისი 1941\n* გენერალ-პოლკოვნიკი – 24 იანვარი 1942\n* გენერალ-ფელდმარშალი – 21 ივნისი1942, ტობრუკის აღეებასთან დაკავშირებით.\n\n== ჯილდოები ==\n\n* ვიურტემბერგის ოქროს მედალი სამხედრო დამსახურებისათვის\n* ბავარიის ორდენი სამხედრო დამსახურებისათვის, IV კლასის, ხმლებით \n* ბავარიის ჯვარი სამხედრო დამსახურებისათვის, II კლასის \n* ვიურტემბერგის ფრიდრიხის ორდენი, I კლასის, ხმლებით \n* ვიურტემბერგის ორდენი სამხედრო დამსახურებისათვის - რაინდის ჯვარი \n* ავსტირიის ჯვარი სამხედრო დამსახურებისათვის, III კლასის \n* რკინის ჯვარი, II კლასის\n* რკინის ჯვარი, I კლასის \n* პურ-ლე-მერიტი\n* დაჭრილის ნიშანი, ვერცხლის\n* ფრონტზე მებრძოლთა ღირსების ჯვარი\n* მედალი 1938 წლის 1 ოქტობრის სახსოვრად (სუდეტებში შეჭრასთან დაკავშირებით) \n* მედალი მემელის მხარის სამშობლოსთვის დაბრუნების სახსოვრად \n* ვერმახტში მხახურობის ნიშანი, IV-III-II-I საფეხური\n* რკინის ჯვარი, II კლასის, სვასტიკით\n* რკინის ჯვარი, I კლასის, სვასტიკით \n* '''რკინის ჯვრის რაინდის ჯვარი მუხის ფოთოლით, ხმლებით და ბრილიანტებით''' \n** რაინდის ჯვარი – 1940\n** მუხის ფოთოლი – 1941\n** ხმლები – 1942\n** ბრილიანტები – 1943\n* დაჭრილის ნიშანი, ოქროსი - \n* თვითმფრინავის მეთაურისა და მზვერავის ნიშანი, ოქროსი ბრილიანტებით (საპატიო მფლობელი) \n* სატანკო ბრძოლის მოანაწილის ნიშანი, ვერცხლის\n* იტალიის მედალი მამაცობისათვის, ვერცხლის \n* იტალიის ვარსკვლავის კოლონიალური ორდენი - ოფიცრის დიდი ჯვარი\n* სავოიის სამხედრო ორდენი - ოფიცრის დიდი ჯვარი\n* რუმინეთის მიხაი მამაცის სამხედრო ორდენი, III და II კლასის\n* ვერმახტის უწყებებში ორჯერ მოხსნიება\n\n== ნაშრომები ==\n\n* Erwin Rommel: ''Infanterie greift an''. Voggenreiter, Potsdam 1937\n* Erwin Rommel: ''Krieg ohne Haß''. Hrsg. von Lucie-Maria Rommel u. Fritz Bayerlein. Verlag Heidenheimer Zeitung, Heidenheim/Brenz 1950\n\n== იხილეთ აგრეთვე ==\n* ბლიცკრიგი\n* ვერმახტი\n* ჰანს-იურგენ ფონ არნიმი\n\n== ლიტერატურა ==\n\n''გერმანულ ენაზე''\n* Desmond Young: ''Rommel, der Wüstenfuchs'', Universitas, München 1997, ISBN 3-8004-1330-2.\n* Paul Carell: ''Die Wüstenfüchse'', Herbig, München 2003, ISBN 3-7766-2340-3.\n* Maurice Philip Remy: ''Mythos Rommel'', List, München 2004, ISBN 3-548-60385-8.\n* David Fraser: ''Rommel, die Biographie'', Siedler, Berlin 2001, ISBN 3-572-01282-1.\n* Wolf Heckmann: ''Rommels Krieg in Afrika: Wüstenfüchse gegen Wüstenratten'', Lübbe, Bergisch Gladbach 1976, ISBN 3-7857-0186-1.\n* Charles Douglas-Home: ''Rommel'', List, München 1974, ISBN 3-471-77772-5.\n* Ronald Lewin: ''Rommel'', Kohlhammer, Stuttgart 1969.\n* Hans von Luck: ''Mit Rommel an der Front'', Mittler, Hamburg et al. 2001, ISBN 3-8132-0739-0.\n* Guido Knopp: ''Der Jahrhundertkrieg: Die Atlantikschlacht, der Wüstenkrieg, der Bombenkrieg'', Ullstein, München 2003, ISBN 3-548-36459-4.\n* Klaus-Michael Mallmann, Martin Cüppers: ''Halbmond und Hakenkreuz. Das Dritte Reich, die Araber und Palästina''. WBG, Darmstadt 2006. 2. Ausgabe, 288 Seiten, ISBN 3-534-19729-1.\n* Ralf Georg Reuth: ''Erwin Rommel. Des Führers General'', Piper, München 1987, ISBN 3-492-15222-8.\n* Ralf Georg Reuth: ''Erwin Rommel. Das Ende einer Legende'', Piper, München 2005, ISBN 3-492-24562-5.\n* Wolf Heckmann: ''Rommels Krieg in Afrika'', tosa, Österreich 2006, ISBN 3-85003-040-7.\n\n== რესურსები ინტერნეტში ==\n\n\n* The Forced Suicide of Field Marshall Rommel, 1944\n* Erwin Rommel—The Idol \n\n== სქოლიო ==\n\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 15 ნოემბერი\nკატეგორია:დაბადებული 1891\nკატეგორია:გარდაცვლილი 14 ოქტომბერი\nკატეგორია:გარდაცვლილი 1944", "url": "https://ka.wikipedia.org/wiki/ერვინ_რომელი", "length": 9193}
{"id": "7977", "title": "მეტროპოლიტენის ხელოვნების მუზეუმი (ნიუ-იორკი)", "text": "thumb|right|250px|მუზეუმის მთავარი ჰოლი \n'''მეტროპოლიტენის ხელოვნების მუზეუმი''' () — მსოფლიოს უდიდესი და ერთ-ერთი უმნიშვნელოვანესი ხელოვნების მუზეუმთაგანია, მდებარეობს მანჰეტენზე ცენტრალური პარკის დასავლეთ კუთხეში, ნიუ-იორკი, აშშ. მას ასევე ეკუთვნის შენობათა კომპლექსი “კლასტერები” ფორტ ტრიონის პარკში ჰუძონის პირას მანჰეტენის კუნძულის ჩრდილოეთ ბოლოში და მასში შუასაუკუნეების ხელოვნებაა განთავსებული.\n\nმუზეუმი გაიხნა 1872 წლის 20 თებერვალს. მისი დამფუძნებელი სუპერინტენდანტი იყო გამომცემელი ჯორჯ პალმერ პატნემი. მუზეუმის ამჟამინდელი (2005) დირექტორია ფილიპ დე მონტებელო.\n\nმუზეუმის მასიური კოლექცია მოიცავს კლასიკურ ანტიკურ ნივთებს ბერძნულ და კვიპროსის გალერეებში და ასევე თითქმის ყველა ევროპელ ხელოვანსა და ამერიკული ხელოვნების ვრცელ კოლექციას. მუზეუმი ფლობს ასევე ეგვიპტური (დენდურის ტაძრის ჩათვლით), აფრიკული, აზიური, ოკეანიის, ახლო აღმოსავლეთის, ბიზანტიისა და ისლამური ხელოვნების ნიმუშებს. აქვე არის ცნობილი ისტორიული ინტერიერების რეპროდუქციები, ერთ-ერთი მათგანი ეკუთვნის განთქმულ ამერიკელ არქიტექტს ფრანკ ლლოიდ ვრაიტს. იარაღისა და საჭურჭლეველის განყოფილებაში თავმოყრილია ანტიკური იარაღის ნიმუშები მთელი მსოფლიოდან, განსაკუთრებით კი ევროპიდან, იაპონიიდან, ახლო-აღმოსავლეთიდან და ამერიკიდან.\n\n1969 წელს ბანკირი რობერტ ლემანის გარდაცვალების შემდეგ მისი ანდერძით მუზეუმმა მიიღო დაახლოებით 3.000 ხელოვნების მინუში, რომელიც გამოფენილია “რობერტ ლემანის ფრთაში” და ითვლება ყველაზე ექსტრაორდინალურ კერძო კოლექციად, რომელიც კი ოდესმე შეუგროვებიათ აშშ-ში. პრინსტონის უნივერსიტეტის გამოცემამ შეაგროვა ამ მასიური კოლექციის დოკუმენტაცია და გამოუშვა მრავალტომიან წიგნად “რობერტ ლემანის კოლექციის კატალოგები”.\n\nმეტის ერთ-ერთი უახლესი და ყველაზე ძვირი შენაძენია დუჩის “მადონა ყრმით”, რომელიც მას $45 მილიონი დაუჯდა. ფერწერული ტილო ზომით მხოლოდ 8x11 დიუმია.\n\nსოლომონ გუგენჰაიმისა და უიტნის ამერიკული ხელოვნების მუზეუმებიც მეტის შენობის ახლომახლო მდებარეობს ე. წ. მუზეუმის მილზე (Museum Mile).\n\n== რჩეული ფერწერული ტილოები მეტში ==\n<center><gallery>\nImage:Rogier van der Weyden 024.jpg|Rogier Van der Weyden,<br /> ''Portrait de François D'Este'', 1450, 29,8 × 20,3&nbsp;cm\nImage:Antonio Pollaiuolo 005.jpg|Antonio Pollaiuolo,<br /> ''ახალგაზრდა ქალის პორტრეტი'', , 46,3 × 32,5&nbsp;cm\nImage:Workshop_of_Andrea_del_Verrocchio,_1470s_Metropolitan_Museum_N-Y.jpg|Andrea del Verrocchio,<br /> ''მადონა'', 1470-1475, 65 × 47,5&nbsp;cm\nImage:Tizian 099.jpg|ტიციანი,<br /> ''Vénus et le joueur de luth'',<br /> 1560, 157 × 205&nbsp;cm\nImage:Paolo Veronese 011.jpg|Paul Véronèse,<br /> ''მარსი და ვენერა'', , 206 × 161&nbsp;cm\nImage:Nicolas Poussin - L'Enlèvement des Sabines (1634-5).jpg|Nicolas Poussin,<br /> ''L’Enlèvement des Sabines'', 1633-1634, 210&nbsp;cm x 155&nbsp;cm\nImage:Georges de La Tour 016.jpg|Georges de la Tour,<br /> ''La Diseuse de bonne aventure'', 1633-1639, 123&nbsp;cm x 102&nbsp;cm\nImage:Vermeer_young_women_sleeping.jpg|Vermeer,<br /> ''Jeune fille endormie'', 1656-1657, 86,5 × 76&nbsp;cm, \nImage:Antoine Watteau 063.jpg|ანტუან ვატო,<br /> ''Musicien'', 1717-1719, 55,2 × 43,1&nbsp;cm\nImage:Joseph Mallord William Turner - The Grand Canal, Venice - WGA23173.jpg|Joseph Mallord William Turner,<br /> ''Le grand canal de Venise'', 1835, 90 × 120,3&nbsp;cm\nImage:Whistler - Arrangement in Flesh Colour and Black Portrait of Theodore Duret.jpg|James Abbott McNeill Whistler,<br /> ''Portrait de Théodore Duret'', 193,5 × 91&nbsp;cm, 1883\nImage:Vincent Willem van Gogh 059.jpg|ვინსენტ ვან გოგი,<br /> ''L’Arlésienne'', 1888\nImage:Claude_Monet_La_Grenouillére.jpg|კლოდ მონე,<br /> ''La Grenouillère'', 1869, \nImage:Pierre-Auguste Renoir 081.jpg|პიერ-ოგუსტ რენუარი,<br /> ''ზღვა და ნავი'', 1883\nImage:Sisley-Bridge_at_Villeneuve-la-Garenne.jpg|ალფრედ სისლი,<br /> ''Pont à Villeneuve-la-Garenne''\nImage:The Thinker- Portrait of Louis N. Kenton.jpg|თომას იკინსი,<br /> ''Le Penseur, portrait de Louis N. Kenton'', 1900, 208 × 107&nbsp;cm\n</gallery></center>\n\n== იხილეთ აგრეთვე ==\n* სხვა ცნობილი მუზეუმები\n\n==რესურსები ინტერნეტში==\n* მუზეუმის ოფიციალური საიტი\n\n==სქოლიო==\n\n\nკატეგორია:ნიუ-იორკის მუზეუმები\nკატეგორია:მანჰეტენი", "url": "https://ka.wikipedia.org/wiki/მეტროპოლიტენის_ხელოვნების_მუზეუმი_(ნიუ-იორკი)", "length": 4023}
{"id": "7978", "title": "ვალენტობა", "text": "'''ვალენტობა''' — ელემენტის ატომის უნარი, შეიერთოს სხვა ატომების განსაზღვრული რაოდენობა.<ref>ვალენტობა — უცხო სიტყვათა ლექსიკონი</ref> ვალენტობას განსაზღვრავს ელემენტის გაუწყვილებელი სპინების რიცხვი. ერთი და იმავე მთავარი კვანტური რიცხვის ფარგლებში შეიძლება ელექტროთა წყვილის შემცველი ორბიტალიდან ერთი ელექტრონი ვაკანტურ (თავისუფალ) ორბიტალზე გადავიდეს. აქედან გამომდინარე, ელემენტის ვალენტობის რიცხვიც შეიძლება გაიზარდოს.\n\n==სქოლიო==\n\n\n\n\n\nკატეგორია:ქიმია\nკატეგორია:ქიმიური ბმები", "url": "https://ka.wikipedia.org/wiki/ვალენტობა", "length": 479}
{"id": "7989", "title": "ტენოჩი", "text": "მინი|200პქ|ტენოჩი\n'''ტენოჩი''' (* ???; † 1376) — აცტეკთა პირველი ტლატოანი.\n\nტენოჩის სახელის ნაუატლის სიმბოლოები დღეს მექსიკის დროშაზეა გამოსახული: '''ტეტლ''' — ''კლდე'' და '''ნოჩტლი''' — ''ეკლებიანი კაკტუსი''. ქალაქ მეხიკოს თავდაპირველი სახელი ტენოჩტიტლანი ნიშნავს „ტენოჩის მიერ დაარსებულს“.\n\n==რესურსები ინტერნეტში==\n* \n* \n\n\n\nკატეგორია:აცტეკების მბრძანებლები\nკატეგორია:გარდაცვლილი 1376", "url": "https://ka.wikipedia.org/wiki/ტენოჩი", "length": 386}
{"id": "7991", "title": "ჰუიცილიჰუიტლი", "text": "thumb|150px|ჰუიცილიჰუიტლი\n'''ჰუიცილიჰუიტლი''' (; დ. 1380 — გ. 1417, მეხიკო) — აცტეკთა ტლატოანი 1395-1417 წლებში.\n\nსინამდვილეში იგი იყო '''ჰუიცილიჰუიტლი II''' რადგან აცტეკებს მანამდე ჰყავდა ასეთი სახლი მქონე უმნიშვნელო ბელადი. მან იქორწინა ასკაპოცალკოელი ტოლტეკი დიდებულის ქალიშვილზე და შეუკავშირდა ამ უკანასკნელებს ტეხკოკოს წინააღმდეგ ომში. ჰუიცილიჰუიტლის დაუწყია გრანდიოზული სამშენებლო სამუშაობი მეხიკოს დაბლობზე, რომელიც მისმა შვილებმა ჩიმალპოპოკამ და მონტეკუჰსომამ დაამთავრეს.\n\n==რესურსები ინტერნეტში==\n\n* Huitzilihuitl entry on The Visual History Project\n\n\n\nკატეგორია:აცტეკების მბრძანებლები\nკატეგორია:დაბადებული 1380\nკატეგორია:გარდაცვლილი 1417", "url": "https://ka.wikipedia.org/wiki/ჰუიცილიჰუიტლი", "length": 647}
{"id": "7993", "title": "იცკოატლი", "text": "thumb|150px|იცკოატლი\n'''იცკოატლი''' (; ; დ. 1380 — გ. 1440) — აცტეკთა ტლატოანი 1427-1440 წლებში.\n\n== ბიოგრაფია ==\nიგი იყო აკამაპიჩტილის და მონა-ქალის შვილი და ტახტზე ავიდა ძმიშვილების ჰუიცილიჰუიტლის და ჩიმალპოპოკას გარდაცვალები შემდეგ. მეფობის პირველ წლებში მან, ნესაჰუალკოიოტლისთან კავშირში დაამხო ტეპანეკას სამეფო და დაიპყრო დედაქალაქი ასკაპოცალკო. 1430 წელს მასი მოკავშირეები გახდნენ ტეხკოკო და ტლაკოპანი. ეს ალიანსი უდიდეს სამხედრო ძალას წარმოადგენდა მაშინდელ მექსიკაში და იცკოატლის ძალაუფლება აცტეკთა ქვეყნის მიმდებარე ყველა ტერიტორიაზე გავრცელდა.\n\nიცკოატლის ბრძანებით დაიწყო ტენოჩტიტლანის გაშენება. აგებულ იქნა უამრავი ტაძარი, გაყვანილ იქნა ახალი გზები, აშენდა დამბები ტბაში წყლის დონის დასარეგულირებლად. მის სახელსვე უკავშირდება ე.წ. „კუტურული რევოლუცია“. იცკოატლის ბრძანებით დაწვეს უამრავი ისტორიული წიგნი. იგი ახალი, უფრო დიდებული ისტორიის შექმნას ესწრაფვოდა. ყოველივე ამის გამო იგი ერთადერთი აცტეკი მმართველია რომელსაც უწოდეს „მსოფლიოს დამპყრობელი“ (''ნაჰუატლი:'' კემანაჰუაკ ტეპეჰუა). \n\nიცკოატლის რეფორმების გატარებას ხელმძღვანელობდა მისი მარჯვენა ხელი ტლაკაელელი.\n\n==რესურსები ინტერნეტში==\n\n\n\nკატეგორია:აცტეკების მბრძანებლები\nკატეგორია:დაბადებული 1380\nკატეგორია:გარდაცვლილი 1440", "url": "https://ka.wikipedia.org/wiki/იცკოატლი", "length": 1189}
{"id": "7994", "title": "ფრიდრიხ კარლ ფონ სავინი", "text": "''' ფრიდრიხ კარლ ფონ სავინი''' (; დ. 21 თებერვალი, 1779, მაინის ფრანკფურტი, გერმანია — გ. 25 ოქტომბერი, 1848, ბერლინი, გერმანია) — გერმანელი იურისტი და ისტორიკოსი.\n\n== ბიოგრაფია ==\nფრიდრიხ კარლ ფონ სავინი სწავლობდა მარბურგისა და გეტინგენის უნივერსიტეტების იურიდიულ ფაკულტეტებზე. 1800 წელს მას მიენიჭა დოქტორის ტიტული მარბურგის უნივერსიტეტში. ამავე წლიდან სავინი აქვე ასწავლიდა სისხლის სამართალს, შემდგომში რომის სამართალს, სამართლის ისტორიას და მეთოდოლოგიას. მას დიდი აღიარება მოუტანა 1803 გამოქვეყნებულმა ნაშრომმა „მფლობელობის უფლება“. 1804 წელს მეცნიერი წყვეტს მოღვაწეობას მარბურგში და მთელ თავის დროს უთმობს კვლევას, რისთვისაც იგი სტუმრობს გეტინგენს, ჰაიდელბერგს, პარიზს, ნიურნბერგს, აუგსბურგს, ლანდსჰუტს და ვენას. 1808 წელს იგი მიწვეული იქნა ლანდსჰუტის უნივერსიტეტში პროფესორის თანამდებობაზე. 1810 წლიდან სავინი მოღვაწობს ბერლინის უნივერსიტეტში, 1812–1813 წლებში — როგორც რექტორი. 1803 წელს ჰაბლიიტაციის შემდეგ იგი გახდა არაორდინარული პროფესორი ამავე უნივერსიტეტში. 1808 წლიდან სავინი მოღვაწეობს ლანდსჰუტის უნივერსიტეტში როგორც პროფესორი. 1810 წელს სავინი იყო ბერლინის უნივერსიტეტის დამაარსებელი კომისიის წევრი. ამავე წელს იგი მოწვეული იწნა აღნიშნული ნივერსიტეტის პროფესორად. 1811 წლიდან სავინი იყო მეცნიერებათა აკადემიის წევრი, 1816 წლიდან — იუსტიციის საიდუმლო მრჩეველი, 1819 წლიდან — რაინის პროვინციების სარევიზიო სამსახურის მრჩეველი, 1826 წლიდან საკანონმდებლო კომისიის წევრი. 1842 წელს, მას შემდეგ რაც იგი კანონმდებლობის რევიზიის სამინისტროს ხელმძღვანელი გახდა, შეწყვიტა სამეცინიერო საქმიანობა. 1848 წლიდან იგი კვლავ განაგრძობს სამეცნიერო მოღვაწეობას.\n\n== მეცნიერული ღვაწლი ==\n=== სამართლის ისტორიული სკოლა ===\nსავინი ცნობილია, როგორც სამართლის ისტორიული სკოლის ერთ-ერთი ფუძემდებელი პუხტასთან ერთად. სამართლის ისტორიული სკოლის ძირითადი დებულების თანახმად, სამართლის შემოქმედი არსი არა სახელმწიფოებრივ თვითნებობა, არამედ „ხალხის სული“. დაწერილ სამართალს წინ უძღვის ჩვეულებითი სამართალი. იმდენად რამდენადაც სამართალი ისეთივე „ორგანული“ მოვლენაა, როგორც ენა ან ჩვეულება, სამართლის მეცნიერება შეიძლება იყოს მხოლოდ ისტორიული მეცნიერება. კოდიფიკაციის აუცილებელი წინაპირობაა, სამართლის მეცნიერების მიერ არსებული სამართლებრივ მასალის სრული დამუშავება და სისტემატიზაცია. სავინი მიიჩნევდა რომ ამ მხრივ ჯერკიდევ ბევრი რამ იყო გასაკეთებელი და ამითომ წინააღმდეგი იყო სამაოქალქო სამართლის კოდიფიკაციისა. აღნიშნული შეხედულებები სავინიმ სწორედ კოდიფიკაციის წინააღმდეგ მიმართულ თხზულებაში \"Vom Beruf unserer Zeit für Gesetzgebung und Rechtswissenschaft\" ჩამოაყალიბა. აღნიშნული თხზულება იყო პასუხი ტიბოს ცნობილ თხზულებაზე, რომელშიც მან სამოქალაქო კოდექსის აუცილებლობა დაასაბუთა.\n\n=== სამართლის მეთოდოლოგია ===\nსამართლმცოდნის იდეალი სავინისათვის არის მეცნიერი, რომელიც ისტორიულ-სისტემატიურ მეთოდით და საბუნებისმეტზველო მეცნიერებათა სიზუსტით იკვლევს სამართალს. სამართალმცოდნეობა მოწოდებულია მრავალფეროვანი და დანაწევრებული სამართლებრივი მასალა დაიყვანოს ძირითად პრინციპეპზე, ცნებებზე და ინსტიტუტებზე, და შეიცნოს ამ უკანასკნელთა შორის ურთიერთდამოკიდებულებანი. პირველადი სამართლის წყარო ამ პრუცესში კვლავაც ხალხის სული და ჩვეულებაა. მეცნიერი ცდილობს მხოლოდ უნაკლო სისტემაში მოაქციოს ის, რაც უკვე არსებობს (იხილე „ცნებათა იურისპრუდენცია“).\n\n=== სამართლის ისტორია ===\nსამართლის ისტორიის დარგში სავინის მთავარი ნაშრომია „რომაული სამართლის ისტორია შუა საუკუნეებში“. ამ ნაშრომში სავინიმ მიზნად დაისახა ეჩვენებინა, რომ რომის სამართალი შუა საუკუნეებში ძირეული გარდაქმნის გარეშე ვითარდებოდა და იცვლებოდა. ნაშრომში განხილულია შუა საუკუნეების უნივერსიტეტებში რომი სამართლის კვლევის ისტორია.\n\n=== სამოქალაქო სამართალი ===\nსავინის უმნიშვნელოვანესი და გერმანულენოვან სივრცეში სამოქალაქო სამართლის განვითარებაზე უდიდესი ზეგავლენის მქონე ნაშრომია „დღევანდელი რომის სამართლის სისტემა“. ამ ნაშრომმა დიდი როლი ითამაშა პანდექტური სისტემის ჩამოყალიბებაში. სამაოქალაქო სამართლის დოგმატიკისათვის განსაკუთრებით მნიშვნელოვანია კერძოდ სავინის მოძღვრებები ნების (ნების თეორია), სანივთო გარიგების აბსტრაქტულობის (აბსტრაქციის პრინციპი) და ორმხირივ ხელშეკრულებების შესახებ.\n\n== რჩეული თხზულებანი ==\n* მფლობელობის უფლება, 1803\n* Vom Beruf unserer Zeit für Gesetzgebung und Rechtswissenschaft, 1814\n* რომის სამართლის ისტორია შუა საუკუნეებში, 6 ტომად, 1815-1831\n* დღევანდელი რომის სამართლის სისტემა, 8 ტომად, 1840-1849\n* ვალდებულებითი სამართალი როგორც დღევანდელი რომის სამართლის ნაწილი, 2 ტომად, 1851/1853\n\n== რესურსები ინტერნეტში ==\n\n* მონაცემთა ბაზა (მარბურგის უნივერსიტეტი)\n* ბიოგრაფია\n\n==სქოლიო==\n\n\n\n\n\nკატეგორია:დაბადებული 21 თებერვალი\nკატეგორია:დაბადებული 1779\nკატეგორია:გარდაცვლილი 25 ოქტომბერი\nკატეგორია:გარდაცვლილი 1848\nკატეგორია:გერმანელი იურისტები", "url": "https://ka.wikipedia.org/wiki/ფრიდრიხ_კარლ_ფონ_სავინი", "length": 4510}
{"id": "7997", "title": "შარლოტე ბრიცი", "text": "thumb|150px|შარლოტე ბრიცი\n'''შარლოტე ბრიცი''' (''გერმ.'' Charlotte Britz) (დ. 27 თებერვალი, 1958, ოტვაილერი, ზაარლანდი) — ზაარბრიუკენის ობერბურგომისტრი 2004 წლიდან.\n\n== ბიოგრაფია ==\n* 1974 — შევიდა გერმანიის სოციალ-დემოკრატიულ პარტიაში\n* 1996 — 2004 - მუშაობდა ზაარბრიუკენის საქალაქო მმართველობაში სოციალური განხრით.\n* 2004 — 1 ოქტომბერი: გაიმარჯვა ობერბურგომისტრის არჩევნებში.\n\n\n\n\nკატეგორია:გერმანელი პოლიტიკოსები\nკატეგორია:დაბადებული  27 თებერვალი\nკატეგორია:დაბადებული 1958", "url": "https://ka.wikipedia.org/wiki/შარლოტე_ბრიცი", "length": 475}
{"id": "7999", "title": "ჯონ ადამსი", "text": "'''ჯონ ადამსი''' ( დ. 30 ოქტომბერი, 1735, ქუინსი, მასაჩუსეტსი — გ. 4 ივლისი, 1826, ქუინსი, მასაჩუსეტსი) — ამერიკის შეერთებული შტატების რიგით მე-2 პრეზიდენტი 1797-1801 წლებში. 1789-97 წლებში ჯორჯ ვაშინგტონის პრეზიდენტობისას იყო აშშ-ის პირველი ვიცე-პრეზიდენტი. იგი ითვლება ერთ-ერთ ყველაზე გავლენიან პიროვნებად ამერიკის  დამაარსებელთა შორის.\n\nადამსი ცნობილი გახდა ამერიკის რევოლუციის ადრეული ეტაპიდან. როგორც მასაჩუსეტსის დელეგატი კონტინენტურ კონგრესში, იგი  იბრძოდა აშშ-ის დამოუკიდებლობის დეკლარაციის მისაღებად 1776 წელს. როგორც კონგრესის წარმომადგენელი ევროპაში, იგი იყო მთავარი მომლაპარაკებელი პირი ბრიტანეთთან სამშვიდობო ხელშეკრულების გაფორმებისას. ასევე მისი ძალისხმევის შედეგი იყო ამსტერდამიდან მნიშვნელოვანი კრედიტის მიღება. \n\nადამსის რევოლუციისდროინდელი უფლებამოსილება საფუძველი გახდა მისი ორი ვადით ვიცე-პრეზიდენტობისა ჯორჯ ვაშინგტონის ადმინისტრაციაში, რის შემდეგაც იგი აირჩიეს აშშ-ის მეორე პრეზიდენტად. პრეზიდენტობის დროს იგი იყო შეწუხებული შიდა დაპირისპირებით ფედერალისტთა პარტიაში და უთანხმოებით ჯეფერსონის რესპუბლიკელებთან. მისი თანამდებობაზე ყოფნისას მან სადავო ''Alien and Sedition Acts'' მოაწერა ხელი. მისი პრეზიდენტობის მთავარი მიღწევა იყო სამშვიდობო რეზოლუცია 1798 წელს კვაზი ომის კრიზისის დროს საფრანგეთთან.\n\nთომას ჯეფერსონთან (იმ დროს ადამსის ვიცე-პრეზიდენტი) საპრეზიდენტო არჩევნებში დამარცხების შემდეგ ადამსი დაბრუნდა მასაჩუსეტსში. მან და მისმა ცოლმა აბიგაილ ადამსმა დააარსეს პოლიტიკოსების, დიპლომატების და ისტორიკოსების დინასტია, რომელიც ამჟამად ცნობილია ადამსების პოლიტიკური ოჯახის სახელით.  ჯონ ადამსი იყო აშშ-ის  მე-6 პრეზიდენტის ჯონ კუინსი ადამსის მამა. მისმა წარმატებებმა ფართო აღიარება ჰპოვა თანამედროვეობაში, მიუხედავად იმისა, რომ მისი წვლილი თავიდან არ იყო ისე აღნიშნული, როგორც სხვა დამაარსებლებისა.\n\n==ლიტერატურა==\n\n\n== რესურსები ინტერნეტში ==\n* ჯონ ადამსი — ამერიკის შეერთებული შტატების მეორე პრეზიდენტი\n\n\n\n\n\n\n\n\n\n\nკატეგორია:აშშ-ის პრეზიდენტები\nკატეგორია:აშშ-ის ვიცე-პრეზიდენტები\nკატეგორია:დაბადებული 1735\nკატეგორია:გარდაცვლილი 1826\nკატეგორია:დაბადებული 30 ოქტომბერი\nკატეგორია:გარდაცვლილი 4 ივლისი", "url": "https://ka.wikipedia.org/wiki/ჯონ_ადამსი", "length": 2026}
{"id": "8002", "title": "ტომას ჯეფერსონი", "text": "'''ტომას ჯეფერსონი''' ( დ. 13 აპრილი, 1743 — გ. 4 ივლისი, 1826) — ამერიკის შეერთებული შტატების რიგით მე-3 პრეზიდენტი 1801-1809 წლებში და რიგით მეორე ვიცე-პრეზიდენტი 1797-1801 წლებში.\n\n== ახალგაზრდობა ==\nამერიკის მე-3 პრეზიდენტი, „აშშ-ის დამოუკიდებლობის დეკლარაციის“ ავტორი, ამერიკელი მეცნიერი, იურისტი, პოლიტიკოსი და რევოლუციონერი ტომას ჯეფერსონი დაიბადა ვირჯინიის ქალაქ შარლოტსვილში. ჯეფერსონმა უმაღლესი განათლება უილიამისა და მერის კოლეჯში მიიღო, რომელიც ვირჯინიის ქალაქ უილიამსბურგში მდებარეობს. ჯეფერსონს წიგნებისა და განათლების სიყვარული ახალგაზრდობიდანვე ჰქონდა: მას ეკუთვნის გამონათქვამი „მე არ შემიძლია წიგნების გარეშე ცხოვრება“ (). ჯეფერსონი მუშაობდა ვირჯინიის საკანონმდებლო ორგანოში როგორც იურისტი და 1774 წელს დაწერა „ბრიტანული ამერიკის უფლებების განხილვა“ (), სადაც მან აღწერა ამერიკელების კულტურული შთამომავლობა ბრიტანელებისგან და აღნიშნა ამერიკელების ეროვნული დამოკიდებულება ინგლისის საწინააღმდეგოდ. ამ წიგნმა დიდი პოპულარობა ჰპოვა ვირჯინიის შტატსა და მთელ რევოლუციურ ამერიკაში. საინტერესო ფაქტი ვირჯინიის შტატის შესახებ ისაა რომ თავდაპირველი ამერიკელი პოლიტიკოსებისა და პრეზიდენტების უმრავლესობა ამ შტატიდან იყვნენ. ამერიკის კონტინენტურმა კონგრესმა დაავალა 33 წლის ტომასს რომ დაეწერა დოკუმენტი, რომელმაც შოკში ჩააგდო იმ დროინდელი ევროპელი მონარქებისა და პოლიტიკოსების უმრავლესობა. ეს იყო „ამერიკის დამოუკიდებლობის დეკლარაცია“. დეკლარაციაში რამდენიმე მცირე ცვლილება შეიტანა ბენჯამინ ფრანკლინმა და დეკლარაციის ავტორობა არის ერთ-ერთი მთავარი მიზეზი იმისა, რომ ტომას ჯეფერსონი შევიდა ამერიკის ისტორიაში, როგორც ამერიკის ეროვნული გმირი.\n\n== საპრეზიდენტო წლები 1801-1809 ==\nმარცხნივ|მინი|300x300პქ|მონტიჩელო, ტომას ჯეფერსონის სახლი შარლოტსვილში\nტომას ჯეფერსონი იყო ამერიკის პირველი პრეზიდენტი, რომელმაც ინაუგურაცია თეთრ სახლში გაიარა. პრეზიდენტობის დროს მისი ერთ-ერთი უდიდესი მიღწევა იყო 1803 წელს ნაპოლეონისგან ლუიზიანის ტერიტორიის შესყიდვა (იმ დროინდელ საფრანგეთს მიეკუთვნებოდა ლუიზიანას ტერიტორია, რომელიც მოიცავდა დღევანდელი ცენტრალური აშშ-ის დიდ ნაწილს, რომელი აპალაჩის მთაგრეხილის დასავლეთით მდებარეობდა). მის მიღწევებში ასევე შედის ლუისისა და კლარკის ექსპედიცია, რომლის შედეგადაც შესწავლილ იქნა დღევანდელი აშშ-ის დასავლეთის ტერიტორიები. ჯეფერსონი ასევე იყო ემბარგოს კანონის () ინიციატორი, რომელიც ამერიკას უკრძალავდა ვაჭრობას დასავლეთ ევროპასთან. ამ კანონმა ამერიკის ეკონომიკისთვის სავალალო შედეგო გამოიღო. ჯეფერსონმა საპრეზიდენტო პოსტი 1808 წელს დატოვა.\n\n== სხვა მიღწევები ==\nმარცხნივ|მინი|300x300პქ|ჯეფერსონის მემორიალი [[ვაშინგტონი|ვაშინგტონში]].\nტომას ჯეფერსონის პოლიტიკური რწმენიდან გამოირჩევა მისი შეხედულება ადამიანის თავისუფლებასთან დაკავშირებით. მას როგორც ჯონ ლოკსა და სხვა გასხივოსნების ხანის მეცნიერების მსგავსად სწამდა ღვთისგან მინიჭებული „ადამიანის ბუნებრივი უფლებების“. „ამერიკის დამოუკიდებლობის დეკლარაციაში“ მან გამოიყენა და განავრცო ჯონ ლოკის იდეა რომ „ყველა კაცი შექმნილია ბუნებრივი უფლებებით შემოქმედის მიერ, რომლებიც არის სიცოცხლე, თავისუფლება და სიხარულის ძიება“. თავდაპირველი ჯონ ლოკისეული ფრაზა იყო „სიცოცხლე, თავისუფლება და ქონება“. ტომასმა იცოდა შვიდი ენა და როგორც მისი თანამედროვე კლასიკოსები, ისიც ფლობდა ლათინურსა და ბერძნულს და დაინტერესებული იყო ლათინურითა და ბერძნული ბიბლიით. მას ჰქონდა საინტერესო შეხედულება ქრისტიანობაზე, რომელიც ბევრმა სწავლულმა მიიჩნია მართლმადიდებლური ქრისტიანობის იდეოლოგიასთან ახლო კავშირში, მაგრამ მისი მართლმადიდებელ ქრისტიანად კლასიფიკაცია შეცდომაა, რადგან ჯეფერსონი იყო დეიზმის () მიმდევარი.  მას ეკუთვნის რელიგიური თავისუფლების იდეა, რომელიც აცალკევებს მთავრობასა და ეკლესიას. ტომას ჯეფერსონმა დააარსა ვირჯინიის უნივერსიტეტი, რომელიც მდებარეობს ვირჯინიის ქალაქ შარლოტსვილში. აღსანიშნავია ის რომ ჯეფერსონს ძალიან უყვარდა არქიტექტურა და ღვინო. მისი სახლ-მუზეუმი მონტიჩელო ამერიკის ერთ-ერთი ნაგებობაა, რომელიც გაეროს მსოფლიოს ისტორიის მემკვიდრეობაშია შეტანილი. მისი სახლი, ისევე როგორც თავდაპირველი ვირჯინიის უნივერსიტეტი არის დაპროექტებული მის მიერ ძველი ბერძნული, იტალიური და ნეო-კლასიკური არქიტექტურის მიქსტურაა. მისი ღვინის სიყვარული ცნობილია მთელ ამერიკაში და ყურძნის ჯიშების უმრავლესობა მის ვენახებში იმპორტირებულ იქნა იტალიიდან და საფრანგეთიდან. ღვინის იმპორტზე გადასახადების დადება უნდოდა მის პოლიტიკურ მეტოქეს ალექსანდრე ჰამილტონს. აღსანიშნავია ის ფაქტიც, რომ ჯეფერონი მუშაობდა ამერიკის ელჩად საფრანგეთში ბენჯამინ ფრანკლინის შემცვლელად. მას ეკუთვნის გამონათქვამი რომ იგი ვერასოდეს ვერ შეცვლიდა ბენჯამინ ფრანკლინს საფრანგეთში. ტომასს და მის მეუღლეს მართას ექვსი შვილი ჰყავდათ, რომელთაგანაც მხოლოდ ორმა იცოცხლა. ტომას ჯეფერსონი 1826 წლის 4 ივლისს, ამერიკის დამოუკიდებლობის დღეს გარდაიცვალა. ამავე დღეს დაიღუპა მისი პოლიტიკური მეტოქე ჯონ ადამსი და მისი უკანასკნელი სიტყვები იყო: „ჯეფერსონი ჯერ კიდევ ცოცხალია“.  ჯეფერსონს თავის ცხოვრების უდიდეს დამსახურებად მიაჩნდა სამი რამ: ამერიკის დამოუკიდებლობის დეკლარაციის დაწერა, ვირჯინიის უნივერსიტეტის დაარსება და რელიგიური თავისუფლების ქანდაკება რომელთა დაწერაც ისურვა საფლავზე. ჯეფერსონის პორტრეტი 2 დოლარიან ბანკნოტზეა გამოსახული.\n\n== რესურსები ინტერნეტში ==\n* Jefferson Inaugurals\n* Jefferson in Paris на IMDB\n* ბილი რელიგიური თავისუფლების შესახებ (1779 წ.)\n* ჯეფერსონი, ბრიტანული ამერიკის უფლებათა შემაჯამებელი მიმოხილვა (1774 წ.)\n\n\n\n\n\n\n\n\n\nკატეგორია:აშშ-ის პრეზიდენტები\nკატეგორია:აშშ-ის ვიცე-პრეზიდენტები\nკატეგორია:აშშ-ის სახელმწიფო მდივნები\nკატეგორია:ვირჯინიის გუბერნატორები\nკატეგორია:დაბადებული 1743\nკატეგორია:გარდაცვლილი 1826\nკატეგორია:დაბადებული 13 აპრილი\nკატეგორია:გარდაცვლილი 4 ივლისი", "url": "https://ka.wikipedia.org/wiki/ტომას_ჯეფერსონი", "length": 5320}
{"id": "8005", "title": "ჯეიმზ მადისონი", "text": "'''ჯეიმზ მადისონი''' ( დ. 16 მარტი 1751 — გ. 28 ივნისი 1836) — ამერიკელი პოლიტიკოსი, ამერიკის შეერთებული შტატების რიგით მე-4 პრეზიდენტი 1809-1817 წლებში. იგი იყო აშშ-ის ერთ-ერთი დამაარსებელი და აშშ-ის კონსტიტუციის ერთ-ერთი მთავარი ავტორი. 1788 წელს მან დაწერა „ფედერალისტის“ (Federalist Papers) მესამედი, რომელიც დღემდე ითვლება კონსტიტუციის უმნიშვნელოვანეს კომენტარებად. მადისონი იყო პირველი პრეზიდენტი, ვინც მანამდე მოღვაწეობდა აშშ-ის კონგრესში. იგი იყო აშშ-ის პირველი კონგრესის ლიდერი, მის მიერ იქნა შემუშავებული აშშ-ის ძირითადი კანონების დიდი ნაწილი, იგი იდგა კონსტიტუციაში პირველი ათი შესწორების უკან და ასევე ცნობილია როგორც  „უფლებათა შესახებ კანონპროექტის მამად“ (Father of the Bill of Rights).<ref name=\"autogenerated1\">Wood, 2006b.</ref> როგორც პოლიტიკურ თეორეტიკოსს მადისონს მიაჩნდა, რომ ახალი რესპუბლიკას სჭირდებოდა კონტროლი და წონასწორობა, რათა დაეცვათ პიროვნების უფლებები უმრავლესობის ტირანიისგან.<ref>Madison Debates in Convention - Tuesday June 26, 1787 \"There will be particularly the distinction of rich & poor. ***....In framing a system which we wish to last for ages, we should not lose sight of the changes which ages will produce. An increase of population will of necessity increase the proportion of those who will labor under all the hardships of life, and secretly sigh for a more equal distribution of its blessings. These may in time outnumber those who are placed above the feelings of indigence. According to the equal laws of suffrage, the power will slide into the hands of the former.\"</ref><ref>Notes of the Secret Debates of the Federal Convention of 1787, TUESDAY JUNE 26TH \"The man who is possessed of wealth, who lolls on his sofa, or rolls in his carriage, cannot judge of the wants or feelings of the day laborer. The government we mean to erect is intended to last for ages. The landed interest, at present, is prevalent; but in process of time, when we approximate to the states and kingdoms of Europe; when the number of landholders shall be comparatively small, through the various means of trade and manufactures, will not the landed interest be overbalanced in future elections, and unless wisely provided against, what will become of your government? In England, at this day, if elections were open to all classes of people, the property of the landed proprietors would be insecure. An agrarian law would soon take place. If these observations be just, our government ought to secure the permanent interests of the country against innovation. Landholders ought to have a share in the government, to support these invaluable interests, and to balance and check the other. The checks and balances ought to be so constituted as to protect the [privatized property of the] minority of the opulent against the [will of the] majority.\"</ref><ref></ref><ref></ref>\n\nროგორც წარმომადგენელთა პალატის ლიდერი, იგი მჭიდროდ თანამშრომლობდა პრეზიდენტ ვაშინგტონთან, რათა ჩამოეყალიბებინათ ფედერალური მთავრობა. ხაზინის მდივან ალეგზანდერ ჰამილტონთან დაპირისპირების გამო, მადისონმა და თომას ჯეფერსონმა ჩამოაყალიბეს, როგორც ისინი უწოდებდნენ, ''რესპუბლიკური პარტია'' (შემდგომში დემოკრატიულ-რესპუბლიკური პარტია), რომელიც ეწინააღმდეგებოდა ფედერალისტებს წამყვან პოლიტიკურ საკითხებში, განსაკუთრებით ეროვნული ბანკის და ჯეის ხელშეკრულების საკითხებში. ჯეფერსონთან ერთად იგი იყო ფარული თანაავტორი კენტუკისა და ვირჯინიის რეზოლუციისა Alien and Sedition Acts პროტესტის ნიშნად.\n\nროგორც სახელმწიფო მდივანი ჯეფერსონის ადმინისტრაციაში, მადისონი ხელმძღვანელობდა ლუიზიანის შესყიდვას, რითაც ქვეყნის ზომა ორჯერ გაიზარდა, და 1807 წლის ემბარგოს კანონს. პრეზიდენტის რანგში იგი ხელმძღვანელობდა ქვეყანას 1812 წლის ომში დიდი ბრიტანეთის წინააღმდეგ. ომის მიმდინარეობის დროს და ასევე ომის შემდეგ მადისონმა ბევრი პოზიცია შეიცვალა. 1815 წლისთვის მან მხარი დაუჭირა მეორე ეროვნული ბანკის და ძლიერი არმიის შექმნას, ასევე მაღალ ტარიფებს ომის დროს შექმნილი ახალი ქარხნების დასაცავად.\n\n== სქოლიო ==\n\n\n\n\n\n\n\n\n\n\nკატეგორია:აშშ-ის პრეზიდენტები\nკატეგორია:აშშ-ის სახელმწიფო მდივნები\nკატეგორია:აშშ-ის წარმომადგენელთა პალატის წევრები\nკატეგორია:დაბადებული 1751\nკატეგორია:გარდაცვლილი 1836\nკატეგორია:დაბადებული 16 მარტი\nკატეგორია:გარდაცვლილი 28 ივნისი", "url": "https://ka.wikipedia.org/wiki/ჯეიმზ_მადისონი", "length": 4127}
{"id": "8007", "title": "ჯონ კუინსი ადამსი", "text": "'''ჯონ კუინსი ადამსი''' ( დ. 11 ივლისი, 1767, ბრეინტრი, მასაჩუსეტსი — გ. 23 თებერვალი, 1848, ვაშინგტონი) — ამერიკელი დიპლომატი და პოლიტიკოსი, ამერიკის შეერთებული შტატების რიგით მე-6 პრეზიდენტი 1825-1829 წლებში. იგი მოღვაწეობდა როგორც სენატში, ასევე წარმომადგენელთა პალატაში. ადამსი სხვადასხვა დროს იყო ფედერალისტური პარტიის, დემოკრატიულ-რესპუბლიკური პარტიის, ნაციონალ-რესპუბლიკური პარტიის, ანტიმასონური პარტიის და ვიგების პარტიის წევრი.\n\nიგი იყო აშშ-ის მეორე პრეზიდენტის ჯონ ადამსის და მისი მეუღლის აბიგაილ ადამსის ვაჟი. როგორც დიპლომატი ადამსი ბევრ საერთაშორისო მოლაპარაკებაში მონაწილეობდა. სახელმწიფო მდივნის რანგში მონაწილეობას იღებდა მონროს დოქტრინის შემუშავებაში. როგორც პრეზიდენტი იგი გამოდიოდა მოდერნიზაციის და განათლების სისტემის გაუმჯობესების პროგრამით, მაგრამ ეს პროგრამა კონგრესმა დაბლოკა. 1828 წლის საპრეზიდენტო არჩევნებში იგი ენდრუ ჯექსონმა დაამარცხა.\n\nპრეზიდენტის პოსტიდან წასვლის შემდეგ ადამსი აირჩიეს წარმომადგენელთა პალატაში, რაც ერთადერთი შემთხვევაა აშშ-ის პრეზიდენტთა შორის. წარმომადგენელთა პალატაში იგი იყო ძლიერი ოპონენტი მონათმფლობელთა ძალაუფლებისა.\n\n==ლიტერატურა==\n\n\n== რესურსები ინტერნეტში ==\n\n* John Quincy Adams: A Resource Guide at the Library of Congress\n* John Quincy Adams  at the White House\n* American President: John Quincy Adams (1767–1848) at the Miller Center of Public Affairs, University of Virginia\n* Adams National Historical Park, National Park Service\n* The Diaries of John Quincy Adams: A Digital Collection  at the Massachusetts Historical Society\n* John Quincy Adams at C-SPAN's ''American Presidents: Life Portraits''\n*''Booknotes'' interview with Paul Nagel on ''John Quincy Adams: A Public Life, A Private Life'', January 4, 1998. \n* The Arms of John Quincy Adams  at the American Heraldry Society\n\n\n\n\n\nკატეგორია:აშშ-ის პრეზიდენტები\nკატეგორია:აშშ-ის სახელმწიფო მდივნები\nკატეგორია:აშშ-ის სენატორები\nკატეგორია:აშშ-ის წარმომადგენელთა პალატის წევრები\nკატეგორია:დაბადებული 1767\nკატეგორია:გარდაცვლილი 1848\nკატეგორია:დაბადებული 11 ივლისი\nკატეგორია:გარდაცვლილი 23 თებერვალი", "url": "https://ka.wikipedia.org/wiki/ჯონ_კუინსი_ადამსი", "length": 2013}
{"id": "8011", "title": "ვაშინგტონი", "text": "'''ვაშინგტონი''' () — ამერიკის შეერთებული შტატების დედაქალაქი.<ref></ref> ფედერალური ოლქი აშშ-ში, მდებარეობს სამხრეთ ატლანტიკურ რეგიონში. დაარსდა ამერიკის რევოლუციის შემდეგ, როგორც ახალი, დამოუკიდებელი სახელმწიფოს მთავრობის ადგილი; სახელი ეწოდა აშშ-ის პირველი პრეზიდენტისა და დამფუძნებელი მამის, ჯორჯ ვაშინგტონის პატივსაცემად.<ref></ref> როგორც აშშ-ის მთავრობისა და რამდენიმე საერთაშორისო ორგანიზაციის ადგილსამყოფელი, ვაშინგტონი მნიშვნელოვანი მსოფლიო პოლიტიკური დასახლებაა.<ref></ref> ესაზღვრება მერილენდსა და ვირჯინიას; ტურისტული თვალსაზრისით ქალაქი ამერიკის ერთ-ერთი ყველაზე პოპულარული ადგილია, რომელსაც ყოველწლიურად 20 მილიონზე მეტი მნახველი სტუმრობს.<ref></ref><ref></ref>\n\n1790 წელს მერილენდის შტატიდან გამოყოფილ იქნა დედაქალაქის ასაშენებლად. 1791-დან დედაქალაქია. ქალაქი მდებარეობს მდინარე პოტომაკზე, აგებულია პიერ-შარლ ლანფანის გეგმის მიხედვით, მთავარი მონუმენტებია: კაპიტოლიუმი, ვაშინგტონის მონუმენტი.\n\n2019 წლის მონაცემებით ვაშინგტონს 705 749 მოსახლე ჰყავდა.<ref name=\"USCensusEst2019\"></ref> მერილენდიდან და ვირჯინიის გარეუბნებიდან გადმოსული ადამიანებით ვაშინგტონის მოსახლეობა სამუშაო დღეებში მილიონს აჭარბებს. 6.2 მილიონი მოსახლით ვაშინგტონის მეტროპოლიტენის მიდამო (მერილენდის, ვირჯინიის და დასავლეთ ვირჯინიის ნაწილების ჩათვლით) სიდიდით მესამეა მთელ აშშ-ში.\n\n==ჰავა==\nthumb|left|[[ვაშინგტონის მონუმენტი]] [[ტიდალის აუზი]]ს ხედით (2007 წლის აყვავებული ალუბლის ხეების ეროვნული ფესტივალი)\nკიოპენის კლიმატის კლასიფიკაციის მიხედვვით ვაშინგტონს ახასიათებს ნოტიო სუბტროპიკული კლიმატი.<ref></ref> ტრევარტას კლასიფიკაციით იგი ოკეანური კლიმატით ხასიათდება.<ref></ref> ზამთარი, ჩვეულებრივ, ცივია მცირე თოვლით, ზაფხული კი ცხელი და ნოტიო.\n\nგაზაფხული და შემოდგომა ზომიერად თბილია, ხოლო ზამთარი — ცივი; თოვლის წლიური საშალო ოდენობა 39 სანტიმეტრია. დეკემბრის შუა რიცხვებიდან თებერვალის შუა რიცხვებამდე საშუალო ტემპერატურა 3 გრადუსია.<ref name=\"NWS Baltimore/Washington (LWX)\">\"NowData - NOAA Online Weather Data\" .  National Oceanic and Atmospheric Administration. Retrieved October 3, 2019.</ref> ამასთან, ზამთარში ტემპერატურა 16 გრადუსს იშვიათად აღემატება.<ref></ref>\n\nზაფხული ცხელი და ნოტიოა, ივლისში ტემპერატურის საშუალო მაჩვენებელი 26,6 გრადუსია და საშუალო დღიური ფარდობითი ტენიანობა დაახლოებით 66%-ია. ზაფხულში ტემპერატურა რეგულარულად უახლოვდება 38 გრადუსს.<ref></ref> ზაფხულში სიცხისა და ტენიანობის ერთობლიობა საკმაოდ ხშირად წარმოქმნის ჭექა-ქუხილს, ზოგიერთ მათგანში ზოგჯერ ტორნადოდ გარდაიქმნება ვაშინგტონის ტერიტორიაზე.<ref></ref>\n\nზაფხულის ბოლოსა და შემოდგომის დასაწყისში ქალაქს იშვიათად კვეთს ქარიშხლები, თუმცა, ნაწილობრივ ქალაქის მდებარეობის გამო, უმეტესად, ვაშინგტონამდე მხოლოდ შესუსტებული სახის ქარიშხალი აღწევს.<ref></ref> სხვადასხვა სახის ნალექები ქალაქში მთელი წლის განმავლობაში მოდის.<ref name=\"WMO 1961–90 KDCA\">\"WMO Climate Normals for WASHINGTON DC/NATIONAL ARPT VA 1961–1990\". National Oceanic and Atmospheric Administration. Retrieved July 18, 2020.</ref> \n\nკლიმატური ცვლილებების გამო მომავალში ვაშინგტონის საშუალო ტემპერატურა გაიზრდება, ხოლო წვიმები გახშირდება.<ref>United States Environmental Protection Agency. (2016). What Climate Change Means for the District of Columbia. (Report No. 123).</ref>\n\nვაშინგტონში უმაღლესი ტემპერატურა, 41 გრადუსი, ორჯერ დაფიქსირდა, 1918 წლის 6 აგვისტოსა და 1930 წლის 20 ივლისს.<ref name=\"Samenow\"></ref> ხოლო უდაბლესი ტემპერატურა, -26 გრადუსი, 1899 წლის 11 თებერვალს, ამავე წლის დიდი ქარბუქის წინ, დაფიქსირდა.<ref name=dcwinter></ref> ჩვეულებრივ, წლის განმავლობაში ქალაქში 32 გრადუსზე მაღალი ტემპერატურა 37 დღე, ხოლო ყინვა 64 დღე ფიქსირდება.<ref name=\"NWS Baltimore/Washington (LWX)\"/> საშუალოდ, ყივნა პირველად 18 ნოემბერს, ხოლო უკანასკნელად 17 მარტს ფიქსირდება.<ref>Grieser, Justin; Livingston, Ian (November 8, 2017). \"The first freeze is coming Saturday and, for most of the D.C. area, it's historically late\". ''The Washington Post''.</ref><ref>Livingston, Ian; Grieser, Justin (April 3, 2018). \"When will the last freeze happen around the D.C. region, and when is it safe to plant?\" ''The Washington Post''.</ref>\n\n== მოსახლეობა ==\n\nვაშინგტონის მოსახლეობა 2019 წლის მონაცემებით არის 705 749.<ref name=\"USCensusEst2019\"/> ზრდის ტენდენცია ვაშინგტონში არის 2000 წლიდან, სადაც მანამდე 50 წლის განმავლობაში მუდმივად კლება ფიქსირდებოდა.<ref></ref> 2010 წლის აღწერის შემდეგ ქალაქის მოსახლეობა 100,000-ზე მეტი ადამიანით გაიზარდა.<ref name=\"USCensusEst2019\"/> 2010 წლის მონაცემებით ის იყო მოსახლეობის მიხედვით აშშ-ს 24-ე ქალაქი.<ref></ref> 2010 წლის მონაცემებით, ოლქებიდან სამუშაოდ შემოსული ადამიანების გამო ვაშინგტონის მოსახლეობა დღის განმავლობაში 1 მილიონს აღემატებოდა.<ref></ref> ოლქი რომ სახელმწიფო იყოს, იგი მსოფლიოში სიდიდით 49-ე ადგილს დაიკავებდა და იქნებოდა ისეთი სახელმწიფოებზე წინ, როგორებიცაა ვერმონტი და უაიომინგი.<ref name=quickfacts></ref>\n\nვაშინგტონის მეტროპოლიტენი, რომელიც მოიცავს ოლქს და მის შემოგარენს, არის მეექვსე უდიდესი მიტროპოლიტური ტერიტორია შეერთებულ შტატებში, რომელსაც 2014 წლის მონაცემებით, 6 მილიონი მცხოვრები ჰყავს.<ref></ref> როცა ვაშინგტონის ტერიტორიაში შედიოდა ბალტიმორი და მისი მიმდებარე ადგილები, ვაშინგტონის მეტროპოლიტენის პოპულაცია 2016 წლის მონაცემებით 9,6 მილიონს შეადგენდა, რაც მას შეერთებულ შტატებში სიდიდით მეოთხე მეტროპოლიტენად აქცევდა.<ref></ref>\n\n2017 წლის აღმწერი ბიუროს მონაცემებით ვაშინგტონის მოსახლეობაში შედიოდა: 47,1% შავკანიანი ან აფრო-ამერიკელი, 45,1% თეთრკანიანი (36,8% არა-ესპანელი თეთრკანიანი), 4,3% აზიელი, 0,6% ინდოელი ან ადგილობრივი ალასკელი და 0,1% ჰავაიელი ან სხვა წყნარი ოკეანის კუნძულის ადგილობრივი მოსახლე.<ref name=quickfacts/>\n\nქალაქის დაარსების დღიდან ვაშინგტონში აფრო-ამერიკელთა მნიშნვნელოვანი პოპულაცია ცხოვრობს.<ref></ref> 1800-1940 წლებში აფრო-ამერიკელთა რიცხვი ქალაქის მოსახლეობის 30% შეადგენდა.<ref name=\"histpop\"></ref> შავკანიანმა მოსახლეობამ რაოდენობის პიკს 1970-იან წლებში მიაღწია (გახდა დაახლოებით მოსახლეობით 70%), მაგრამ მას შემდეგ მათი რაოდენობა ქალაქში მნიშვნელოვნად შეამცირა შავკანიანების გარეუბნებში გადასახლებამ. ნაწილობრივ ჯენტრიფიკაციის შედეგად, 2000-2010 წლებში არა-ესპანელი თეთრკანიანების პოპულაცია 31,4%-ით გაიზარდა, ხოლო შავკანიანების რაოდენობა 11,5%-ით შემცირდა.<ref name=demshift></ref>\n\n2010 წლის მონაცემებით ქალაქის მოსახლეობის 17%-ს 18-წლამდე ახალგაზრდები წარმოადგენდა; ეს მაჩვენებელი აშშ-ის საშუალო მაჩვენებელზე 24%-ით დაბალი იყო. თუმცა, მოსახლეობის საშუალო ასაკით (34 წელი) ოლქს 50 შტატში ყველაზე დაბალი მაჩვენებელი ჰქონდა.<ref></ref> 2010 წლის მონაცემებით, ვაშინგტონის ოლქში ცხოვრობდა 81 734 იმიგრანტი;<ref name=DCsocial></ref> ემიგრაციის ძირითადი წყაროები იყო: სალვადორი, ვიეტნამი, ეთიოპია.<ref></ref>\n\nვაშინგტონის რაიონის მოსახლეობაში: 17% ბაპტისტია, 13% კათოლიკე, 6% ევანგელური პროტესტანტი, 4% მეთოდისტი, 3% ეპისკოპალისტი/ანგლიკანი, 3% ებრაელი, 2% აღმოსავლელი მართლმადიდებელი, 1% ორმოცდაათიანელი, 1% ბუდისტი, 1% ადვენტისტი, 1% ლუთერანი, 1% მუსლიმი, 1% პრესვიტერიანი, 1% მორმონი და 1% ჰინდუ.<ref></ref>\n\n2010 წლის მონაცემებით ოლქის მოსახლეობის 90%-ზე მეტს ჯანმთელობა დაზღვეული ჰქონდა, რაც აშშ-ის მეორე საუკეთესო მეჩვენებელი იყო. ეს ნაწილობრივ გამოწვეულია ქალაქის იმ პროგრამებით, რომლებიც დაბალი შემოსავლის მქონე პირებს ჯანმრთელობის დაზღვევაში ეხმარება.<ref></ref> 2009 წლის მოხსენებით დადგინდა, რომ ოლქის მოსახლეობის სულ მცირე სამ პროცენტს აქვს აივ-ინფექცია ან შიდსი.<ref></ref>\n\n==კულტურა==\n===ღირშესანიშნაობები===\nthumb|left|[[ლინკოლნის მემორიალი]], რომელსაც ყოველწლიურად 6 მილიონი ადამიანი სტუმრობს\nნაციონალური მოლი არის დიდი, ღია პარკი ვაშინგტონის ცენტრში, ლინკოლნის მემორიალსა და კაპიტოლიუმს შორის. მისი მნიშვნელობის გამო, მოლში ხშირად იმართება პოლიტიკური პროტესტები, კონცერტები, ფესტივალები და საპრეზიდენტო ინაუგურაციები. ვაშინგტონის მონუმენტი და ჯეფერსონ პიერის პარკის ცენტრთან ახლოს, თეთრი სახლის სამხრეთით მდებარეობს. ნაციონალური მოლის აღმოსავლეთით მდებარეობს მეორე მსოლფიო ომის მემორიალი; აგრეთვე მოლში ვხვდებით კორეის ომის ვეტერანთა მემორიალსა და ვიეტნამის ვეტერანთა მემორიალს.<ref name=nama></ref>\n\nმოლის სამხრეთით მდებარეობს ტიდალის აუზი, რომლის გარშემო იაპონური ალუბლის ხეებია გაშენებული. ტიდალის აუზის გარშემო მდებარეობს ფრანკლინ დელანო რუზველტის მემორიალი, ჯორჯ მეისონის მემორიალი, ჯეფერსონის მემორიალი, მარტინ ლუთერ კინგ უმცროსის მემორიალი და კოლუმბიის ომის მემორიალი.<ref name=nama />\n\nეროვნული არქივის სახლი ფლობს ათასობით დოკუმენტს, რომელიც ამერიკის ისტორიისთვის მეტად მნიშვნელოვანია; მათ შორისაა დამოუკიდებლობის დეკლარაცია, კონსტიტუცია და უფლებათა კანონპროექტი.<ref></ref> კაპიტოლის გორაკზე მდებარე სამსართულიანი შენობა, კონგრესის ბიბლიოთეკა - მსოფლიოში უდიდესი ბიბლიოთეკის კომპლექსი, რომლის კოლექციაში შედის 147 მილიონზე მეტი წიგნი, ხელნაწერი და სხვა მასალები.<ref></ref> შეერთებული შტატების უზენაესი სასამართლოს მშენებლობა დასრულდა 1935 წელს; ამ დრომდე სხდომები კაპიტოლის ძველი სენატის პალატაში იმართებოდა.<ref></ref>\n\n===ხელოვნება===\nthumb|right|upright=1.25|ჯონ ფ. კენედის საშემსრულებლო ხელოვნების ცენტრი\nვაშინგტონი არის ეროვნული ხელოვნების ბირთვი. ჯონ ფ. კენედის საშემსრულებლო ხელოვნების ცენტრი არის ნაციონალური სიმფონიური ორკესტრის, ვაშინგტონის ნაციონალური ოპერისა და ვაშინგტონის ბალეტის ცენტრი. კენედის ცენტრის ღირსება გაიცემა ყოველწლიურად და ენიჭება მას, ვინც აშშ-ის კულტურაში დიდ წვლილს შეიტანს.<ref></ref> ფორდის ისტორიული თეატრი (პრეზიდენტ აბრაამ ლინკოლნის მკვლელობის ადგილი) ასრულებს როგორც საშემსრულებლო ადგილის, ისე ისტორიული მუზეუმის ფუნქციას.<ref></ref>\n\n===სპორტი===\nthumb|ნაციონალ პარკი\nვაშინგტონი შედის აშშ-ის იმ 13 ქალაქში, რომელთაც მამაკაცთა გუნდები ქვეყნის 4 ყველაზე პოპულარულ სპორტის სახეობაში ჰყავს. ვაშინგტონ უიზარდსი (ნაციონალური საკალათბურთო ასოციაცია) და ვაშინგტონ კაპიტალსი (ნაციონალური ჰოკეის ლიგა) შეხვედრებს „Capital One Arena“-ზე მართავენ. ვაშინგტონ მაისტიკსი (ქალთა ნაციონალური საკალათბურთო ასოციაცია) თამაშობს „წმ. ელიზაბედის აღმოსავლურ გასართობსა და სპორტის“ არენაზე. ნაციონალ პარკში, 2008 წელს ოლქის სამხრეთით გახსნილ ბეისბოლის მოედანზე, შეხვედრებს ატარებს ვაშინგტონ ნაციონალი (ბეისბოლის ძირითადი ლიგა).\n\nამჟამინდელ ვაშინიგტონის ოლქის გუნდებს პროფესიონალური ლიგის ჩემპიონობა 13-ჯერ აქვთ მოპოვებული: ვაშინგტონ რედსკინს ხუთჯერ (1980-აიენებში მოპოვებული სუპერ თასების ჩათვლით),<ref></ref> „D.C. United“-ს ოთხჯერ,<ref></ref> ხოლო ვაშინგტონ ვიზარდსს (შემდეგში ვაშინგტონ ბალეტსს), ვაშინგტონ კაპიტალს, ვაშინგტონ მისტიკსა და ვაშინგტონ ნაციონალს თითი-თითოჯერ აქვთ ჩემპიონობა მოპოვებული.<ref></ref><ref></ref>\n\nსხვა პროფესიონალურ და ნახევრად-პროფესიონალურ გუნდებში შედიან: DC დეფენდერსი (XFL), ოლდ გლორი DC (ძირითადი რაგბის ლიგა), ვაშინგტონ ქასთლსი (მსოფლიო გუნდირი ჩოგბურთი); ვაშინგტონ D.C. სლეიერსი (აშშ-ს რაგბის ლიგა); ბალტიმორ ვაშინგტონ იგლსი (აშშ-ის ავსტრალიური ფეხბურთის ლიგა); D.C. დივასი (ქალთა დამოუკიდებელი საფეხბურთო ლიგა); და პოტომაკის ათლეტთა კლუბი RFC (რაგბის სუპერ ლიგა). ვაშინგტონი აგრეთვე მასპინძლობს ორ ძირითად ყოველწლიურ მარათონს: მარინე კორპსის მარათონს, რომელიც ყოველ შემოდგომას იმართება, და როკ'ნ'როლის აშშ-ის მარათონს, რომელიც გაზაფხულობით ტარდება. მარინე კორპსის მარათონმა სათავე 1976 წლიდან აიღო და ხშირად მოიხსენიებენ, როგორც „ხალხის მარათონი“, რადგან ესაა უდიდესი მარათონი, რომელიც მონაწილეებს პრიზებს არ სთავაზობს.<ref></ref>\n\nვაშინგტონის ოლქის 4 გუნდი თამაშობს NCAA-ს პირველ დივიზიონში; ეს გუნდებია: ამერიკან იგლსი, ჯორჯ ვაშინგტონ კოლონიალსი, ჯორჯთაუნ ჰოისი და „ჰოვარდ ბისონი და ლედი ბისონი“. მათგან გამორჩეულია ჯორჯთაუნ ჰოისის კაცთა საკალათბურთო გუნდი, რომელიც აგრეთვე კაპიტალ ვან არენაზე თამაშობს. 2008-20012 წლებში ოლქი მასპინძლობდა საკოლეჯო ფეხბურთის ყოველწლიური თასის თამაშებს RFK სტადიონზე.<ref></ref>\n\n==განათლება==\n===უმაღლესი განათლება===\nკერძო უნივერსიტეტებში შედიან: ამერიკული უნივერსიტეტი (AU), ამერიკის კათოლიკური უნივერსიტეტი, გალადეტის უნივერსიტეტი, ჯორჯ ვაშინგტონის უნივერსიტეტი, ჯორჯთაუნის უნივერსიტეტი, ჰოვარდის უნივერსიტეტი, ტრინიტის ვაშინგტონის უნივერსიტეტი. კორკორანის ხელოვნებისა და დიზაინის კოლეჯი, უძველესი ხელოვნების სკოლა ქალაქში, 2014 წელს ჯორჯ ვაშინგტონის უნივერსიტეტს შეუერთდა და ახლა ფუნქციონირებს, როგორც აღნიშნული უნივერსიტეტის ხელოვნების სკოლა.\n\nოლქი ცნობილია ისეთი კვლევითი სამედიცინო დაწესებულებებითაც, როგორიცაა: „ვაშინგტონის ჰოსპიტალ ცენტრი“ და ბავშვთა ეროვნული სამედიცინო ცენტრი. გარდა ამისა, ქალაქში არის სამი სამედიცინო სკოლა და ასოცირებული სასწავლო საავადმყოფოები ჯორჯ ვაშინგტონის, ჯორჯთაუნის და ჰოვარდის უნივერსიტეტებში.<ref></ref>\n\n== რესურსები ინტერნეტში ==\n* \n* Guide to Washington, D.C.\n* Why is Washington, D.C. Called the District of Columbia?\n\n== სქოლიო ==\n\n\n\n\n\n\n\nკატეგორია:ვაშინგტონი (ქალაქი)", "url": "https://ka.wikipedia.org/wiki/ვაშინგტონი", "length": 12167}
{"id": "8019", "title": "გამანადგურებელი", "text": "მინი|right|გამანადგურებელების ნიმუშები, დალაგებულია დროისა და ქვეყნების მიხედვით\n'''გამანადგურებელი''' — საბრძოლო თვითმფრინავი, რომლის უმთავრეს დანიშნულებას წარმოადგენს მოწინააღმდეგის საფრენი აპარატების ჰაერში განადგურება. იგი აგრეთვე გამოიყენება სახმელეთო მიზნების (ობიექტების) გასანადგურებლად და საჰაერო დაზვერვის საწარმოებლად. გამანადგურებელი წარმოადგენს რეაქტიულ ზებგერით თვითმფრინავს, რომლის გამოყენებაც შესაძლებელია ნებისმიერ ამინდში და აღჭურვილია სარაკეტო, ბომბდამშენი და საარტილერიო შეიარაღებით, რადიოელექტრონული და სხვა კომპლექსით.\n\n* ეკიპაჟი: ერთი ადამიანი\n* სიჩქარე: დაახლოებით 3000 კმ/სთ\n* პრაქტიკული ჭერი 22 კმ-მდე\n* ფრენის სიშორე 6500 კმ-მდე\n\nგამანადგურებლის სპეციალიზებული სახეობებია გამანადგურებელ-ბომბდამშენი და გამანადგურებელ-გადამტაცი.\n\n== იხილეთ აგრეთვე ==\n*საჰაერო უპირატესობის გამანადგურებელი\n\n== ლიტერატურა ==\n* Coox, Alvin D. ''Nomonhan: Japan Against Russia, 1939''. Two volumes; 1985, Stanford University Press. ISBN 0-8047-1160-7.\n* Eden, Paul (General Editor). ''The Encyclopedia of Aircraft of WWII''. London: Amber Books, Ltd, 2004. ISBN 1-904687-07-5.\n* Ireland, Bernard and Eric Grove. ''Jane's War at Sea''. UK: Harper Collins Publishers, 1997. ISBN 0-00-472065-2.\n\n== რესურსები ინტერნეტში ==\n*Chart of fighter generations at Airforce Magazine. \n*USAF posters for five generations of jet fighters. \n*Fighter-planes.com: Data and images on fighter-planes.com\n*Fighter aircraft Info, Articles & Pictures on fighter-planes.tk \n*Fighter Aircraft News on defencetalk.com\n\nკატეგორია:საბრძოლო თვითმფრინავები", "url": "https://ka.wikipedia.org/wiki/გამანადგურებელი", "length": 1533}
{"id": "8020", "title": "გამანადგურებელ-ბომბდამშენი", "text": "მინი|[[Republic P-47 Thunderbolt]], მიმაგრებული [[ბომბი]]თ\n'''გამანადგურებელ-ბომბდამშენი''' (რუსეთში — ტაქტიკური გამანადგურებელი) — საბრძოლო თვითმფრინავი, რომელიც განკუთვნილია სახმელეთო (საზღვაო), მცირე ზომის მოძრავი მიზნების გასანადგურებლად მოწინააღმდეგის ტაქტიკურ და უახლოეს ოპერატიულ სიღრმეში, აგრეთვე საფრენი აპარატების წინააღმდეგ საბრძოლველად ჰაერში, დაზვერვის საწარმოებლად და ნაღმური ღობურების დასაყენებლად.<ref></ref> გამანადგურებელს იგი აღემატება თავის საბრძოლო დატვირთვით. გამანადგურებელ-ბომბდამშენი შეიძლება აღჭურვილი იყოს ბირთვული და ჩვეულებრივი ბომბებით, ამნთები ავზებით, მართვადი და უმართავი რაკეტებით, საარტილერიო შეიარაღებით. მას აგრეთვე გააჩნია მრავალფუნქციური რადიოსალოკაციო დასამიზნებელი სისტემა ავტომატიზებული ბომბდაშენის განსახორციელებლად.\n\n* სიჩქარე: 2350 კმ/სთ-მდე\n* პრაქტიკული ჭერი 21 კმ-მდე\n* ეკიპაჟი: ერთი ადამიანი\n\n== იხილეთ აგრეთვე ==\n*მრავალფუნქციური საბრძოლო თვითმფრინავი\n*მოიერიშე\n\n== სქოლიო ==\n\n\nკატეგორია:საბრძოლო თვითმფრინავები", "url": "https://ka.wikipedia.org/wiki/გამანადგურებელ-ბომბდამშენი", "length": 960}
{"id": "8022", "title": "გამანადგურებელ-გზაგადამჭრელი", "text": "250პქ|მინიატიურა|[[Convair F-106 Delta Dart]]\nმინი|მარჯვნივ|250პქ|[[FMA I.Ae. 37]]\n'''გამანადგურებელ-გზაგადამჭრელი''' ან უბრალოდ '''გზაგადამჭრელი''' — გამანადგურებელი თვითმფრინავების ტიპი, რომელიც განკუთვნილია მოწინააღმდეგის წარმატებული საჰაერო ოპერაციების ჩასაშლელად, უპირველეს ყოვლისა, ბომბდამშენების და მზვერავების. გზაგადამჭრელებში გამოარჩევენ ორ მთავარ კლასს: შედარებით მსუბუქი თვითმფრინავები განკუთვნილი მაღალი წარმადობისთვის, და მძიმე თვითმფრინავები განკუთვნილი ღამის ან არახელსაყრელ ამინდში ფრენებისთვის და შორი მოქმედებისთვის.\n\nდღის ოპერაციებისას ჩვეულებრივი გამანადგურებლები სხვა მრავალ ამოცანასთან ერთად ასევე გზაგადამჭრელის ფუნქციასაც ითავსებენ. დღის გზაგადამჭრელები პირველი მსოფლიო ომიდან მოყოლებული თავდაცვით როლს ასრულებდნენ, მაგრამ ისინი უკეთ ცნობადი არიან მეორე მსოფლიო ომის დროს სხვადასხვა ძირითადი მოქმედებებით, აღსანიშნავია ბრიტანეთის ბრძოლა, სადაც სპიტფაერებმა და ჰოუკერ ჰარიკეინებმა კარგი რეპუტაცია მოიპოვეს. თვითფრინავების მხოლოდ მცირე ნაწილს შეიძლება ეწოდოს სპეციალური დღის გზაგადამჭრელი, გამონაკლისებია Messerschmitt Me 163 და მიქოიან-გურევიჩის მიგ-15-ის მსგავსი თვითმფრინავები. ეს უკანასკნელი ატარებდა მძიმე შეიარაღებას სპეციალურად ბომბდამშენსაწინააღმდეგო ამოცანებისთვის.\n\nღამის გამანადგურებლები და ბომბდამშენსაწინააღდეგო თვითმფრინავები განსაზღვრების თანახმად არიან მძიმე კლასის გზაგადამჭრელები, მიუხედავად იმისა, რომ მათ თავდაპირველად ასე არ მოიხსენიებდნენ. ცივი ომის ადრეულ ხანაში რეაქტიულიძრავიანი ბომბდამშენების და ატომური ბირთვული იარაღის შერწყმამ საჰაერო ძალებში მაღალი შესაძლებლობების გზაგადამჭრელების მოთხოვნა გაამძაფრა, სწორედ ამ პერიოდიდან იწყება ტერმინ ''მძიმე გზაგადამჭრელის'' გამოყენება. ამ ხანის კლასიკური გზაგადამჭრელების მაგალითებია F-106 Delta Dart, სუხოის სუ-15 და English Electric Lightning. 1960-იან წლებში მოხდარმა სწრაფმა კონსტრუქციულმა გაუმჯობესებებმა გაანადგურბელებს გზაგადაჭრელის ფუნქციის შეთავსების შესაძლებლობა მისცა და ამგვარად სტრატეგიულმა საფრთხემ ბომბდამშენებიდან კონტინენტთაშორის ბალისტიკურ რაკეტებზე (კბრ) გადაინაცვლა. სპეციალურად აგებული გზაგადამჭრელები იშვიათობად იქცა, გამონაკლისის სახით 1960-იანების შემდგომ აგებულ გზაგადამჭრელებს შორის ყველაზე გავრცელებულია Tornado F3 და მიკოიანის მიგ-31.\n\n== ისტორია ==\nპირველი სპეციალიზებული გზაგადამჭრელების ესკადრილიები პირველი მსოფლიო ომის დროს ჩამოყალიბდა ლონდონის დასაცავად ცეპელინებისგან, მოგვიანებით ასევე ფიქსირებულ-ფრთიანი შორი მოქმედების ბომბდამშენებისგან. თავდაპირველი შენაერთების მიერ გამოყენებული თვითმფრინავები ფრონტის ხაზიდან მოიხსნენნ, განსაკუთრებით Sopwith Pup. ისინი აფრენამდე აცნობებდნენ თავიანთი მიზნების მდებარეობის შესახებ ცენტრალიზებულ სამეთაურო ცენტრს, რომელიც იყო ცხენოსანი გვარდიის შენობაში. გზაგადამჭრელი „პაპი“ არასაკმარისად წარმადი აღმოჩნდა Gotha G.IV ტიპის ბომბდამშენების გასანადგურებლად, ამიტომ იგი განიდევნა უფრო მძლავრი Sopwith Camels-ის მიერ.\n\nსანამ მეორე მსოფლიო ომი დაიწყებოდა, ბომბდამშენების მიზერული სიჩქარე იმდენად გაიზარდა, რომ გზაგადამჭრელის მოქმედება მათ წინააღმდეგ შეუძლებლად ჩანდა. ვიზუალური და აკუსტიკური აღმოჩენის მცირე სიშორის გამო, რომელიც რამდენიმე მილს შეადგენდა, გზაგადამჭრელებს არ ჰქონდა რეაგირებისთვის და სიმაღლეზე აფრენისთვის საკმარისი დრო სანამ ბომბდამშენები მიზნებზე გავიდოდნენ. სიმაღლეზე სწრაფი აფრენის პრობლემა შეიძლება მოეგვარებინა თვითმფრინავის შენობების თავზე დაყენებამ, მაგრამ ეს დიდ ფინანსებს მოითხოვდა. იმდროინდელი დასკვნა იყო, რომ „ბომბდამშენი ყოველთვის გაარღვევდა წინააღმდეგობას“. რადარების გამოჩენამ მდგომარეობა შეცვალა.<ref>Shaw, Robert L. (1985). Fighter combat: tactics and maneuvering ([14. Dr.] ed.). Annapolis, Md.: Naval Institute Press. გვ. 346–347. ISBN 0-87021-059-9. </ref>\n\nცივი ომის მიმდინარეობისას, 1950-იანებში, გზაგადამჭრელების მძლავრი ძალა გადამწყვეტ ფაქტორს წარმოადგენდა წამყვანი სახელმწიფოებისთვის, როგორც სტრატეგიული ბომბდამშენებით მოულოდნელი ბირთვული დარტყმის მიყენებისგან თავდაცვის საუკეთესო საშუალება. შესაბამისად, გარკვეული პერიოდის განმავლობაში ისინი სწრაფად ვითარდებოდნენ. 1960-იანი წლების დასასრულს ბირთვული საფრთხე აურიდებელი გახდა. ეს განაპირობა საბრძოლო მორიგეობაზე სხვადასხვა ბალისტიკური რაკეტების დაყენებამ, რომელთა გზის გადაჭრა შეუძლებელი იყო, რადგან ისინი ატმოსფეროს გარედან 5-7 კმ/წმ სიჩქარით მიისწრაფოდნენ მიზნისკენ. ამგვარად, ორმხრივად გარანტირებული განადგურების დოქტრინამ თავდაცვის გაძლიერების ტენდენცია შეცვალა და გზაგადამჭრელები ნაკლებად სტრატეგიულ იარაღად აქცია. მათმა სარგებლიანობამ იკლო, ხოლო მათი როლი შეირწყა იმ დროინდელ სამხედრო წრეებში პოპულარულ საჰაერო უპირატესობის გამანდაგურებლის იდეასთან.\n\n== კონსტრუქცია ==\nგზისგადაჭრის ამოცანა თავისთავად რთულია. განვიხილოთ ერთი მიზანზე შორი მოქმედების ბომბდამშენებით შეტევის არიდების მაგალითი. ბომბდამშენებს აქვთ უპირატესობა აირჩიონ ამოცანის პარამეტრები – შეტევის ვექტორი, სიჩქარე და სიმაღლე. რადგან ბომბდამშენები აღმოჩენილ იქნება მიზნიდან შორ მანძილზე, არსებობს უზარმაზარი არე საიდანაც შეიძლება დაიწყოს შეტევა. გზაგადამჭრელს უნდა შეეძლოს გაეშვას, აფრინდეს, ავიდეს სიმაღლეზე, მოახდინოს იერიშისთვის მანევრირება და მიიტანოს იერიში ბომბდამშენზე, მანამ, სანამ ბომბდამშენი დაფარავს მანძილს აღმოჩენის წერტილიდან შეიარაღების მიტანის წერტილამდე.\n\nგზაგადამჭრელი თვითმფრინავის შესაძლებლობები მთლიანად კონცენტრირებულია სწრაფ აღმასვლაზე ან/და დიდი სიჩქარის განვითარებაზე, რითაც იგი კარგავს იმ შესაძლებლობებს, რომლებიც გააჩნია საჰაერო უპირატესობის გამანადგურებელს. ამგვარად, გზაგადამჭრელები ხშირად თავის შთამბეჭდავობას მხოლოდ ფურცელზე ინარეჩუნებენ, მაგალითად უპირატესობა აქვთ ნაკლებად სპეციალიზებულ გამანადგურებლებზე საცეცხლე ძალაში, აღმასვლაში და სიჩქარეში. მიუხედავად ამისა, ისინი საგრძნობლად უთმობენ საჰაერო ბრძოლებში იმავე „ნაკლებად სპეციალიზებულ“ გამანადგურებლებს შეზღუდული მანევრულობის გამო.\n\n=== თავდაცვის წერტილის გზაგადამჭრელები ===\n\nსხვადასხვა გზაგადამჭრელების გადმოსახედიდან, ერთი კონკრეტული ასპექტისსთვის დაპროექტება ხშირად მსხვერპლს ითხოვს ამ სპექტში გადამწყვეტი უპირატესობის მოსაპოვებლად. „თავდაცვის წერტილის გზაგადამჭრელი“ ეს არის მსუბუქი კონსტრუქციის თვითმფრინავი, რომელიც დროის უმეტეს ნაწილს მიწაზე დასაცავი მიზნის ახლოს ატარებს. მოთხოვნის შესაბამისად იგი გაეშვება, ავა სიმაღლეზე, შეასრულებს მანევრს და შეუტევს ბომბდამშენს ძალიან მცირე დროში სანამ ბომბდამშენი დაცლის თავის შეიარაღებას დასაცავ მიზანზე.\n\nმეორე მსოფლიო ომის მიწურულს ლუფტვაფესთვის მთავარი მოთხოვნად მოკავშირეთა და ამერიკული საჰაერო ძალები გახდა, რომლებიც გერმანულ მიზნებს დღე და ღამე უტევდნენ. იქიდან გამომდინარე, რომ დაბომბვებმა იმატა, განსაკუთრებით 1944-ის დასაწყისში, ლუფტვაფემ წარმოადგინა რაკეტის ძრავით აღჭურვილი Messerschmitt Me 163 Komet, როგორც ძალიან მოკლე მანძილის გზაგადამჭრელი. ძრავი უზრუნველყოფდა მხოლოდ 7 წუთიან ფრენას, მაგრამ მათ იმდენად კარგი შედეგი აჩვენეს, რომ შეეძლოთ თავდაცვით გამანადგურებლებთან გვერდიგვერდ ეფრინათ. Me 163 მოითხოვდა აეროდრომს, ამიტომ ისინი მუდმივი სამიზნე იყვნენ. საგანგებო გამანადგურებლის პროგრამის ფარგლებში გერმანელებმა უფრო თამამი პროექტი განახორციელეს Bachem Ba 349 Natter-ის სახით. ეს თვითმფრინავი სტარტს ვერტიკალურად იღებდა ამიტომ მისთვის ავიაბაზის აუცილებლობა არ იდგა. საბოლოო ჯამში ყველა ეს გერმანული ქმნილება რთულად გამოსაყენებელი აღმოჩნდა და ხშირად თავისი მფრინავებისთვის სასიკვდილო ხაფანგებად იქცეოდნენ, და ნაკლებად მნიშვნელოვანი ეფექტი ჰქონდათ დაბომბვებზე.\n\n== რესურსები ინტერნეტში ==\n* Convair F-102 Delta Dagger Interceptor Aircraft \n\n== სქოლიო ==\n\n\nკატეგორია:საბრძოლო თვითმფრინავები", "url": "https://ka.wikipedia.org/wiki/გამანადგურებელ-გზაგადამჭრელი", "length": 7158}
{"id": "8023", "title": "სამამულო ომის ორდენი", "text": "მინი|I ხარისხის სამამულო ომის ორდენი \nმინი|I ხარისხის ორდენის ლენტა\n'''სამამულო ომის ორდენი''' () — სსრკ-ის უმაღლესი საბჭოს პრეზიდიუმის 1942 წლის 20 მაისის ბრძანებულებით დაწესებული ორდენი. ამ ორდენით აჯილდოებდნენ საბჭოთა არმიის, სამხედრო-საზღვაო ფლოტის, შინაგან საქმეთა სახალხო კომისარიატისა (შინსახკომი) და პარტიზანული ჯგუფების შემადგენლობიდან იმ პირებს, რომლებმაც სამშობლოსათვის ბრძოლაში სიმამაცე, სიმტკიცე და ვაჟკაცობა გამოიჩინეს; აგრეთვე იმ სამხედრო  მოსამსახურეებს, რომლებიც თავიანთი მოქმედებით ხელს უწყობდნენ საბჭოთა ჯარების საბრძოლო ოპერაციებს. ორდენის ნიშანი ლალისფრად მომინანქრებული, ოქროს სხივების ფონზე ამობურცული ხუთქიმიანი ვარსკვლავია. I ხარისხის ორდენი ოქროსია, II - ვერცხლის. იბნევენ მკერდის მარჯვენა მხარეს ალექსანდრე ნეველის ორდენის შემდეგ.\n\n==ლიტერატურა==\n\n\nკატეგორია:სსრკ-ის ორდენები", "url": "https://ka.wikipedia.org/wiki/სამამულო_ომის_ორდენი", "length": 802}
{"id": "8024", "title": "მოიერიშე", "text": "მინი|მოიერიშე [[A-10 Thunderbolt II]], [[AGM-65 Maverick]]-ის სროლის მომენტში\n'''მოიერიშე''' — საბრძოლო თვითმფრინავი, რომელიც განკუთვნილია მცირე ზომისა და მოძრავი სახმელეთო (საზღვაო) მიზნების გასანადგურებლად მცირე და უკიდურესად მცირე სიმაღლეებიდან. გააჩნია ბომბდამშენი, სარაკეტო და საარტილერიო შეიარაღება და ჯავშანდაცვა. გამოიყენება უმთავრესად ტაქტიკურ ზონაში და მიზნად ისახავს სახმელეთო ჯარებისა და ფლოტის ძალების უშუალო მხარდაჭერას.\n\n== იხილეთ აგრეთვე ==\n*გამანადგურებელ-ბომბდამშენი\n*მრავალფუნქციური საბრძოლო თვითმფრინავი\n\n\n\nკატეგორია:საბრძოლო თვითმფრინავები", "url": "https://ka.wikipedia.org/wiki/მოიერიშე", "length": 560}
{"id": "8025", "title": "მარტინ ვან ბურენი", "text": "'''მარტინ ვან ბურენი''' ( დ. 5 დეკემბერი 1782 — გ. 24 ივლისი 1862) — ამერიკის შეერთებული შტატების რიგით მე-8 პრეზიდენტი 1837–1841 წლებში. ენდრიუ ჯექსონის პრეზიდენტობის დროს იგი იყო აშშ-ის ვიცე-პრეზიდენტი (1833–1837) და სახელმწიფო მდივანი (1829–1831). 1829 წელს იყო ნიუ-იორკის შტატის გუბერნატორი. იგი იყო პირველი პრეზიდენტი, ვინც ბრიტანული (ე. ი. ინგლისელი, უელსელი, შოტლანდიელი ან ირლანდიელი) წარმოშობის არ იყო – მისი წინაპრები ნიდერლანდელები იყვნენ. ვან ბურენი იყო ერთადერთი აშშ-ის პრეზიდენტებს შორის ვისთვისაც ინგლისური მშობლიური ენა არ იყო, მისი მშობლიური ენა იყო ნიდერლანდური.<ref></ref> იგი ასევე იყო პირველი პრეზიდენტი, ვინც აშშ-ის დამოუკიდებლობის დეკლარაციის მიღების შემდეგ დაიბადა და პირველი, ვინც ნიუ-იორკიდან იყო.<ref></ref>\n\nვან ბურენი იყო ერთ-ერთი ცენტრალური ფიგურა თანამედროვე პოლიტიკური ორგანიზაციების განვითარების საქმეში. ენდრიუ ჯექსონის ადმინისტრაციაში მოღვაწეობის დროს იგი იყო წამყვანი ფიგურა ჯექსონის დემოკრატიის ორგანიზაციული სტრუქტურის მშენებლობაში, განსაკუთრებით ნიუ-იორკის შტატში. თუმცა, მისი პრეზიდენტობის დროს ქვეყანას ეკონომიკური სიძნელეები ჰქონდა. არუსტუკის უსისხლო ომის დროს მნიშვნელოვნად დაიძაბა ურთიერთობა ბრიტანეთთან და მის კოლონია კანადასთან. 1840 წლის საპრეზიდენტო არჩევნებში იგი ვიგების კანდიდატმა უილიამ ჰენრი ჰარისონმა დაამარცხა.\n\nაშშ-ის ისტორიაში მხოლოდ მარტინ ვან ბურენი და თომას ჯეფერსონი იყვნენ სხვადასხვა დროს პრეზიდენტიც, ვიცე-პრეზიდენტიც და სახელმწიფო მდივანიც.\n\n==სქოლიო==\n\n\n\n\n\n\n\n\n\nკატეგორია:აშშ-ის პრეზიდენტები\nკატეგორია:აშშ-ის ვიცე-პრეზიდენტები\nკატეგორია:აშშ-ის სახელმწიფო მდივნები\nკატეგორია:აშშ-ის სენატორები\nკატეგორია:ნიუ-იორკის გუბერნატორები\nკატეგორია:დაბადებული 5 დეკემბერი\nკატეგორია:დაბადებული 1781\nკატეგორია:გარდაცვლილი 24 ივლისი\nკატეგორია:გარდაცვლილი 1862", "url": "https://ka.wikipedia.org/wiki/მარტინ_ვან_ბურენი", "length": 1708}
{"id": "8027", "title": "მარბლ არჩი", "text": "thumb|220px|მარბლ არჩი\n'''მარბლ არჩი''' (, ) — კარარას მარმარილოთი აშენებული მონუმენტი, რომელიც დგას სპიკერს კორნერთან ჰაიდ პარკში ოქსფორდ სტრიტის დასავლეთ ბოლოში. \n\nთაღი აგებულ იქნა 1828 წელს არქიტექტორ ჯონ ნეშის მიერ. ნიმუშად აღებულ იქნა კონსტანტინეს თაღი რომში. თავდაპირველად იგი იდგა ბაკინგემის სასახლის შესასვლელთან მოლზე და რადგან სატრანსპორტო საშუალებებისათვის ძალზე ვიწრო აღმოჩნდა გადატანილ იქნა დღევანდელ ადგილზე.\n\nარკა დგას ლონდონის ცნობილ ტაიბერნის სახრჩობელებთან ახლოს. იქ სადაც 1388-1793 წლებში ხდებოდა დამნაშავეთა საჯარო ჩამოხრჩობა.\n\nმახლომდებარე მეტროპოლიტენის სადგური არკის სახელს „მარბლ არჩს“ ატარებს.\n\n==რესურსები ინტერნეტში==\n\n* AboutBritain.com information\n\nკატეგორია:ლონდონის ღირსშესანიშნაობები\nკატეგორია:სატრიუმფო თაღები", "url": "https://ka.wikipedia.org/wiki/მარბლ_არჩი", "length": 742}
{"id": "8029", "title": "მარბლ არჩი (ლონდონის მეტრო)", "text": "მინი|250პქ|სადგური „მარბლ არჩი“\n'''მარბლ არჩი''' — ლონდონის მეტროპოლიტენის მიწისქვეშა სადგური. იგი მდებარეობს ოქსფორდ სტრიტის დასავლეთ ბოლოში ჰაიდ პარკის ჩრდილო აღმოსავლეთ კუთხეში. სახელი ეწოდა მარბლ არჩის მონუმენტის მიხედვით. \n\nსადგური გახსნილ იქნა 1900 წლის 30 ივლისს „სენტრალ ლონდონ რეილვეიზე“ (დღევ.სენტრალ ლაინი).\n\n==რესურსები ინტერნეტში==\n\n* London Transport Museum Photographic Archive\n\n\nკატეგორია:ლონდონი", "url": "https://ka.wikipedia.org/wiki/მარბლ_არჩი_(ლონდონის_მეტრო)", "length": 412}
{"id": "8030", "title": "ერმიტაჟი (სანქტ-პეტერბურგი)", "text": "thumb|250px|ხედი ზამთრის სასახლეზე ნევიდან '''ერმიტაჟის მუზეუმი''' ( < ) — რუსეთის უმსხვილესი და მსოფლიოს ერთ-ერთი უმსხვილესი კულტურის, ისტორიისა და ხელოვნების მუზეუმი. წარმოადგენს სახელმწიფო მნიშვნელობის ხელოვნებისა და კულტურის ძეგლების საცავს. ერმიტაჟის ვრცელი კოლექციები გამოფენილია ექვს ძირითად შენობაში; მათგან მთავარი ზამთრის სასახლეა, რომელიც წინათ რუსეთის მეფეთა ოფიციალური რეზიდენცია იყო.\n\nერმიტაჟის კოლექციებიდან უმნიშვნელოვანესია მიქელანჯელოს, ლეონარდოს, რუბენსის, ვან-დეიკის, რემბრანდტის, პუსენის, კლოდ ლორენის, ვატოს, ტიეპოლოს, კანალეტოს, კანოვას, როდენის, მონეს, პისაროს, რენუარის, სეზანის, ვან-გოგის, გოგენის, პიკასოსა და მატისის ნამუშევრები. თუმცა აქ სანახავი გაცილებით მეტია - მათ შორის რუსეთის იმპერიის რეგალია, ფაბერჟეს სამკაულების საუცხოო კოლექცია და შთამბეჭდავი უძველესი ოქროს ნაკეთობათა ნიმუშები.\n\n== წარმოშობა ==\nეკატერინე დიდმა მუზეუმის შექმნის საქმე ევროპაში 250 ფერწერული ტილოს შესყიდვით წამოიწყო 1764 წელს. ამავე დროს რუსეთის ელჩებს უცხოეთის ქვეყნებში დაევალათ შეეძინათ საუკეთესო კოლექციები, რომელთა ყიდვაც კი შეიძლებოდა, რომელთა შორის იყო: ბრულის კოლექცია საქსონიაში, კროზატისა საფრანგეთში და ვალპოლის გალერეა ინგლისში\n\n== გაფართოება მე-19 საუკუნეში ==\nthumb|ერმიტაჟი, 1826 წელს\nთანდათანობით საიმპერატორო კოლექცია გამდიდრდა სამხრეთ რუსეთში ჩატარებული არქეოლოგიური გათხრების დროს აღმოჩენილი ბერძნული და სკვითების კულტურის რელიკვიებით. ამგვარად დაიწყო მსოფლიოში ერთ-ერთი უმდიდრესი უძველესი ოქროს კოლექცია, რომელიც ამჟამად შეიცავს ტროის განძის უდიდეს ნაწილსაც, აღმოჩენილს ჰაინრიხ შლიმანის მიერ, რომელიც წითელმა არმიამ 1945 წელს ბერლინის მუზეუმიდან გაიტანა.\n\nმუდმივად მზარდი ბერძნული, რომაული და ეგვიპტური ანტიკვარიატის კოლექციების მოსათავსებლად ნიკოლოზ I-მა დაიქირავა იმ დროისთვის მოდური გერმანელი არქიტექტორი ლეო ფონ კლენცე სახალხო მუზეუმისთვის შენობის პროექტის შესაქმნელად. სახელწოდებით „ახალი ერმიტაჟი“ დამთვალიერებლებისთვის გაიხსნა 1852 წელს და სვარაუდოა, რომ აღმოსავლეთ ევროპაში ეს იყო პირველი სპეციალურად ამ მიზნისთვის აგებული ხელოვნების გალერეა.\n\nრუსეთის მეფეები შემდგომშიც აგრძელებდნენ ხელოვნების უძვირფასესი ნიმუშების შეძენას და ამგვარად მუზეუმს შეემატა ლეონარდო და ვინჩის, იან ვან ეიკის და რაფაელის რამდენიმე ნამუშევარი იტალიიდან. ერმიტაჟის რემბრანდტისეული კოლექცია დიდი ხნის განმავლობაში მსოფლიოში უდიდესად ითვლებოდა. მის ხარისხს დღესაც ბადალი არ აქვს.\n\n== მე-20 საუკუნის გარდატეხები ==\nthumb|left|330px|პორტრეტების გალერეა რევოლუციის დროს საიმპერატორო ერმიტაჟი სახალხო ქონებად გამოცხადდა. კერძო მხატვრული კოლექციების ნაციონალიზებასთან ერთად ერმიტაჟის ექსპონატთა რაოდენობა კიდევ უფრო გაიზარდა. განსაკუთრებით აღსანიშნავია ისეთი თანამედროვე ხელოვნების კოლექციების დამატება, როგორიც იყო სერგეი შუხინი და ივან მოროზოვი. გვიანდელ მონაპოვართა სიაშია გოგენის გვიანდელი ნამუშევრები, პიკასოს უამრავი კუბისტური ქმნილება და თანამედროვე ხელოვნების ხატები - მატისის \"ცეკვა\" და ვან-გონის \"ღამის კაფე\".\n\nსაბჭოთა მთავრობა \"ბურჟუაზიულ და დეკადენტურ\" ხელოვნებას დიდ ყურადღებას არ აქცევდა. სტალინის ბრძანებით ერმიტაჟის რამდენიმე უძვირფასესი ექსპონატი საზღვარგარეთ იქნა გაყიდული. მათ შორის იყო რაფაელის \"მადონა ალბა\", ტიციანის \"ვენერა სარკით\" და იან ვან ეიკის \"სახარება\". შესყიდულ იქნა რა ენდრიუ მელონის მიერ, ეს ნამუშევრები ამჟამად ვაშინგტონის ეროვნული სამხატვრო გალერეის ძირითად ბირთვს ქმნიან. ამას მოჰყვა სხვა შედარებით ნაკლებადმნიშვნელოვანი დანაკარგი: ათასობით ნამუშევარი ერმიტაჟიდან გადატანილ იქნა პუშკინის მუზეუმში მოსკოვში და საბჭოთა კავშირის სხვა მუზეუმებში.\n\nერმიტაჟის ისტორიაში ტრაგიკული პერიოდი დასრულდა 1945 წელს. ამ დროს მთავრობამ სცადა ადრინდელი დანაკარგები წითელი არმიის მიერ მეორე მსოფლიო ომის დროს გერმანიაში ნაძარცვი ხელოვნების ნიმუშებით შეევსო. მათგან ყველაზე მნიშვნელოვანი იყო გერმანიის ბიზნეს ელიტის კერძო კოლექციებიდან წამოღებული იმპრესიონისტებისა და პოსტ-იმპრესიონისტების უძვირფასესი ნამუშევრები. ეს ნამუშევრები 1995 წლამდე დაკარგულად ითვლებოდა, მუზეუმმა მხოლოდ ამ დროს გამოიტანა ისინი სახალხოდ. გერმანიის საზოგადოებრიობის არაერთხელ მიმართვის საპასუხოთ რუსეთის მთავრობის განცხადებით ეს სულ მცირე კომპენსაციაა იმ ზარალისთვის, რაც გერმანიის აგრესიას მოჰყვა, მათ შორის პეტერჰოფისა და ცარსკოე სელოს თითქმის სრული განადგურება.\n\n== ერმიტაჟი დღეს ==\nბოლო წლებში ერმიტაჟი გაფართოვდა და ახლომდებარე გენერაული შტაბის შენობა აითვისა. მუზეუმმა აგრეთვე რამდენიმე ამბიციურ წამოწყებას მოჰკიდა ხელი, მათ შორის: გუგენჰაიმის ერმიტაჟის მუზეუმი ლას ვეგასში, ერმიტაჟის დარბაზები ლონდონის სომერსეტის სახლში, და ერმიტაჟ-ამსტერდამი ყოფილ ამსტელჰოფში, ამსტერდამი.\n\nერმიტაჟს მიეძღვნა \"რუსული არკა\" - მუზეუმის დარბაზებში ერთი გავლით გადაღებული ისტორიული-დოკუმენტური ფილმი, რომელშიც ზამთრის სასახლის სამასწლიანი ცხოვრების ეპიზოდების (სასამართლო სხდომების, წვეულებებისა და ოჯახური ცხოვრების სცენები) ფრაგმენტებია ნაჩვენები.\ncenter|thumb|650px|პანორამა ერმიტაჟის მუზეუმის კომპლექსზე მდ. ნევიდან\n\n== რესურსები ინტერნეტში ==\n\n* ერმიტაჟის ოფიციალური საიტი \n* სახელმწიფო ერმიტაჟი\n\n\n\n\nკატეგორია:რუსეთის მუზეუმები\nკატეგორია:სანქტ-პეტერბურგი", "url": "https://ka.wikipedia.org/wiki/ერმიტაჟი_(სანქტ-პეტერბურგი)", "length": 4843}
{"id": "8031", "title": "თოფქაფის სასახლე", "text": "thumb|250px|ჰარამხანა\nthumb|250px|გულჰანის ბაღი\nthumb|250px|ერთ-ერთი მოედნის კიოსკი\n'''თოფქაფის სასახლე''' ( — „სათოფე სასახლე“, ახლომდებარე კარიბჭის სახელით) მდებარეობს სტამბოლში (კონსტანტინეპოლი). იყო ოსმალეთის იმპერიის ადმინისტრაციული ცენტრი 1465–1853 წლებში. თოფქაფის სასახლის მშენებლობა სულთანი მეჰმედ II-ის ბრძანებით დაიწყეს 1459 წელს, დასრულდა 1465 წელს. სასახლე მდებარეობს სარაგლიოს კონცხზე, ოქროს რქასა და მარმარისის ზღვას შორის, წარმტაცი ხედით ბოსფორზე. შედგება უამრავი მცირე ზომის შენობისა და ოთხი დიდი მოედნისაგან.\n\nპირველი მოედანი (Alay Meydanı) მთელ სარაგლიოზეა გადაჭიმული და მაღალი გალავნითაა შემორტყმული. მთავარ ჭიშკარს ბაბ-ი-ჰიუმაიუნ (Bab-ı Hümayun - იმპერიული კარიბჭე) ჰქვია. თოფქაფის სასახლის გარდა პირველ მოედანზე ასევე საიმპერიო ზარაფხანა მდებარეობს (1727), ჰაგია ეირენეს ეკლესია და არქეოლოგიური მუზეუმი (მე-19 საუკუნე), ურიცხვ შადრევანთან, პავილიონთან და პარკთან (მათ შორის გულჰანის ბაღჩა, ყოფილი საიმპერატორო ვარდების ბაღი) ერთად.\n\nსალამის დიდ კარიბჭეს (Babüsselam) მთავარი სასახლისკენ და მეორე მოედნისკენ (Divan Meydanı) მივყავართ. ეს მოედანი პარკია შემორტყმული სასახლის ჰოსპიტალით, საცხობით, მცველთა საგომით, საჯინიბოთი, საიმპერატორი ჰარამხანითა და სავეზიროთი ჩრდილოეთით, ხოლო სამზარეულოებით კი სამხრეთით.\n\nამაოებათა კარიბჭეს შევყავართ მესამე მოედანზე, რომელიც სასახლის შუაგულს წარმოადგენს - წარმტაც ბაღს გარს ერტყმის უმაღლესი პალატის დარბაზები (Has Oda), რომელშიც მოთავსებულია ოსმალეთის იმპერიის დროინდელი საუცხოო საგანძური, მცირე ჰარამხანა, რამდენიმე პავილიონი და აჰმედ III-ის ბიბლიოთეკა ცენტრში.\n\nმეოთხე მოედანი სულთანის პირადი ბაღი იყო და შედგება რამდენიმე პავილიონის, ბაღისა და ტერასისგან.\n\nთოფქაფის სასახლეში ასევე არის მართლმსაჯულების კოშკი, წმინდა მანტიის პავილიონი, რომელშიც წინასწარმეტყველი მუჰამედის წმინდა ნივთებია და პირველი კალიფსი, სატახტო ოთახი (Arz Odası) ჰარამხანაში, რომელსაც სულთანი იყენებდა უცხო სტუმრებისა და ელჩების მისაღებად, ასევე მურად IV-ის აშენებული ბაღდადის პავილიონი მეოთხე მოედანზე.\n\n1853 წელს სულთან აბდულმეჩითმა გადაწყვიტა თავისი რეზიდენცია ახლად აშენებულ და თანამედროვე დოლმაბაჰჩის სასახლეში გადაეტანა. ამჟამად თოფქაფი გადაკეთებულია იმპერიული ერის მუზეუმად და სტამბოლის ერთ-ერთ უმთავრეს ღირსშესანიშნაობას წარმოადგენს.\n\nმიუხედავად იმისა, რომ სასახლეში თავის დროს მსოფლიოს უძლიერესი მმართველები ცხოვრობდნენ სხვა სამეფო სასახლეებისგან (შენბრუნის სასახლე და ექსტრავაგანტური ვერსალი) განსხვავებით ის გამოირჩევა ჰუმანური პროპორციებით, სადა ინტერიერითა და მიზნობრივი განლაგებით.\n\n== იხილეთ აგრეთვე ==\n* დოლმაბაჰჩე\n\n== რესურსები ინტერნეტში ==\n\n* სასახლის ფოტოები \n\n\n\n\nკატეგორია:სტამბოლის მუზეუმები\nკატეგორია:თურქეთის სასახლეები", "url": "https://ka.wikipedia.org/wiki/თოფქაფის_სასახლე", "length": 2578}
{"id": "8048", "title": "ლონდონი", "text": "thumb|250პქ|ლონდონის მდებარეობა ევროპაში\n250px|მინიატიურა|ლონდონის ცენტრალური ნაწილი\n\n'''ლონდონი''' ( [ˈlʌndən]) — დიდი ბრიტანეთისა და ჩრდილოეთ ირლანდიის გაერთიანებული სამეფოს დედაქალაქი. მდებარეობს მდინარე ტემზაზე, სამხრეთ-აღმოსავლეთ ინგლისში. 2021 წლის მონაცემებით, ქალაქის სრული მოსახლეობა შეადგენს 8,961,989 ადამიანს, აქედან 3,535,700 შიდა ლონდონში ცხოვრობს, აგლომერაციაში კი — 14,257,962 ადამიანი.\n\nქალაქის ისტორია იწყება რომაელების მიერ ლონდინიუმის დაარსებით. ლონდონის ისტორიული ცენტრია სიტი. დაახლოებით, XIX საუკუნიდან ლონდონს ეკუთვნის არა მარტო სიტი, არამედ მის გარშემო არსებული დასახლებებიც. 1965 წლის 1 აპრილს შეიქმნა ე.წ. დიდი ლონდონი.\n\nლონდონმა სამჯერ (1908, 1948 და 2012 წლებში) უმასპინძლა ზაფხულის ოლიმპიურ თამაშებს.\n\nლონდონი დიდი ბრიტანეთის ფინანსური ცენტრია, ხოლო მსოფლიო ფინანსურ ცენტრთაგან — ერთ-ერთი. მას წამყვანი ადგილი უჭირავს მსოფლიო მოდის ინდუსტრიაშიც. ქალაქს აქვს მსოფლიოში ერთ-ერთი უდიდესი სატრანსპორტო სისტემა. ჰითროუს აეროპორტი მსოფლიოში ერთ-ერთი უმსხვილესია მგზავრთა რაოდენობით. ლონდონში მსოფლიოში ყველაზე ბევრი — 480 უცხოური ბანკია. ჟურნალმა „ნიუ-იორკ“ ლონდონს XXI საუკუნის „მსოფლიოს დედაქალაქი“ უწოდა.\n\n== ეტიმოლოგია ==\nლონდონის ეტიმოლოგია უცნობია<ref name=\":0\">Mills, David (2001). ''Dictionary of London Place Names''. Oxford Paperbacks. ISBN 978-0-19-280106-7. OCLC 45406491 </ref>. ეს ანტიკური სახელი უკვე II საუკუნის ისტორიულ წყაროებში გვხვდება. დაახლოებით 117 წელს ლონდინიუმს ტაციტუსი უწოდებს მნიშვნელოვან სავაჭრო ცენტრს. სახელის აღნიშნული ფორმა მის რომაულ-ბრიტანულ წარმომავლობაზე მიუთითებს.\n\nქალაქის სახელწოდების განმარტება პირველმა XII საუკუნის ჟამთააღმწერმა  ჯეფრი მონმუთელმა  სცადა ნაშრომში „ბრიტანეთის მეფეთა ისტორია“ (Historia Regum Britanniae)<ref>Historia Regum Britanniae </ref>. მონმუთელის მოსაზრებით, ამ სახელის წარმოშობა უკავშირდება ლეგენდარულ მეფე ლუდს, რომელმაც ხელთ იგდო ქალაქის კონტროლი და მას კეირლუდი უწოდა. მოგვიანებით სახელი კეირლუნდაინად გადაკეთდა, არაერთი ტრანსფორმაცია განიცადა და, საბოლოოდ, ლონდონი გახდა<ref><big>Legendary Origins and the Origin of London's place name</big> </ref>. თანამედროვე მეცნიერებმა კატეგორიულად უარყვეს ჯეფრი მონმუთელის ჰიპოთეზა.\n\n1898 წლიდან, ზოგადად, ითვლებოდა, რომ ლონდონი კელტური წარმოშობის სახელი იყო და აღნიშნავდა ადგილს, რომელიც ვინმე ლონდინოსს ეკუთვნოდა. საბოლოოდ, ეს განმარტებაც უარყვეს.<ref name=\":0\" />\n\n1998 წელს რიჩარდ კოუტსმა წამოაყენა მოსაზრება, რომ სახელი მომდინარეობს წინარეკელტური ძველევროპული სიტყვიდან „პლოვონიდა“, რაც ნიშნავს „ისეთ ფართო მდინარეს, ფონს რომ ვერ უპოვი მეორე ნაპირზე გადასასვლელად“. მისი ვარაუდით, ეს სახელი ეწოდებოდა მდინარე ტემზას ვესტმინსტერის ქვემოთ. მოგვიანებით, დასახლებას ამ სიტყვის კელტური ფორმა „ლოვონიდონიონი“ (Lowonidonjon)<ref>Coates, Richard (1998). \"A new explanation of the name of London\". ''Transactions of the Philological Society''. '''96''' (2): 203–229. doi:10.1111/1467-968X.00027</ref> ეწოდა. უნდა აღინიშნოს, რომ ინგლისელი ენათმეცნიერები კოუტსის თეორიაში სერიოზული შესწორების აუცილებლობას ხედავენ.\n\n1889 წლამდე ლონდონი მხოლოდ ქალაქის ისტორიულ ნაწილს ეწოდებოდა, რომელიც დღევანდელი დედაქალაქის მხოლოდ ერთ უბანშია მოქცეული. XX საუკუნიდან მოყოლებული, ეს სახელი ლონდონის საგრაფოსაც აღნიშნავდა, ახლა კი დიდ ლონდონს გულისხმობს<ref>Mills, David. A Dictionary of London Place-Names (Oxford Quick Reference), 2011, p. 140 </ref>.\n\n== ისტორია ==\n=== წინარეისტორიული პერიოდი ===\n1999 წელს ვოქსჰოლის ხიდის ჩრდილოეთით არქეოლოგებმა აღმოაჩინეს ბრინჯაოს ხანის ხიდის ნარჩენები. სავარაუდოდ, ამ ხიდით ტემზის ერთი ნაპირიდან მეორეზე გადადიოდნენ, ანდა - უწინ მდინარეში არსებულ კუნძულზე, რომელიც ახლა დაკარგულია მადათოვის კუნძულივით. ხის ექსპერტიზამ ხიდის ასაკი ქრისტეშობამდე დაახლოებით 1500 წლით დაათარიღა.\n\n2010 წელს ვოქსჰოლის ხიდის სამხრეთით აღმოაჩინეს ხის ვრცელი სტრუქტურის საფუძველი, რომლის მიახლოებითი ასაკი მეცნიერებმა განსაზღვრეს ქრისტეშობამდე 4 500 წლით. ამ მეზოლითური პერიოდის კონსტრუქციის ფუნქცია უცნობია.\n\nორივე არტეფაქტი ნაპოვნია მდ. ტემზის სამხრეთ ნაპირზე, იქ, სადაც ლონდონის დედამდინარეს უერთდება მდ. ეფრა.\n\n=== რომაული პერიოდი ===\nთუმცა დამტკიცებულია, რომ ლონდონის ტერიტორიაზე ბრიტები უძველესი დროიდან ცხოვრობდნენ, პირველი მსხვილი დასახლება რომაელებმა დააარსეს 43 წელს ბრიტანეთის დაპყრობის შემდეგ. იგი 61 წელს მთლიანად გაანადგურა დედოფალ ბუდიკას მეთაურობით იცენების ტომის თავდასხმისას გაჩენილმა ხანძარმა. მალე ქალაქი გეგმაზომიერად ისეთი წარმატებით აღადგინეს, რომ 100 წელს კოლჩესტერის ნაცვლად, ლონდინიუმი გახდა რომის პროვინციის - ბრიტანიის დედაქალაქი. II საუკუნეში ლონდონის მოსახლეობის მაქსიმუმმა 60 ათას სულს მიაღწია.\n\n=== ანგლო-საქსური ლონდონი ===\nVII საუკუნეში ანგლო-საქსებმა ახალი დასახლება შექმნეს რომაული ლონდონიდან 2 კილომეტრის დაშორებით და ლუნდენვიკი (Lundenwic) დაარქვეს. დღეს ამ ადგილს კოვენტ-გარდენია.\n\nროგორც ჩანს, მდინარის უბეში ნავმისადგომი უნდა ყოფილიყო, რასაც მეთევზეები და ვაჭრები იყენებდნენ. ქალაქის ეკონომიკური ზრდა მანამ გრძელდებოდა, სანამ ქალაქს ვიკინგები დაიპყრობდნენ. სკანდინავიელი მებრძოლების შემოსევას ლონდონმა ვერ გაუძლო. აქ ვიკინგებმა გამაგრებული ადგილი შექმნეს და ქალაქის საზღვრები რომაულ ლონდონამდე გადასწიეს, რომელიც გალავნით იყო დაცული. ვიკინგთა შემოსევები თანდათანობით მცირდებოდა და 886 წლიდან, ფაქტობრივად, შეწყდა. იმხანად ალფრედ დიდმა დანიის წინამძღოლ გუთრუმთან ერთად ლონდონში მშვიდობა დაამყარა. საქსონთა მიერ დაარსებული ლუნდენვიკი ელდვიკად (Ealdwic „ძველი დასახლება“) გადაიქცა. ეს სახელი დღემდეა შემორჩენილი თანამედროვე ლონდონში „ოლდვიჩის“ (Aldwych) ფორმით. ვესტმინსტერის ოლქში არის ოლდვიჩის ქუჩა, რომლის სიგრძე 1 კმ-ია. აქვეა მეტროსადგური ოლდვიჩი.\n\n=== ვიკინგები ლონდონში ===\nV საუკუნის დასაწყისში რომის იმპერიის დაცემის შედეგად, ლონდონმა დაკარგა პროვინციის დედაქალაქის სტატუსი და, მოსახლეობისგან მიტოვებული, თანდათან დაკნინდა. VI საუკუნის გარიჟრაჟზე რომაული ქალაქიდან ოდნავ დასავლეთით სწრაფი განვითარება დაიწყო ანგლო-საქსების დასახლებამ - ლუნდენვიკმა, რომლის მოსახლეობა მალე 12 000-მდე გაიზრდა. 680 წლისთვის იგი მსხვილ პორტად იქცა. თუმცა უცნობია ქალაქში წარმოების არსებობის თაობაზე.\n\n820-იანი წლებიდან მოყოლებული ლონდონი ისევ შემცირდა ვიკინგების უწყვეტი შემოსევების შედეგად. ისტორიული წყაროებით დოკუმენტურად დასტურდება სამი შემოსევის ფაქტი. 851 და 886 წლებში ვიკინგებმა ქალაქის ორი წარმატებული შტურმი განახორციელეს, მაგრამ ძალიან მალე ალფრედ დიდმა აღადგინა ლონდონი, ოღონდ ძველ, რომაული ქალაქის საზღვრებში. თანდათანობით ვაჭრობა განახლდა.  950 წლამდე ქალაქი ნელ-ნელა ძლიერდებოდა, მერე კი ტემპი საგრძნობლად გაიზარდა. 994 წელს ვიკინგების ლონდონზე მესამე თავდასხმის მცდელობა სრული კრახითა და მომხდურთა დამარცხებით დამთავრდა.\n\nXI საუკუნეში ლონდონი ინგლისის უმსხვილესი საერთაშორისო სავაჭრო ცენტრი გახდა და ვერავინ შეედრებოდა. ვესტმინსტერის სააბატო, რომელიც ამავე პერიოდში რომაულ სტილში აღადგინდა მეფე ედუარდ აღმსარებელმა, ჭეშმარიტად ევროპის ერთ-ერთ უდიდესს ტაძარს წარმოადგენდა. თუ მანამდე ვინჩესტერი იყო ანგლო-საქსური ინგლისის დედაქალაქი, ამ პერიოდიდან მოყოლებული, ლონდონი წარმოადგენდა ეკონომიკურ დ აპოლიტიკურ სატახტო ქალაქს, რომელსაც განუწყვეტლივ ემატებოდა სიძლიერე, დოვლათი და ეროვნული მასშტაბის მნიშვნელობა.\n\n=== შუა საუკუნეები ===\n1066 წლის 14 ოქტომბერს ჰასტინგსის ბრძოლაში მოპოვებული გამარჯვების შემდეგ, ნორმანდიის ჰერცოგი, უილიამ დამპყრობელი ინგლისის მეფედ ეკურთხა ახლადდასრულებულ ვესტმინსტერის სააბატოში იმავე წლის შობადღეს.\n\nუილიამის ბრძანებით აიგო ლონდონის ტაუერი. ეს იყო პირველი იმ მრავალრიცხოვან ნორმანდიულ ციხე-სიმაგრეთა შორის, რომლებიც ქვით შენდებოდა. ლონდონის ტაუერი ქალაქის სამხრეთ-აღმოსავლეთით მდებარეობდა და ადგილობრივი მოსახლეობის დასაშინებლად იყო გამიზნული.\n\n1097 წელს უილიამ II-მ ვესტმინსტერის დარბაზის მშენებლობა დაიწყო ამავე სახელწოდების სააბატოსთან ახლოს. სწორედ ეს დარბაზი გახდა ვესტმინსტერის სასახლის საფუძველი.\n\nდედაქალაქი იზრდებოდა როგორც დემოგრაფიულად, ისე ეკონომიკურ-პოლიტიკური ასპექტითაც. თუ 1100 წელს ლონდონის მოსახლეობა 18 ათასამდე იყო, 1300 წელს ლამის 100 ათასს მიაღწია. XIV საუკუნის შუა წლებში გავრცელებულმა შავი ჭირის ეპიდემიამ ლონდონის მოსახლეობის ლამის მესამედი შეიწირა. თითქოს, ეს არ კმაროდა, გაჭირვება ინგლისის ისტორიაში ყველაზე მასშტაბურ გლეხთა აჯანყებაში გადაიზარდა 1381 წელს.\n\n== კლიმატი ==\n\n\n== სქოლიო ==\n\n\n\n\n\n\n\n\n\nკატეგორია:გაერთიანებული სამეფოს ქალაქები\nკატეგორია:ევროპის დედაქალაქები\nკატეგორია:მსოფლიოს უდიდესი ქალაქები\nკატეგორია:ზაფხულის ოლიმპიური თამაშების მასპინძელი ქალაქები", "url": "https://ka.wikipedia.org/wiki/ლონდონი", "length": 8088}
{"id": "8049", "title": "შიდა ლონდონი", "text": "thumb|შიდა ლონდონი\n'''შიდა ლონდონი''' () — ეწოდება დიდი ლონდონის ცენტრალურ ნაწილს, რომელიც მოიცავს შემდეგ უბნებს (): მოსახლეობა 2021 წლისთვის 3,535,700 ადამიანია.\n\n*ქემდენი, \n*სიტი ოვ ლონდონი\n*სიტი ოვ ვესტმინსტერი\n*გრინვიჩი\n*ჰაკნი \n*ჰემერსმით ენდ ფულემი \n*ისლინგტონი\n*კენსინგტონ ენდ ჩელსი \n*ლემბეთი \n*ლუიშემი\n*ტაუერ ჰემლეტსი\n*ვენდსუორთი\n\nეს უბნები 1889-1965 წლებში „დიდი ლონდონის“ დაარსებამდე ლონდონის საგრაფოს შეადგენდნენ. შიდა ლონდონის სატელეფონო კოდია 020-7xxx-xxx.\n\nკატეგორია:ლონდონი", "url": "https://ka.wikipedia.org/wiki/შიდა_ლონდონი", "length": 487}
{"id": "8051", "title": "ჰაკნი", "text": "thumb|150px|ჰაკნი\n'''ჰაკნი''' () — ლონდონის უბანი ქალაქის ჩრდილო-აღმოსავლეთ ნაწილში. იგი ლონდონის ერთ-ერთი უღარიბესი უბანია და ერთადერთი უბანი, რომელზეც მეტროპოლიტენი არ გადის.\n\nჰაკნის ფართობია 19,06 კმ², მოსახლეობა — 210.213 კაცი. აქედან : 54% — თეთრკანიანი, 24,7% — შავკანიანი, 8,6% — სამხრეთ-აღმოსავლეთ აზიელი და 1,2% — ჩინელი.\n\n== ჰაკნის უბნები ==\nthumb|150px|ჰაკნის გერბი\n\n\n== ცნობილი პიროვნებები ==\n* ნიკო მაკბრეინი\n* ჯეიმზ პარკინსონი\n* ტონი ბლეერი\n* დანიელ დეფო\n* ედგარ ალენ პო\n* სიდ ვიშიუსი\n\n== რესურსები ინტერნეტში ==\n\nკატეგორია:ლონდონი", "url": "https://ka.wikipedia.org/wiki/ჰაკნი", "length": 545}
{"id": "8054", "title": "კენსინგტონი და ჩელსი", "text": "მინი|250პქ|„კენსინგტონ ენდ ჩელსი“\n'''კენსინგტონ ენდ ჩელსი''' () — ლონდონის უბანი ქალაქის ცენტრის დასავლეთ ნაწილში. \n\n„სამეფო უბანი“ ) ეწოდა იმის გამო, რომ იგი ინგლისის სამეფო სახლის კუთვნილება იყო და არ გაიცემოდა ვასალებზე. უბანი ბრიტანეთის ყველაზე მჭიდროდ დასახლებულ პუნქტს წარმოადგენს — 13.608 კაცი კმ²-ზე. მისი ფართობია — 12,13 კმ.², მოსახლეობა — 165.069 კაცი. აქედან 78,6% — თეთრკანიანი, 7,0% — შავკანიანი, 4,9% — სამხრეთაზიელი და 1,6% ჩინელი.\n\n== კენსინგტონ ენდ ჩელსის უბნები ==\n\n\n\n== ღირსშესანიშნაობები ==\n* ჰაიდ პარკი\n* კენსინგტონის ბაღები\n* ბუნების ისტორიი მუზეუმი\n* მეცნიერების მუზეუმი\n* ვიქტორიასა და ალბერტის მუზეუმი\n* როიალ ალბერტ ჰოლი\n* სლოან სტრიტი\n* საიმპერიო კოლეჯი\n* მუსიკის სამეფო კოლეჯი\n* ნოტინგ ჰილი\n\n==რესურსები ინტერნეტში==\n\n\n\nკატეგორია:ლონდონის უბნები", "url": "https://ka.wikipedia.org/wiki/კენსინგტონი_და_ჩელსი", "length": 774}
{"id": "8055", "title": "არვო პერტი", "text": "thumbnail|right|არვო პერტი\n'''არვო პერტი''' (; დ. 11 სექტემბერი, 1935, პაიდე, ესტონეთი) — ესტონელი კომპოზიტორი.\n\n== ბიოგრაფია ==\nარვო პერტმა უკვე 14 წლისამ შექმნა თავისი პირველი ნაწარმოები. იგი სწავლობდა ტალინის კონსერვატორიაში კომპოზიციის განხრით. 1957-1967 წლებში იგი მუშაობდა ხმის რეჟისორად ესტონეთის რადიოში. ამავდორულად პერტი ქმნიდა მუსკიას კინოფილმებისათვის. 1968-1976 წლებში იგი განსაკუთრებულ ყურადღებას უთმობს შუა საუკუნეების მუსიკას, რამაც მნიშვნელოვანი ზეგავლენა იქონია მის საკომპოზიციო სტილზე. 1980 წელს იგი გადასახლდა ვენაში. 1982 წლიდან პერტი ცხოვრობს და მოღვაწეობს ბერლინში.\n\nპერტის ადრეული პერიოდის ნაწარმოებებში შეიმჩნევა რუსი კომპოზიტორების სერგეი პროკოფიევისა და დიმიტრი შოსტაკოვიჩის ზეგავლენა (1958-1968). მომდევნო 8 წელი მის კრიზისულ პერიოდადაა ცნობილი. ამ პერიოდის განმავლობაში პერტმა მხოლოდ ერთი მნიშვნელოვანი ნაწარმოები შექმნა (მესამე სიმფონია, 1971).\n\n1976 წელს კომპოზიტორი ქმნის მოკლე პიესას ფორტეპიანოსათვის „ალინასათვის“. ამ ნაწარმოებით პერტმა ძირეულად შეცვალა თავისი საკომპოზიციო პრინციპი. პერტის მუსიკალური სტილი, რომელსაც იგი თავად ტინტინაბულის (ლათ. ზანზალაკი) უწოდებს გამოირჩევა მინიმალიზმით. განსაკუთრებული წარმატება ხვდათ ამ სტილში შექმნილ ნაწარმოებებს Tabula Rasa(1977), Fratres (1977-1985) და Miserere (1989). არვო პერტი მიიჩნევა ერთ-ერთი უპოპულარულესი თანამედროვე კომპოზიტორად. იგი არის ტალინის მუსიკალური აკადემიის, სიდნეის, ტარტუს და დორჰემის უნივესიტეტების საპატიო დოქტორი და შვედეთის სამეფო მუსიკალური აკადემიის წევრი.\n\n== ნაწარმოებები ==\n* L'ABBÉ AGATHON, 2004\n* PASSACAGLIA, 2003\n* IN PRINCIPIO, 2003\n* NUNC DIMITTIS, 2001\n* CECILIA, VERGINE ROMANA, 2000\n* ... WHICH WAS THE SON OF ..., 2000\n* ORIENT & OCCIDENT, 1999\n* CANTIQUE DES DEGRÉS, 1999\n* COMO CIERVA SEDIENTA, 1998\n* ZWEI BETER, 1998\n* TRIODION, 1998\n* DOPO LA VITTORIA, 1997\n* I AM THE TRUE VINE, 1996\n* KANON POKAJANEN, 1995\n* THE BEATITUDES, 1990\n* BERLIN MASS, 1990 \t\n* MISERERE, 1989 \t\n* MAGNIFICAT, 1989\n* SIEBEN MAGNIFICAT-ANTIPHONEN, 1988 \t\n* FESTINA LENTE, 1988\n* STABAT MATER, 1985\n* EIN WALLFAHRTSLIED, 1984\n* TE DEUM, 1984\n* PASSIO, 1982\n* ANNUM PER ANNUM, 1980\n* VARIATIONEN ZUR GESUNDUNG VON ARINUSCHKA, 1977\n* SUMMA, 1977\n* ARBOS, 1977\n* CANTUS IN MEMORY BENJAMIN BRITTEN, 1977\n* TRIVIUM, 1976\n* FÜR ALINA, 1976\n* SYMPHONY NO. 3, 1971\n* CREDO, 1968\n* QUINTETTINO, 1964\n\n== ლიტერატურა ==\n* Paul Hillier: ''Arvo Pärt''. Oxford: Oxford University Press, 1997. ISBN 0-19-816616-8\n* Oliver Kautny: ''Arvo Pärt zwischen Ost und West''. 2002. ISBN 3-476-45306-5\n\n== რესურსები ინტერნეტში ==\n* არვო პერტი (ინგლ.)\n* www.arvopart.info (ინგლ.)\n* დევიდ პინკერტონის არქივი  (ინგლ.)\n* Arvo Pärt and the New Simplicity  – რადიოინტერვიუს ტექსტი (ინგლ.)\n* თხზულებათა სია (გერმ.)\n* ბიოგრაფია, თხზულებანი, სიახლენი და ფოტოსურათები  (გერმ.)\n* გამომცემლობა „სიკორსკის“ საიტი არვო პერტის შესახებ  (გერმ.)\n\n\nკატეგორია:ესტონელი კომპოზიტორები\nკატეგორია:დაბადებული 1935\nკატეგორია:დაბადებული 11 სექტემბერი", "url": "https://ka.wikipedia.org/wiki/არვო_პერტი", "length": 2895}
{"id": "8059", "title": "გრანტ ვუდი", "text": "'''გრანტ ვუდი''' (Grant Wood; 13 თებერვალი, 1891 — 12 თებერვალი, 1942) — ამერიკელი ფერმწერი. დაიბადა ანამოსაში, აიოვა. მის ფერწერულ ტილოებზე ძირითადად შუადასავლეთის პროვინციელი ამერიკელებია ასახული.\n\nვუდის ყველაზე ცნობილია ნამუშევარია ფერწერული ტილო „ამერიკული გოთიკა“ (1930). ტილოზე გამოსახული ორი ადამიანი იყვნენ ვუდის და, ნან ვუდ გრაჰამი, და ოჯახის სტომატოლოგი, ექიმი ბაირონ მაკკიბი. კოტეჯი უკანა ფონზე მდებარეობს ელდონში, აიოვა. ნახატი პირველად გამოფენილ იქნა ჩიკაგოს ხელოვნების ინსტიტუტში სადაც მან $300-იანი პრიზი მიიღო. ნამუშევარმა მყისიერი აღიარება ჰპოვა მას შემდეგ რაც მისი შექმნის ისტორია მთელი ყვეყნის გაზეთებმა დაწერეს. ბოლო დროს ეს ნამუშევარი ხშირად სატირიზებულია კრიტიკოსთა მიერ, თუმცა ის მაინც რეგიონალიზმისა და ამერიკული ხელოვნების თვალსაჩინო ნიმუშად რჩება.\n\nვუდმა 1933 წელს მის მშობლიურ ქალაქთან სტოუნ სიტის ხელოვნების კოლონია დააფუძნა. თავის ნამუშევრებში ის რეგიონალიზმის დიდი პროპონენტი გახდა და ქვეყნის მასშტაბით ამ თემაზე ლექციებს კითხულობდა. ის ხელოვნებას ასწავლიდა აიოვას უნივერსიტეტში.\n\n2004 წელს მისი დიზაინით შეიქმნა აიოვას შტატის ოცდახუთცენტიანი მონეტა.\n\n==რჩეული ნამუშევრები==\n<gallery>\nფაილი:Grant Wood - American Gothic - Google Art Project.jpg|''Daughters of Revამერიკული გოთიკა'' (1930)\nფაილი:Grant Wood The Midnight Ride of Paul Revere 1931.jpg|''პოლ რივიერას შუაღამის მგზავრობა'' (1931)\nფაილი:Iowa quarter, reverse side, 2004.jpg|აიოვას შტატის ოცდახუთცენტიანი, 2004\nფაილი:Daughters of Revolution.jpg|''Daughters of Revolution'' (1932)\n</gallery>\n\n==რესურსები ინტერნეტში==\n*სედარ რაპიდსის ხელოვნების მუზეუმის გრანტ ვუდის ხელოვნების ბიოგრაფია \n*artcyclopedia.com - გრანტ ვუდი\n\n==სქოლიო==\n\n\n\n\nკატეგორია:ამერიკელი მხატვრები\nკატეგორია:დაბადებული 1891\nკატეგორია:გარდაცვლილი 1942", "url": "https://ka.wikipedia.org/wiki/გრანტ_ვუდი", "length": 1706}
{"id": "8061", "title": "ჯორჯ ორუელი", "text": "'''ჯორჯ ორუელი''' (ნამდვილი სახელი და გვარი '''ერიკ ართურ ბლერი''', ; დ. 25 ივნისი, 1903,  მოტიჰარი, ინდოეთი — გ. 21 იანვარი, 1950, ლონდონი) — ინგლისელი მწერალი და ესეისტი, მისი ნაწარმოებები გამოირჩევა წერის მარტივი სტილით, ტოტალიტარიზმის კრიტიკითა და დემოკრატიული სოციალიზმის მხარდაჭერით.<ref></ref>\n\n== ბიოგრაფია ==\nორუელი დაიბადა 1903 წელს ინდოეთში. 1904 წლიდან იგი ცხოვრობდა ინგლისში. 1917-1921 წლებში ორუელი სწავლობდა იტონის კოლეჯში. 1922 წლიდან  მსახურობდა ბრიტანეთის პოლიციაში მიანმარიში. მისი ცხოვრების ეს პერიოდი აისახა 1934 წელს გამოქვეყენებულ თხზულებაში „დღეები ბირმაში“. 1927 წელს ორუელმა თავი დაანება პოლიციაში სამსახურს პროტესტის ნიშნად და დაბრუნდა ინგლისში, სადაც იგი 1936 წლამდე დარჩა. ამ პერიოდში ორუელი აქვეყნებდა თავის პირველ ნაწარმოებებს. 1937 წელს იგი იბრძოდა ესპანეთის სამოქალაქო ომში მარქსისტული ერთობის მუშათა პარტიის მხარეზე მეორე მსოფლიო ომის დროს მწერალი მუშაობდა The Observer-ის კორესპონდენტად. 1945 წელს ორუელმა გამოაქვეყნა იგავი „ცხოველების ფერმა“, რომელშიც იგი აღწერს რუსეთში სოციალისტური იდეის განხორციელების კრახს. 1949 წელს გამოქვეყნდა ორუელის უმნიშვნელოვანესი ნაწარმოები, რომანი „1984“.\n\nორუელი 1950 წელს 46 წლის ასაკში ტუბერკულოზით გარდაიცვალა.\n\n== შემოქმედება ==\n* 1933 პარიზისა და ლონდონის ფსკერზე (Down and Out in Paris and London)\n* 1934 ბირმული დღეები (Burmese Days)\n* 1935 მღვდლის ქალიშვილი (A Clergyman's Daughter)\n* 1936 დაე, იშრიალოს ასპიდისტრამ (Keep the Aspidistra Flying)\n* 1937 გზა ვიგან პიერამდე (The Road to Wigan Pier)\n* 1938 პატივი კატალონიას (Homage to Catalonia)\n* 1939 ჰაერისთვის მაღლა ამოსვლა (Coming Up for Air)\n* 1945 ცხოველების ფერმა (Animal Farm)\n* 1948 ათას ცხრაას ოთხმოცდაოთხი (Nineteen Eighty-Four)\n\n== რესურსები ინტერნეტში ==\n* ორუელის თხზულებათა არქივი სხვადასხვა ენაზე\n* ორუელის თხზულებათა არქივი (ინგლ.)\n* სტატიები ორუელის შესახებ გემანული გაზეთი \"ცაიტის\" ვებგვერდზე ორუელის 100 წლის იუბილეს გამო  (გერმ.)\n* ჯორჯ ორუელის \"1984\"\n\n==სქოლიო==\n\n\n\n\n\nკატეგორია:ინგლისელი მწერლები\nკატეგორია:დაბადებული 1903\nკატეგორია:გარდაცვლილი 1950\nკატეგორია:ჯორჯ ორუელი\nკატეგორია:ანტიკომუნისტები\nკატეგორია:ათეისტი ფილოსოფოსები\nკატეგორია:ინგლისელი სოციალისტები", "url": "https://ka.wikipedia.org/wiki/ჯორჯ_ორუელი", "length": 2106}
{"id": "8064", "title": "თომას ჰარტ ბენტონი (მხატვარი)", "text": "thumb|180px|თომას ბენტონი\n'''თომას ჰარტ ბენტონი''' (Thomas Hart Benton) ასევე ''ტომ ბენტონი''(დ. 15 აპრილი, 1889 ―   გ.  19 იანვარი, 1975) — რეგიონალისტური სკოლის მიმდევარი ამერიკელი მიურალისტი ფერმწერი. მისი ანიმაციური ფილმების მსგავსი ნახატები თანამედროვე შუადასავლეთის ყოველდღიური ცხოვრების სცენებს, განსაკუთრებით კი ინდუსტრიამდელი ფერმების ბუკოლიკურ ხედებს ასახავს.\n\nბენტონი დაიბადა ნიოშოში, მისური, გავლენიან პოლიტიკოსთა და ლობისტთა კლანის ოჯახში. მამამისი იურისტი და აშშ-ის კონგრესმენი იყო; სახელი დიდი-ბიძის დაარქვეს, რომელიც მე-19 საუკუნეში საშტატო სენატორი თომას ჰარტ ბენტონი იყო. ბენტონმა ბავშვობა ვაშინგტონსა და მისურის შტატს შორის წარამარა მოგზაურობაში გაატარა. ადრეულ ყრმობაში ის წინ აღუდგა მშობლების მცდელობას პოლიტიკოსად გაეზარდათ და მოინდომა ხელოვნებაში ეცადა ბედი. ამ დროს ის გაზეთ ჯოპლინში ანიმატორად იწყებს მუშაობას.\n\n1907 წელს ბენტონი შედის ჩიკაგოს ხელოვნების ინსტიტუტში, თუმცა მოგვიანებით (1909) პარიზში გადადის განათლების ხელოვნებაში ჟულიენის აკადემიაში გასაგრძელებლად. პარიზში ბენტონი ხვდება სხვა ჩრდილო-ამერიკელ ხელოვნებს დიეგო რივერასა და სტანტონ მაკდონალდ-ვრაიტს. ვრაიტის გავლენით ბენტონის ნამუშევრებში სინქრომიზმისკენ ძლიერი გადახრა შეინიშნება.\n\nthumb|250px|right|ჩილმარკის ხალხი, 1920 thumb|250px|right|ბურლესკი, 1922 \nბენტონი ნიუ-იორკში ბრუნდება 1913 წელს და აგრძელებს ფერწერას. მისმა სამსახურმა აშშ-ის საზღვაო ძალებში სამხედრო გეგმების მხაზველად დიდი გავლენა იქონია მის შემდგომ შემოქმედებაზე. საზღვაო ძალებში მსახურობის დროს მის მიერ შექმნილი ნამუშევრებში მისი ყურადღების ფოკუსი ინაცვლებს გემზე მუშაობისა და ცხოვრების რეალისტურ ასახვაზე, რომელიც მას თან გაჰყვება მთელი შემდგომი კარიერის განმავლობაში.\n\n1920 წელს ნიუ-იორკში დაბრუნებისას ბენტონი თავს \"მოდერნიზმის მტრად\" აცხადებს და იწყებს ნატურალისტურ და რეპრეზენტაციონალურ მიმდინარეობას, რომელსაც შემდგომში რეგიონალიზმი დაერქვა. ბენტონი ასწავლიდა ხელოვან სტუდენტთა ლიგაში და აქტიური მემარცხენე პოლიტიკოსი იყო. მან ამავე დროს განავრცო მისი რეგიონალისტური ნამუშევრები, რამაც კულმინაცია მისი სოციალური კვლევის ახალ სკოლაში (1930-31) შექმნილი მიურალების დროს მიაღწია.\n\n1932 წელს ბენტონი ძირითადი მიმდინარეობის შაბლონებს არღვევს. ჯერაც უცნობი მხატვარი, ის არჩეულ იქნა ინდიანას ცხოვრების ამსახველი მიურალების შესაქმენლად, რომელიც ამ შტატის წვლილი უნდა გამხდარიყო 1933 წელს საუკუნის პროგრესის გამოფენაზე ჩიკაგოში, ილინოისი. ინდიანას მიურალებმა დიდი აზრთა წინააღმდეგობა გამოიწვია. ბენტონი შეულამაზებელ შუქში ხატავდა ყოველდღიურ ხალხს, მათ შორის სრულ რეგალიებში გამოწყობილ კუ-კლუქს-კლანის წევრებს. ამ აჟიოტაჟის წყალობით ის ჟურნალი თაიმის გარეკანზე მოხვდა და ამერიკის ყველა ოჯახში ცნობილი სახელი გახდა.\n\n1935 წელს ბენტონი ტოვებს ნიუ-იორკს კანზას-სიტის ხელოვნების ინსტიტუტში (კანზას-სიტი, მისური) მასწავლებლის სამსახურისთვის. კანზას-სიტიში ყოფნამ მას საშუალება მისცა უფრო დაახლოებოდა ამერიკული სოფლის ცხოვრებას. ბენტონი თანაუგრძნობდა ინდუსტრიალიზაციის მიერ შევიწროებულ გლეხებსა და მცირე ფერმერებს. მისი იმდროინდელი ნამუშევრები ხშირად მცირე ქალაქებისა და სოფლების ცხოვრების მელანქოლიასა და სილამაზეს აღწერენ.\n\nბენტონის სტუდენტებს შორის ხელოვნების ინსტიტუტში მრავალი მომავალი მხატვარი იყო შუადასავლეთიდან. მისი ყველაზე ცნობილი სტუდენტი, ჯექსონ პოლოკი, რომელსაც ბენტონი ხელოვან სტუდენტთა ლიგაში მენტორობდა, შემდგომში აბსტრაქტული ექსპრესიონიზმის მოძრაობის დამფუძნებელი გახდა, რაც რადიკალურად განსხვავდება ბენტონისეული სტილისაგან. ბენტონი კანზასის ხელოვნების ინსტიტუტიდან გაშვებულ იქნა 1941 წელს, თუმცა ის გარდაცვალებამდე კანზას-სიტიში რჩება.\n\nკარიერის დასრულებამდე ბენტონის კონცენტრაცია შუა-დასავლეთის ქალაქების სახალხო შენობების მიურალები იყო, მათ შორის აღსანიშნავია მისურის შტატის დედაქალაქი ჯეფერსონ-სიტი. მისი ნამუშევარი ჰარი ტრუმანის საპრეზიდენტო ბიბლიოთეკაზე 1960 წელს საფუძველს უყრის მეგობრობას ყოფილ პრეზიდენტთან, რომელიც მათი სიცოცხლის ბოლომდე გასტანს.\n\nბენტონი გარდაიცვალა 1975 წელს საკუთარ სტუდიაში მუშაობისას, ფუნჯით ხელში. დაკრძალულია ბელოფონტენის სასაფლაოზე სენტ-ლუისში, მისური.\n\n== რესურსები ინტერნეტში ==\n* ბენტონის ნამუშევრები, ინდიანას უნივერსიტეტი.\n\n\nკატეგორია:ამერიკელი მხატვრები\nკატეგორია:დაბადებული 15 აპრილი\nკატეგორია:დაბადებული 1889\nკატეგორია:გარდაცვლილი  19 იანვარი\nკატეგორია:გარდაცვლილი 1975", "url": "https://ka.wikipedia.org/wiki/თომას_ჰარტ_ბენტონი_(მხატვარი)", "length": 4081}
{"id": "8069", "title": "ჯექსონ პოლოკი", "text": "'''პოლ ჯექსონ პოლოკი''' ( დ. 28 იანვარი, 1912 — გ. 11 აგვისტო, 1956) — გავლენიანი ამერიკელი ხელოვანი და აბსტრაქტული ექსპრესიონიზმის მიმდევრობის ერთ-ერთი თანადამაარსებელი. სიცოცხლეშივე მოიპოვა მნიშვნელოვანი წარმატება და ერთი პერიოდი ერთ-ერთ ყველაზე მოდურ მხატვრად იქცა, თუმცა კონფლიქტური ხასიათისა და ალკოჰოლიზმის გამო განმარტოებით ცხოვრობდა. 1945 წელს მან მხატვარ ლი კრასნერზე იქორწინა, რომელმაც მნიშვნელოვანი გავლენა იქონია მის შემოქმედებაზე და მემკვიდრეობაზე.<ref>ნაიფე, სტივენ და სმიტ, გრეგორი უაიტ, ''ჯეკსონ პოლოკი: ამერიკული საგა,'' გვ. 503, გამოქვეყნებულია Clarkson N. Potter, Inc. მიერ, 1989, ISBN 0-517-56084-4</ref> 44 წლის ასაკში ტრაგიკულად დაიღუპა ალკოჰოლის გავლენის ქვეშ მართვის გამო მომხდარ ავტოკატასტროფაში.\n\n1956 წლის დეკემბერში მისი მემორიალური რეტროსპექციული გამოფენა გაიმართა ნიუ-იორკის თანამედროვე ხელოვნების მუზეუმში, რომელიც უფრო დიდი მასშტაბით განმეორდა 1967 წელს. 1998 და 1999 წლებში მასშტაბური რეტროსპექციული გამოფენები გაიმართა მომასა და ტეიტში, ლონდონი.<ref>ვარნედო, კირკ და კარმელ, პიპ, ''ჯექსონ პოლოკი'': ესეები, ქრონოლოგია და ბიბლიოგრაფია. საგამოფენო კატალოგი, ნიუ-იორკი: მომა, ''ქრონოლოგია'' გვ. 315-329, 1998, ISBN 0-87070-069-3.</ref> 2000 წელს ედ ჰარისის მიერ პოლოკზე გადაღებული კინოფილმი ამერიკის კინოაკადემიის ოსკარით დაჯილდოვდა.\n\n== ბიოგრაფია ==\nპოლოკი დაიბადა კოდიში, უაიომინგი; იზრდებოდა არიზონასა და კალიფორნიაში. 1930 წელს ძმასთან, ჩარლზ პოლოკთან, ერთად გადავიდა ნიუ-იორკში, სადაც ორივე თომას ჰარტ ბენტონთან სწავლობდნენ ხელოვნების სტუდენტთა ლიგაში. ბენტონის გავლენა პოლოკზე შეინიშნება მის მრუდხაზოვან რიტმებსა და პროვინციული ამერიკის თემებში. პოლოკის ადრეულ რეპრეზენტაციულ ნამუშევრებს მექსიკელი მიურალისტების დევიდ ალფარო სიქეიროს, ხოზე კლემენტე ოროზკო და დიეგო რივერას გავლენა ეტყობა. 1936 წელს მას სექეიროს სახელოსნოშიც კი უმუშავია. თუმცა, პიკასოსა და სიურრეალისტური ხელოვნების გამოფენების ნახვის შემდეგ მისი ნამუშევრები უფრო სიმბოლისტური გახდა.\n\n1930-იანებში ის ბევრს მოგზაურობს ქვეყნის სხვადასხვა კუთხეში. 1934 წელს ნიუ-იორკში სახლდება. მოგვიანებით იგი მწვავე დეპრესიაში ვარდება და რამდენიმე წლის მანძილზე ფსიქოთერაპიის კურსით მკურნალობს. ამ პერიოდში მას ინტერესი უღვივდება კარლ იუნგის პრიმიტიული არქეტიპების თეორიისადმი, რაც მისი 1938-1944 წლების ნამუშევრების საფუძველი ხდება. ეს ნამუშევრები ძალადობრივი თემებით გამოირჩევა და თავდაპირველად პუბლიკამ უარყოფითად  შეაფასა.\n\n== შემოქმედება ==\nპოლოკის პირველი პერსონალური გამოფენა მოეწყო პეგი გუგენჰაიმის „საუკუნის ხელოვნების გალერეაში“ (ნიუ-იორკი) 1943 წელს.\n\n1944 წელს პოლოკი დაქორწინდა მისი მრავალი წლის მეგობარ ლი კრასნერზე (რომელიც ასევე მნიშვნელოვანი ამერიკელი მხატვარი-აბსტრაქციონისტი იყო) და 1945 წლის ნოემბერში ისინი სპრინგში, ლონგ-აილენდის ისტ-ჰამპტონის რაიონში, დასახლდნენ. აქ მათ პეგი გუგენჰაიმის სესხის წყალობით სოფლის დიდი მამული შეიძინეს ხის სახლით, სადაც პოლოკმა ბოსელი სახელოსნოდ გადააკეთა. ეს ადგილი ამჟამად ცნობილია, როგორც „პოლოკ-კრასნერის სახლი და სახელოსნო“. სწორედ აქ დახვეწა პოლოკმა თხევად საღებავზე სპონტანურად მუშაობის მისი განთქმული ტექნიკა.\n\nპოლოკი თხევადი საღებავის გამოყენებას 1936 წელს გაეცნო, ნიუ-იორკში მექსიკელი მიურალისტი დავიდ ალფარო სიქეიროსის ექსპერიმენტულ კლასებზე. შემდგომში ის საღებავის დასხმის ტექნიკას იყენებს ადრეული 1940-იანი წლების რამდენიმე ტილოზე, მათ შორის „მამრი და მდედრი“ და „კომპოზიცია დასხმით I“. პოლოკის ხატვის სტილი დრამატულად იცვლება 1947 წლის იანვრიდან. იგი მუშაობას იწყებს იატაკზე დაფენილ უზარმაზარ ტილოებზე და ავითარებს, როგორც თავად უწოდებდა, „დაწვეთების“ ან „დასხმის“ ტექნიკას. პოლოკი ფუნჯებს იყენებდა საღებავის ტილოზე დასასხმელად, ტილოზე ფუნჯის დაუკარებლად. მან ასევე დაიწყო სამხატვრო საღებავის ნაცვლად საოჯახო თხევადი საღებავების გამოყენება, „რაც ბუნებრივი ზრდა იყო პრაქტიკული მოსაზრებით გამოწვეული“.<ref name=\"about\" /> ის იყენებდა გამხმარ ფუნჯერბს, ჯოხებს და შპრიცებსაც კი, საღებავის აპლიკატორად. ამით მან შეცვალა ფუნჯისა და პალიტრის გამოყენების დასავლური ტრადიცია და ასევე მხოლოდ ხელისა ან მაჯის გამოყენებიდან მთელი სხეულით ხატვაზე გადავიდა. ხატვის ასეთი სტილის გამო მას მეტსახელად „მჟონავი ჯეკი“ (Jack the Dripper) შეარქვეს.<ref></ref> ამგვარი ტექნიკით პოლოკს საშუალება მიეცა ხელოვნების შექმნის უფრო პირდაპირი საშუალებისთვის მიეღწია, ვინაიდან საღებავი ამიერიდან პირდაპირი გაგებით გადაედინებოდა მის მიერ შერჩეული ხელსაწყოდან ტილოზე.\n\nპოლოკის ხატვის ტექნიკის ამგვარი ცვლილება შესაძლოა მრავალ გავლენას მიეწეროს. 1947-48 წლების ზამთარში პოლოკმა ავანგარდულ პერიოდულ გამოცემაში გამოაქვეყნა კომენტარი, სათაურით „შესაძლებლობანი“ (Possibilities), რომელშიც თავის ახალ სტილს ასე აღწერდა:\n\nეს შესაძლოა ამერიკელი ინდიელების ქვიშაზე ხატვის მეთოდიდან გამომდინარეობდეს. ის აგრძელებს: \n\n\nპოლოკი უარჰყოფდა შემთხვევითობას. მას, როგორც წესი, გააზრებული ჰქონდა თუ როგორი უნდა გამოსულიყო ესა თუ ის ნამუშევარი. ეს იყო მისი სხეულის მოძრაობა, რისი კონტროლიც მას შეეძლო, შერეული საღებავის დაუნდობელ დენასთან, გრავიტაციის ძალასა და იმასთან, თუ როგორ შეიწოვდა ტილო საღებავს. ანუ მართვადისა და უმართავის ნარევი. შხეფებით, წვეთებით, დასხმით ის ენერგიულად მოძრაობდა ტილოს გარშემო, თითქმის ცეკვასავით, და არ ჩერდებოდა, სანამ იმას არ მიიღებდა, რისი ნახვაც სურდა.\n\n200px|thumb|პოლოკის სახლი სპრინგსში.\nthumb|200px|პოლოკის სტუდია სპრინგსში, ნიუ-იორკი.\nthumb|right|200px|„გალაქტიკა“  \n1948 წელს ბეტი ფრიდმანის გალერეაში ამ ნამუშევართა პირველი წყების გამოფენამ მყისიერი სენსაცია მოახდინა და იმდღესვე მთელი სერია გაიყიდა. ამან პოლოკს საშუალება მისცა უფრო დიდი სტუდია აეშენებინა. უკვე 1950 წელს პოლოკი მის ყველაზე განთქმულ ექვსი ნახატის სერიას ქმნის. ჟურნალი „ტაიმი“ მას 1951 წელს „უდიდეს ცოცხალ ამერიკელ ხელოვანს“ უწოდებს.\n\nპოლოკის ნამუშევრები 1951 წლის შემდეგ მუქ ფერებშია შესრულებული, ხშირად მხოლოდ შავი საღებავებით, და მათში ისევ შეინიშნება ადრინდელი ფიგურაციული ელემენტები. პოლოკი გადადის უფრო კომერციულ გალერეაში, სადაც კოლექციონერთა მოთხოვნა ახალ ნამუშევრებზე ძალზე მომთხოვნი იყო. შედეგად მისი ალკოჰოლიზმი მწვავდება.\n\nპოლოკის კარიერა უეცრად დასრულდა ნასვამ მდგომარეობაში მართვის გამო მომხდარ ავტოკატასტროფაში. მისი გარდაცვალების შემდეგ მის სტუდიაში დარჩენილი ყველა ნამუშევარი უმალ გაიყიდა, იმ ნამუშევრების ჩათვლით, რომელთა გასხვისებას ის არ აპირებდა.\n\n=== ადგილობრივ ინდიელთა გავლენა ===\nპოლოკის სიტყვებით:\n\n\n=== სახელებიდან დანომრვამდე ===\nპოლოკს სურდა ბოლო მოეღო დამთვალიერებლის მიერ მის ნახატებში რეპრეზენტაციული ელემენტების ძიებისთვის, რის გამოც მან ერთბაშად შეწყვიტა სახელების შერჩევა და მის ნაცვლად მისი ტილოების დანომრვა დაიწყო. ამაზე პოლოკს უთქვამს: „...შეხედეთ პასიურად და ეცადეთ მიიღოთ რასაც ნახატი გთავაზობთ და ნუ მოიყვანთ სუბიექტის თემას ან წინასწარ ჩასახულ იდეას იმაზე, თუ რას უნდა ეძებდეთ მასში.“ პოლოკის მეუღლე, ლი კრასნერი, ამბობდა, რომ პოლოკი „ადრე მის სურათებს ტრადიციულ სათაურებს აძლევდა... მაგრამ ახლა ის უბრალოდ ნომრავს მათ. ნომრები ნეიტრალურია. ისინი ადამიანებს აიძულებენ შეხედონ სურათს იმისთვის, რაც ის არის — უბრალოდ ნახატი.“<ref name=\"about\"></ref>\n\n== მემკვიდრეობა და გავლენა ==\n1973 წელს ავსტრალიის ეროვნულმა გალერეამ მისი 1952 წლის ტილო სახელად „ლურჯი პოლუსები“ (Blue Poles) $2 მილიონად იყიდა, რაც თანამედროვე ხელოვნების ნიმუშისთვის გადახდილი უდიდესი თანხა იყო იმ დროისთვის. იმ პერიოდის კონსერვატიული კლიმატის პირობებში ამ გარიგებამ პოლიტიკური და მედია სკანდალი გამოიწვია. ეს ტილო ამჟამად ამ გალერეის ერთ-ერთი ყველაზე პოპულარული ექსპონატია და 2006 წლის მონაცემებით $100–$150 მილიონად არის შეფასებული.<ref name=\"Canberra\"></ref> ის იყო ნიუ-იორკში თანამედროვე ხელოვნების მუზეუმის 1998 წლის რეტროსპექტივის ცენტრალური ექსპონატი, რას ასევე მისი გაყიდვის შემდეგ ამ ნამუშევრის ამერიკაში დაბრუნების პირველი შემთხვევა იყო.\n\nმხატვარზე გადაღებულია დოკუმენტური ფილმები „ჯექსონ პოლოკი“ (1987) და „ჯექსონ პოლოკი - სიყვარული და სიკვდილი ლონგ-აილენდზე“ (1999), და ასევე მხატვრული ფილმი „<nowiki/>პოლოკი<nowiki/>“ (2000), რომელშიც მთავარ როლს ედ ჰარისი ასრულებს. მარშა გეი ჰარდენი მის მიერ პოლოკის მეუღლის ლი კრასნერის განსახიერებისთვის ამერიკის კინოაკადემიის პრემიით (ოსკარი) დაჯილდოვდა. მთავარი როლის შემსრულებელი ედ ჰარისი ასევე ფილმის რეჟისორი იყო. ის ასევე ოსკარის ნომინანტი იყო ამ როლისთვის.\n\n2006 წლის ნოემბერში პოლოკის „<nowiki/>No. 5, 1948<nowiki/>“ მსოფლიოს უძვირესი ფერწერული ტილო გახდა, როდესაც იგი აუქციონზე გაიყიდა უცნობი კოლექციონერისთვის $140 მილიონად. ყოფილი მფლობელი იყო კინოპრიოდიუსერი დევიდ გეფენი. სავარაუდოდ ახალი მფლობელი წარმოშობით გერმანელი უნდა იყოს.\n\nდღემდე მიმდინარეობს დებატები 2003 წელს ვენსკოტში, ნიუ-იორკი, ნაპოვნი პოლოკისებრი 24 ტილოსა და ნახაზის ორიგინალობაზე. ფიზიკოსთა აზრით ამ ტილოების ორიგინალობის დასადგენად შესაძლებელია ფრაქტალების გამოყენება.<ref>შრეიახ, მაიკლ. \"I am nature: An attempt has been made to determine the authenticity of some newly discovered paintings that may be by Jackson Pollock on the basis of a belief that his art incorporates fractal patterns seen in the natural world.\" , ''აპოლო (ჟურნალი)'', 2007-08-01. წაკითხვის თარიღი: 2009-06-02.</ref> პიგმენტების ანალიზის კვლევით ცხადი ხდება, რომ ზოგიერთი მათგანი პოლოკის გარდაცვალებამდე დაპატენტებული არ იყო, თუმცა ეს საღებავები შესაძლოა პოლოკისთვის ხელმისაწვდომი ყოფილიყო დილერის მეშვეობით.<ref>The Case of Pollock’s Fractals Focuses on Physics by Randy Kennedy - New York Times - December 2, 2006</ref><ref>Seeing Is Believing?  Is this a real Jackson Pollock? A mysterious trove of pictures rocks the art world. Cathleen McGuigan, Newsweek Aug. 20-27, 2007 issue</ref>\n\n== კრიტიკა ==\nპოლოკის შემოქმედება მუდამ წინააღმდეგობრივი კრიტიკის საგანი იყო და დღემდე რჩება მრავალი მნიშვნელოვანი კრიტიკული დისკუსიის ფოკუსი. ხელოვნებათმცოდნე ჰაროლდ როზენბერგი საუბრობს იმაზე, თუ როგორ შეცვალა პოლოკის შემოქმედებამ მხატვრობა: \n\n\nკლემენტ გრინბერგი პოლოკის შემოქმედებას მხარს ფორმალისტური თვალსაზრისით უჭერს. ვინაიდან ის კარგად ესადაგება გრინბერგის შეხედულებას ხელოვნების ისტორიაზე, როგორც ფორმის პროგრესიული განწმენდასა და მისგან ისტორიული შინაარსის გამოცლაზე. შესაბამისად, მისი აზრით პოლოკის ნამუშევრები მისი დროის საუკეთესო მაგალითი იყო და დასავლური ტრადიციის კუბიზმის გავლით სეზანისა და მონესკენ დაბრუნების კულმინაცია გახდა.\n\nპოლოკის გარდაცვალების შემდეგ აშშ-ის კონგრესის მხარდაჭერით მოწყობილი პოლოკის ნამუშევრების გამოფენები ზოგიერთმა ხელოვნებათმცოდნე-მკვლევარმა მკაცრად გააკრიტიკა. მათ შორის იყო გავლენიანი ფიგურაც — ევა კოკროფტი, რომლის აზრით აშშ-ის მთავრობამ და მდიდარმა ელიტამ პოლოკი და აბსტრაქტული ექსპრესიონიზმი აშშ-ის გლობალური ხელოვნების ფორპოსტზე წარმოსაჩენად გამოიყენა, რათა სოციალისტური რეალიზმი დაეკნინებინა.<ref name=\"Expression of an age\"></ref><ref>Saunders, F. S. (2000), The Cultural Cold War. The CIA and the World of Arts and Letters, New York: Free Press.</ref> სხვა სიტყვებით, კოკროფტის აზრით, პოლოკი „ცივი ომის იარაღი გახდა“.\n\nმხატვარი ნორმან როკუელის ნამუშევარი „Connoisseur“<ref>Rockwell, Norman the Artchive</ref> სავარაუდოდ პოლოკის სტილის კომენტარს აკეთებს. ტილოზე გამოსახულია მამაკაცი პიჯაკში ჯექსონ პოლოკის  „დასხმული“ ნახატის წინ. კონტრასტი მამაკაცსა და პოლოკის ნამუშევარს შორის, სცენის კონსტრუქციასთან ერთად, სავარაუდოდ ხაზს უსვამს განსხვავებას პოლოკის ამოუცნობ სტილსა და ტრადიციულ ფიგურას შორის, ისევე როგორც მონუმენტურ ცვლილებას ესთეტიკის კულტურულ აღქმაში, რომელიც თანამედროვე ხელოვნების მიმდინარეობამ მოიტანა.\n\nსხვები, მათ შორის კრიტიკოსი და სატირიკოსი კრეიგ ბრაუნი, „განცვიფრებულნი არიან იმით, რომ დეკორატიულ „შპალერს“, ზოგადად უაზროს, შეეძლო ამგვარი ადგილის მიღწევა ხელოვნების ისტორიაში ჯოტოს, ტიციანისა და ველასკესის გვერდით“.<ref>BBC2 Late Review: review of Jackson Pollock exhibition at the Tate Gallery, London, 1998</ref> რეინოლდს ნიუსი 1959 წლის თავფურცელში წერდა „ეს არ არის ხელოვნება — ეს უგემოვნო ხუმრობაა.“<ref name=\"Expression of an age\"/>\n\n== მნიშვნელოვანი ნამუშევრები ==\nthumb|[[No. 5, 1948]], 2006 წელს $140 მილიონად გაიყიდა.\n* (1942) \"მამაკაცი და ქალი\" ფილადელფიის ხელოვნების მუზეუმი \n* (1943) \"Moon-Woman Cuts the Circle\"\n* (1942) \"სტენოგრაფიული ფიგურა\" თანამედროვე ხელოვნების მუზეუმი (ნიუ-იორკი) \n* (1943) \"ძუ მგელი\" თანამედროვე ხელოვნების მუზეუმი (ნიუ-იორკი) \n* (1943) \"ლურჯი (მობი დიკი)\" ოჰარას ხელოვნების მუზეუმი \n* (1946) \"Eyes in the Heat\" პეგი გუგენჰაიმის კოლექცია (ვენეცია) \n* (1946) \"გასაღები\" ჩიკაგოს ხელოვნების ინსტიტუტი \n* (1946) \"ჩაის ფინჯანი\" ფრიდერ ბურდას კოლექცია \n* (1946) \"Shimmering Substance\", from \"The Sounds In The Grass\" თანამედროვე ხელოვნების მუზეუმი (ნიუ-იორკი) \n* (1947) \"Full Fathom Five\" ნიუბერგერის მუზეუმი \n* (1947) \"კათედრალი\"\n* (1947) \"შერწყმა\"\n* (1948) \"ნახატი\"\n* (1948) \"ნომერი 8\"\n* (1948)  \"ზაფხული: ნომერი 9ა\" ტეიტ მოდერნი (ლონდონი) \n* (1950) \"Lavender Mist: Number 1, 1950\" ხელოვნების ეროვნული გალერეა (ვაშინგტონი) \n* (1950) \"შემოდგომის რითმი: #30, 1950\"\n* (1950) \"ერთი: #31, 1950\"\n* (1951) \"ნომერი 7\"\n* (1952) \"ლურჯი პოლუსები: #11, 1952\"\n* (1953) \"აღდგომა და ტოტემი\" თანამედროვე ხელოვნების მუზეუმი (ნიუ-იორკი) \n* (1953) \"ოკეანის სირუხე\"\n\n== სქოლიო ==\nthumb|250px|პოლოკისა და კრასნერის საფლავები გრინ რივერის სასაფლაოზე\n\n\n== რესურსები ინტერნეტში ==\n* პოლოკის კოლექცია გუგენჰაიმის (ნიუ-იორკი) მუზეუმში \n* კინოფილმი \"პოლოკი\"\n* პოლოკ-კრასნერის სახლი და სასწავლო ცენტრი \n* პოლოკ-კრასნერის ფონდი\n* ლურჯი პოლუსები ავსტრალიის ეროვნულ გალერეაში \n\n\n\n\n\n\nკატეგორია:ამერიკელი მხატვრები\nკატეგორია:დაბადებული 28 იანვარი\nკატეგორია:დაბადებული 1912\nკატეგორია:გარდაცვლილი 11 აგვისტო\nკატეგორია:გარდაცვლილი 1956", "url": "https://ka.wikipedia.org/wiki/ჯექსონ_პოლოკი", "length": 12915}
{"id": "8082", "title": "პრადოს მუზეუმი", "text": "thumb|right|250px|მუზეო დელ პრადო, მადრიდი thumb|right|250px|მუზეუმის ფასადი სან ხერონიმოს მოედნიდან, ფერნანდო ბრამბია, 1881 '''პრადო''' (Museo del Prado;  — მინდორი, მდელო) — განთქმული მუზეუმი და ხელოვნების გალერეა მადრიდში. მასში მე-14-დან მე-19 საუკუნეებამდე ევროპული ხელოვნების მსოფლიოში საუკეთესო კოლექციაა მოთავსებული.\n\nდაფუძნდა როგორც ფერწერულ ტილოთა და სკულპტურათა მუზეუმი, თუმცა მუზეუმს ასევე 5.000-მდე მონახაზების, 2.000-მდე ანაბეჭდის, 1.000-მდე მედლისა და მონეტის მნიშვნელოვანი კოლექცია გააჩნია. სკულპტურები წარმოდგენელია დაახლოებით 700-ზე მეტი ნიმუშით და რამდენიმე ფრაგმენტით. შესანიშნავი ფერწერული გალერეა, რომელიც 8.600 ნახატისაგან შედგება მუზეუმს მსოფლიო კლასის სტატუსს ანიჭებს. პრადოს დიეგო ველასკესის და ფრანსისკო გოიას ნამუშევრებისა და ასევე ჰიერონიმუს ბოსხის (მეფე ფილიპ II-ის პირადი ფავორიტი) საუკეთესო კოლექცია აქვს ესპანეთში. მუზეუმს ელ გრეკოს, რუბენსის, რაფაელის, ტიციანის, ბართოლომეო ესტებან მურილიოს შედევრების ბრწყინვალე კოლექცია აქვს. აქვეა ასევე მელოცო და ფორლის, ბოტიჩელის, კარავაჯოს, ალბრეხტ დიურერის, რემბრანდტის, ვერონეზეს საუკეთესო ექსპონატები.\n\nმუზეუმის კოლექციაში ყველაზე განთქმული ექსპონატია ველასკესის \"ლას მენინიას\". ველასკესმა თავად დაუთმო საკუთარი საუკეთესო ნამუშევრების დიდი ნაწილი მუზეუმს და ასევე მისი დამსახურებაა მუზეუმში იტალიური ხელოვნების ნიმუშების მოზიდვა.\n\nპაბლო პიკასოს \"გერნიკა\" პრადოში იყო გამოფენილი მისი ესპანეთში დაბრუნების შემდეგ (დემოკრატიული ხელისუფლების აღდგენის შემდეგ), თუმცა მოგვიანებით დედოფალი სოფიას სახ. მუზეუმში გადაიტანეს უზარმაზარი ფერწერული ტილოსთვის უკეთესი საგამოფენო ადგილის გამო.\n\nმუზეო დელ პრადო ერთ-ერთ შენობათაგანია აშენებული კარლოს III-ის მეფობის დროს გრანდიოზული მშენებლობის პროექტში, რომლის მიზანი მადრიდისთვის მონუმენტური ურბანული დაგეგმარების შექმნა იყო. ამჟამინდელი სახელი მას მუზეუმის ნაციონალიზაციის შემდეგ დაერქვა. შენობაზე მუშაობა დროებით შეწყდა ნახევარკუნძულის ომის დროს და მხოლოდ კარლოს III-ის შვილიშვილის ფერნანდო VII-ის დროს განახლდა. შენობის სტრუქტურა მადრიდში დაბანაკებული ნაპოლეონის ჯარების კავალერიის შტაბბინისა და ტყვიაწამლის სანახად გამოიყენებოდა დამოუკიდებლობისთვის ომის დროს. იზაბელ II-ის 1868 წელს ტახტიდან ჩამოგდების შემდეგ მუზეუმი ნაციონალიზებულ იქნა. შენობაში ინახებოდა ხელოვნების ნიმუშების სამეფო კოლექცია, რისთვისაც ის საკმაოდ მცირე აღმოჩნდა. მუზეუმის გაფართოება პირველად 1918 წელს განხორციელდა.\n\nბოლო გაფართოების შედეგად მუზუემს შეუერთდა გვერდიგვერდ მდგარი ორი შენობა. ერთი მათგანი - Casón del Buen Retiro 1971 წლიდან მე-19 საუკუნის ხელოვნების ნიმუშების საცავია. მეორე - Palacio de Villahermosa ამჟამად თაისენ-ბორნემისცას მუზეუმის ბინაა, რომელშიც კერძო პირთა მიერ შეგროვებული ექსპონატები ინახება. ეს კოლექცია სახელმწიფოს არ ეკუთვნის, თუმცა მნიშვნელოვანი დამატებაა პრადოს საკუთარი კოლექციისთვის და მის სისტემაში შედის 1985 წლიდან.\n\nესპანეთის სამოქალაქო ომის დროს ერთა ლიგის გადაწყვეტილებით მუზეუმის თანამშრომლებმა 353 ფერწერული ტილო, 168 ნახაზი და დოფენის განძი ვალენსიაში გადაიტანეს, შემდეგ ჟირონაში, ბოლოს კი ჟენევაში. ხელოვნების ნიმუშები საფრანგეთის ტერიტორიის გავლით ღამის მატარებლით დააბრუნეს მუზეუმში მეორე მსოფლიო ომის დაწყებისთანავე.\n\nაღსანიშნავია პრადოსთან ახლომდებარე მადრიდის კიდევ ორი მნიშვნელოვანი ეროვნული მუზეუმი: არქეოლოგიური მუზეუმი (Museo Arqueológico), რომელშიც პრადოს კუთვნილი ძველი ეგვიპტის, მესოპოტამიის, საბერძნეთისა და რომის კულტურების ექსპონატებია. დედოფალ სოფიას მუზეუმში (Museo Reina Sofia) მე-20 საუკუნის ხელოვნების ნიმუშებია გამოფენილი. ეს სამი მუზეუმი, ბუენ რეტიროსა და თაისენ-ბორნამისცასთან ერთად (რომლებიც ერთმანეთის გვერდიგვერდ მდებარეობენ) მადრიდის მნახველებს დასავლეთის ცივილიზაციის ისტორიასა და საუცხოო ხელოვნებაზე ყველაზე სრულყოფილ წარმოდგენას აძლევს, რითაც მისთვის მხოლოდ პარიზისა და ლონდონის მუზეუმებს თუ შეუძლიათ კონკურენციის გაწევა.\n\n== გალერეა ==\n\n<gallery>\nსურათი:Las_Meninas,_by_Diego_Velázquez,_from_Prado_in_Google_Earth.jpg|ლას მენინიას, ველასკესი\nსურათი:Selbstporträt,_by_Albrecht_Dürer,_from_Prado_in_Google_Earth.jpg|ავტოპორტრეტი, ალბრეხტ დიურერი, 1783\nსურათი:The Garden of Earthly Delights by Bosch High Resolution.jpg|ტრიპტიქი, ჰიერონიმუს ბოსხი\nსურათი:El_Tres_de_Mayo,_by_Francisco_de_Goya,_from_Prado_in_Google_Earth.jpg|სამი მაისი, გოია\n</gallery>\n\n== რესურსები ინტერნეტში ==\n* პრადოს მუზეუმის საიტი \n* ინფორმაცია მუზეუმში გამოფენილ ექსპონატებზე \n\nკატეგორია:ესპანეთის მუზეუმები\nკატეგორია:მადრიდი", "url": "https://ka.wikipedia.org/wiki/პრადოს_მუზეუმი", "length": 4255}
{"id": "8083", "title": "პინკ ფლოიდი", "text": "'''პინკ ფლოიდი''' () — ინგლისური როკ-ჯგუფი, რომელმაც მსოფლიო წარმატებას მიაღწია ფსიქოდელიურ და პროგრესულ მუსიკაში. მათი ნამუშევრები გამორჩეულია ფილოსოფიური ლირიკით, ბგერითი ექსპერიმენტებით, ალბომების ინოვაციური ყდებითა და საკონცერტო გამოსვლების თანმხლები ფერადი შოუებით, სადაც თვითონ შემსრულებლები, ძირითადად, მეორეხარისხოვანნი იყვნენ.\n\nთავდაპირველად ჯგუფში შედიოდნენ უნივერსიტეტის სტუდენტები: როჯერ უოტერსი, ნიკ მეისონი, რიჩარდ რაიტი და სიდ ბარეტი. დაარსდა 1965 წელს, ხოლო გვიან 1970-იანებში პოპულარული გახდა ლონდონის ანდერგრაუნდში გამოსვლებით. ბარეტის ლიდერობით, მათ გამოუშვეს პირველი ორი სინგლი – „Arnold Layne“, „See Emily Play“ და წარმატებული სადებიუტო ალბომი ''The Piper at the Gates of Dawn'' (1967). გიტარისტი და ვოკალისტი დეივიდ გილმორი „პინკ ფლოიდს“ სიდ ბარეტის წასვლამდე რამდენიმე თვით ადრე შეუერთდა. ბარეტის წასვლის მიზეზი მისი გაუარესებული გონებრივი მდგომარეობა იყო. სიმღერების მთავარი ავტორის წასვლის შემდეგ, ძირითადი კონცეფციების ავტორი როჯერ უოტერსი გახდა, ხოლო გიტარისტი და მეორე ვოკალისტი — დეივიდ გილმორი. ამ შემადგენლობით „პინკ ფლოიდმა“ მსოფლიო წარმატებას მიაღწია, ძირითადად ალბომებით ''The Dark Side of the Moon'', ''Wish You Were Here'', ''Animals'' და როკ-ოპერის მსგავსი ''The Wall''-ით.\n\nრაიტმა ჯგუფი 1979 წელს, ხოლო უოტერსმა − 1985 წელს დატოვა, მაგრამ გილმორმა და მეისონმა (მოგვიანებით რაიტის დაბრუნების შემდეგ) გააგრძელეს ალბომების ჩაწერა და საკონცერტო ტურნეები. ისინი „პინკ ფლოიდის“ სახელით გამოდიოდნენ, რის გამოც უოტერსმა ყოფილი კოლეგების მისამართით სასამართლოში სარჩელი შეიტანა, მაგრამ განაჩენი მის საწინააღმდეგოდ იქნა გამოტანილი – დამტკიცდა, რომ მათ ჰქონდათ ჯგუფის სახელის გამოყენების უფლება. ამის შემდეგ, „პინკ ფლოიდმა“ კიდევ ორი ალბომი გამოუშვა – ''A Momentary Lapse of Reason'' და ''The Division Bell''. 24 წლის შემდეგ, 2005 წელს ჯგუფის ოთხკაციანი შემადგენლობა აღდგა მხოლოდ ერთი კონცერტისთვის, „Live 8“. რაიტის გარდაცვალების შემდეგ, ჯგუფის დარჩენილი წევრები, უოტერსი, გილმორი და მეისონი ერთმანეთს შეხვდნენ როჯერის ტურნეს The Wall Live ფარგლებში, 2011 წლის 12 მაისს ლონდონის დარბაზში O2 გამართულ კონცერტზე, სადაც გილმორმა შეასრულა სიმღერა „Comfortably Numb“, ხოლო მეისონი სხვებს შეუერთდა სიმღერის „Outside the Wall“ შესრულებისას.\n\n2014 წლის 5 ივლისს სხვადასხვა პიროვნებამ (მათ შორის, დეივიდ გილმორის მეუღლემ) გაავრცელა ინფორმაცია, რომ ახალი სტუდიური ალბომი, დაფუძნებული 1994 წელს შექმნილ ჩანაწერებზე, იქნება „რიჩარდ რაიტის გედის სიმღერა“ და გამოიცემოდა 2014 წლის ოქტომბერში სახელწოდებით ''The Endless River''.\n\n„პინკ ფლოიდი“ მუსიკის ისტორიაში ერთ-ერთი ყველაზე წარმატებული როკ-ჯგუფია. მთელ მსოფლიოში მას გაყიდული აქვს 250 მილიონზე მეტი დისკი, აქედან 74.5 მილიონი – მხოლოდ აშშ-ში. 1996 წელს ჯგუფი შეყვანილი იქნა როკ-ენ-როლის დიდების დარბაზში.\n\n== ჩამოყალიბება და პირველი წლები (1963-1967) ==\n=== საწყისები ===\n\nმინი|მარცხნივ|Sigma 6\n\nროჯერ უოტერსმა და ნიკ მეისონმა ერთმანეთი, ლონდონში, რიჯენტ სტრიტის პოლიტექნიკურ უნივერსიტეტში სწავლისას გაიცნეს.<ref></ref> ისინი შეუერთდნენ ჯგუფს, რომელშიც კით ნოუბლი და კლაივ მეტკალფი უკრავდნენ, ხოლო ნოუბლის და, შეილა ამ ჯგუფში ვოკალისტი იყო. მოგვიანებით ჯგუფში გამოჩნდა კიდევ ერთი სტუდენტი, რიჩარდ რაიტი და კოლექტივი იქცა სექსტეტად, რომელსაც „Sigma 6“ ეწოდა. ეს იყო პირველი ჯგუფი, რომელშიც უოტერსი წამყვან გიტარაზე, რაიტი — რითმულ გიტარაზე, ხოლო მეისონი — დასარტყამებზე უკრავდა.<ref></ref> მათთან ერთად გამოდიოდა რაიტის მეგობარი გოგონაც. ისინი უკრავდნენ „The Searchers“-ის სიმღერების საკუთარ ვერსიებსა და მეგობრის, კენ ჩეპმენის მიერ დაწერილ მასალას. ჩეპმენი დროებით მათ მენეჯერად და სიმღერების ავტორად იქცა.<ref name=Blakepp3839></ref>\n\n1963 წლის სექტემბერში უოტერსი და მეისონი დასახლდნენ სტენჰოუპ გარდენზის რაიონში, ბინაში, რომელსაც მაიკ ლეონარდი ფლობდა. იგი პოლიტექნიკურ უნივერსიტეტში ნახევარ განაკვეთზე მუშაობდა<ref></ref> მეისონი მოგვიანებით საცხოვრებლად სხვაგან გადავიდა, ლეონარდის ბინაში კი ახალი სახე, ბობ კლოუზი გამოჩნდა . „Sigma&nbsp;6“ იცვლიდა სახელებს. ასეთები იყო: „The Meggadeaths“, „Leonard's Lodgers“, და „The Spectrum Five“, საბოლოო სახელი კი „The Tea Set“ იყო.<ref></ref><ref></ref> მეტკალფმა და ნოუბლმა შემდგომში საკუთარი ჯგუფი ჩამოაყალიბეს<ref name=Blakep41></ref> და 1964 წელს უოტერსთან და კლოუზთან ერთად დასახლდა სიდ ბარეტი.<ref name=Blakep41/> 17 წლის ბარეტი<ref name=Blakep13></ref> ლონდონში 1963 წლის შემოდგომაზე ჩამოვიდა, კემბერუელის ხელოვნების კოლეჯში სასწავლებლად.<ref name=Masonp27></ref> უოტერსს იგი ბავშვობიდან იცნობდა, იმ დროიდან, როდესაც ბას-გიტარისტი ხშირად დადიოდა მასთან სტუმრად.<ref name=Schaffnerpp2223></ref> თავის ავტობიოგრაფიულ წიგნში ნიკ მეისონი წერს: „მაშინ, როდესაც ყველა ინდივიდუალური მანერით განასახიერებდა მაგარ ბიჭს, სიდი არამოდურად მეგობრული იყო; ნათლად მახსოვს ჩვენი პირველი შეხვედრა, როდესაც იგი პირველად მომიახლოვდა და გამეცნო.“<ref name=Masonp27/>\n\n\n\nმას შემდეგ, რაც „The Tea Set“-მა დაკარგა ნოუბლისა და მეტკალფის ვოკალური შესაძლებლობები, კლოუზმა ჯგუფს წარუდგინა კრის დენისი, სამეფო საჰაერო ძალების ტექნიკოსი.<ref name=Blakepp4244></ref> სწორედ დენისის პერიოდში ეწოდა ჯგუფს „The Pink Floyd Sound“. ბარეტმა ეს სახელი თავად აირჩია, როდესაც აღმოაჩინა, რომ ერთ-ერთ კოლექტივს, რომელიც მათ კონცერტებზე გამოსვლასაც აპირებდა, უკვე ერქვა „The Tea Set“. საბოლოოდ, ახალი ჯგუფის შემადგენელი სიტყვები აღებული იქნა პინკ ანდერსონისა და ფლოიდ კაუნსილის, ორი ბლუზ-მუსიკოსის სახელებიდან.<ref>; </ref> ამავე პერიოდში დენისი სამუშაოდ ბაჰრეინში იქნა გადაყვანილი და ოთხეულში წამყვანი როლი ბარეტს დაეკისრა.<ref name=Blakepp4244/> 1964 წლის დეკემბერში ჯგუფი პირველად მუშაობდა სტუდიაში, რაიტის გარეშე, რომელიც ამ დროს სწავლისგან ისვენებდა.\n\nლონდონში „The Pink Floyd Sound“ იქცა კენსინგტონ-სტრითზე მდებარე კლუბის „Countdown“ ადგილობრივ ჯგუფად. გვიანი ღამიდან დილამდე ისინი უკრავდნენ სამ 90 წუთიან პროგრამას. მეისონის თანახმად, ეს პერიოდი აღინიშნა იმ მიგნებით, რომ სიმღერების გაფართოება მათი ხანგრძლივი სოლოებით შეიძლებოდა..<ref></ref> მალე მათ ITV-ს გადაცემის „''Ready Steady Go!''“ ფარგლებში გამართულ სპეციალურ კონკურსზე გაიმარჯვეს. წარმატება იქონია კოლექტივის გამოსვლამ კიდევ ერთ კლუბში. „The Pink Floyd Sound-მა“ კიდევ ორ როკ-კონკურსზე გაიმარჯვა. მამის ზეწოლისა და კოლეჯის ლექტორთა რჩევით, ბობ კლოუზმა 1966 წელს დატოვა ჯგუფი.<ref></ref> ბარეტი გადავიდა წამყვან გიტარაზე.<ref></ref> „The Pink Floyd Sound“ ძირითადად რითმ-ენდ-ბლუზის სტანდარტულ ნომრებს უკრავდა და გამოდიოდა სხვადასხვა მნიშვნელოვან კლუბში, როგორიც იყო „Marquee“. 1966 წლის მარტში ისინი იქ პიტერ ჯენერმა, ლონდონის ეკონომიკური სკოლის ლექტორმა შენიშნა. მასზე დიდი შთაბეჭდილება მოახდინეს ბარეტისა და რაიტის მიერ კონცერტზე აჟღერებულმა ხმოვანმა ეფექტებმა<ref></ref> და იგი, თავის ბიზნეს-პარტნიორ და მეგობარ ენდრიუ კინგთან ერთად, მათი მენეჯერი გახდა.<ref></ref> მიუხედავად იმისა, რომ წყვილს მუსიკალურ ინდუსტრიაში მცირე გამოცდილება ჰქონდა, მათ გარკვეული თანხებით შექმნეს კომპანია „Blackhill Enterprises“ და შეიძინეს ჯგუფისთვის ახალი ინსტრუმენტები და ტექნიკა, მათ შორის - Selmer-ის ხმოვანი სისტემა.<ref name=Schaffnerpp3233></ref> მათი ხელმძღვანელობით, ისეთ ადგილებში, როგორიც იყო „ყველა წმინდანის დარბაზი“ და „Marquee“, ჯგუფი იქცა ლონდონის ანდერგრაუნდული სცენის ნაწილად.<ref></ref> კლუბში „Countdown“ ისინი ატარებდნენ ცდებს ვრცელ კომპოზიციებთან და საკმაოდ პრიმიტიული, მაგრამ ვიზუალურად ეფექტური ფერადი შოუც დაამატეს, რომელიც იქმნებოდა კედელზე პროეცირებული სლაიდებით და ადგილობრივი განათების სისტემებით.<ref>; </ref> ლონდონის თავისუფალი სკოლის მიერ დაარსებული ჟურნალის „''International Times''“ პრეზენტაციის დღეს, ლონდონის რაუნდჰაუსში ისინი გამოვიდნენ 2000 მაყურებლის წინაშე. კონცერტს ესწრებოდნენ ისეთი პიროვნებები, როგორებიც იყვნენ ალექსანდრე ტროჩი, პოლ მაკ-კარტნი და მერიან ფეითფული.<ref></ref> ჯენერისა და კინგის სხვადასხვა სოციალურ ფენასთან კონტაქტის დახმარებით, „The Pink Floyd Sound“ ვრცლად იქნა მიმოხილული გამოცემებში „''The Financial Times''“ და „''The Sunday Times''“.<ref></ref>\n\nმარჯვნივ|მინი|200პქ|ჯგუფის პოსტერი, კლუბში [[UFO (კლუბი)|UFO]] გამართული კონცერტის რეკლამით.\n\nჯგუფის ურთიერთობა „Blackhill Enterprises-სთან“ გაძლიერდა, როდესაც ისინი სრულყოფილ პარტნიორებად იქცნენ. კონტრაქტის ყოველი მხარე (წარმომადგენელი) ფლობდა მის 1/6 ნაწილს.<ref></ref> 1966 წლის ოქტომბრისთვის ჯგუფის საკონცერტო პროგრამა უფრო მეტად საკუთარი მასალისგან შედგებოდა.<ref></ref> ისინი გამოდიოდნენ სახელმწიფო უნივერსიტეტის მსგავს ადგილებში <ref></ref>, მაგრამ უფრო დიდი მასშტაბებით ცნობილები არ იყვნენ. კათოლიკურ ახალგაზრდულ კლუბში დაგეგმილი იყო მათი გამოსვლა, მაგრამ კლუბის მეპატრონემ უარი უთხრა და მაგისტრატებიც დაეთანხმნენ − მათი აზრით, ჯგუფის გამოსვლა მუსიკას არ წარმოადგენდა.<ref></ref> მსგავსი წარმოდგენა მათი შემოქმედების შესახებ სხვებსაც ჰქონდათ, მაგრამ კლუბში „UFO“ ისინი მაინც კარგად მიიღეს.<ref name=Masonpp5458></ref> ბარეტის გამოსვლები, იმდროინდელი სტატიების თანახმად, დიდებული იყო, ....იგი აქეთ-იქით შეშლილი დახტოდა, იმპროვიზაციებში იყო&nbsp;...&nbsp;შთაგონება ჰქონდა. მან მოახერხა, ზღვარი გაერღვია და ისეთ სფეროებში შეეღწია, რომლებიც ძალიან საინტერესო იყო. სხვები ამას ვერ გააკეთებდნენ.<ref name=Schaffnerp49></ref> ხშირად ნარკოტიკების ზემოქმედების ქვეშ მყოფი მსმენელი მათ მუსიკას აღიქვამდა, მაგრამ ჯგუფი ნარკოტიკებზე უარს ამბობდა&nbsp;— „ამისგან შორს ვიყავით, მჟავა არ გვიზიდავდა, მისგან თავს შორს ვიჭერდით, UFO-ს საგრიმიოროსთან ახლოს.“ − იხსენებდა მეისონი.<ref></ref>\n\n=== კონტრაქტი EMI-სთან ===\nმეისონი ამბობდა: „ფსიქოდელიური მოძრაობა ჩვენს ირგვლივ იყო და არა ჩვენში“.<ref></ref> მიუხედავად ამისა, „The Pink Floyd Sound“ იყო ერთ-ერთი პიონერი ფსიქოდელიური მუსიკით დაინტერესების მხრივ და მუსიკალური ინდუსტრიის მხრიდან ინტერესს იწვევდა.<ref name=\"Povey 2007 37\"></ref> სხვადასხვა ხმისჩამწერ კომპანიასთან კონტაქტის დამყარებისას ჯო ბოიდმა და ბრაიან მორისონმა დასავლეთ ჰამფსტედში, სტუდიაში „Sound Techniques“ ჯგუფს ჩააწერინეს „Arnold Layne“ და ინსტრუმენტული კომპოზიციის „Interstellar Overdrive“ ვერსია.<ref name=\"Povey 2007 37\"/> სასექსში გადაღებული იქნა „Arnold Layne“-ის პრომო-ფილმიც. მიუხედავად Polydor-ის მხრიდან დაინტერესებისა, გაფორმდა კონტრაქტი EMI-სთან. ჯგუფმა ავანსის სახით 5,000 ფუნტი მიიღო. საგულისხმოა, რომ ბოიდი ამ კონტრაქტის მონაწილე არ ყოფილა.<ref>; </ref>\n\n„Arnold Layne“ იქცა პინკ ფლოიდის (არტიკლი „The“ ამოვარდა მათი სახელწოდებიდან 1967 წელს) <ref></ref> პირველ სინგლად, რომელიც გამოცემული იქნა 1967 წლის 11 მარტს.<ref></ref> მასში ნახსენები იყო პიროვნება, რომელიც იპარავდა და იცმევდა ქალის ტანსაცმელს. ასეთი ისტორიის გამო, რამდენიმე რადიოსადგურმა იგი აკრძალა კიდეც. თუმცა, ცნობილია, რომ ბრიტანულ ჩარტში მან მაინც #20 ადგილი დაიკავა.<ref name=Masonpp8485></ref> ამ დროისთვის ჯგუფის ოთხივე წევრს მიტოვებული ჰქონდა სწავლა ან სამუშაო. Bedford-ის ძველი ფურგონი მათ Ford Transit-ით შეცვალეს<ref></ref>, რომლითაც 1967 წელს ინგლისი მოიარეს და 200-ზე მეტი კონცერტი გამართეს (წინა წელთან შედარებით 10-ჯერ დიდი რაოდენობით). მათ შეუერთდა ტურ-მენეჯერი პიტერ უინ უილსონი, რომელთანაც ბარეტი მანამდე ერთ ბინაში ცხოვრობდა.<ref></ref> უილსონმა განაახლა მათი განათების სისტემა და დაამატა იმ დროისთვის ნოვატორული ელემენტები - სარკეები, გაწელილი პრეზერვატივები, პოლარიზატორები - რითაც კონცერტებზე საინტერესო ვიზუალური ეფექტები იქმნებოდა.<ref></ref> შემდეგი სინგლის სახით ჯგუფმა იმავე წლის 16 ივნისს See Emily Play გამოსცა.<ref name=Masonpp8687></ref> მისი საკონცერტო პრემიერა გაიმართა მანამდე, ლონდონში, იმავე წლის მაისში, დედოფალ ელისაბედის დარბაზში<ref></ref>, სადაც ჯგუფმა ასევე გამოიყენა დარბაზში ხმის გამანაწილებელი უნიკალური სისტემა აზიმუთ კოორდინატორი. BBC-ს გადაცემაში ''Look of the Week'' გაიმართა მათი მნიშვნელოვანი სატელევიზიო გამოსვლა, სადაც ერუდირებულმა და მიმზიდველმა უოტერსმა და ბარეტმა უპასუხეს წამყვან ჰანს კელერის მკაცრ კითხვებს.<ref></ref> ახალ სინგლს Arnold Layne-ზე უფრო მნიშვნელოვანი წარმატება ხვდა წილად. 2 კვირის შემდეგ იგი მოხვდა ჩარტის #17 ადგილზე. ის ასევე შესრულდა BBC-ს გადაცემაში ''Top Of The Pops'' - თუმცა, ამ გადაცემის ტრადიციების მიხედვით, ფონოგრამის თანხლებით. მიუხედავად ამისა, სინგლმა ჩარტში #5 პოზიციამდე აიწია და მოთხოვნამ სიმღერაზე იმატა. მაგრამ დაგეგმილი მესამე გამოსვლა გადაცემაში არ გაიმართა, ვინაიდან ბარეტმა თავად განაცხადა ამაზე უარი.<ref name=Masonpp8687/>\n\nსწორედ იმ პერიოდში ჯგუფის სხვა წევრებმა სიდის ქცევაში უცნაურობები შენიშნეს.<ref name=Masonp82></ref> 1967 წლისთვის იგი უკვე ლსდ-ს აქტიური მომხმარებელი იყო.<ref></ref> ერთ-ერთ შოუზე მეისონმა შენიშნა, რომ სიდი იყო მიმდინარე მოვლენებს სრულიად მოწყვეტილი: „იყო თუ არა ეს მხოლოდ ნარკოტიკული გაბრუება ან უფრო ბუნებრივი, ნერვული აშლილობა, დღემდე არ ვიცი“.<ref name=Masonp82/>\n\n=== ''The Piper at the Gates of Dawn'' ===\n\nპინკ ფლოიდის EMI-სთან კონტრაქტზე იზრუნეს ბრაიან მორისონმა, მათმა აგენტმა და პროდიუსერმა EMI-დან და ნორმან სმითმა. ჯგუფს დავალება მიეცა, ჩაეწერა <ref></ref> სადებიუტო ალბომი EMI-ს კუთვნილ ები-როუდის სტუდიებში (ლონდონი).<ref></ref> იქ ოთხეული ატარებდა ცდებს ე.წ. „კონკრეტული მუსიკის“ განხრით. ერთხელ ისინი მიწვეულნი იყვნენ ერთ-ერთ სტუდიაში, სადაც The Beatles იწერდა სიმღერას „Lovely Rita“. 2005 წელს გამოცემულ ავტობიოგრაფიაში მეისონი აღნიშნავს, რომ ალბომის ჩაწერის დროს ჯგუფს პრობლემები არ ჰქონია, მაგრამ სმითის თანახმად, ბარეტი არ ითვალისწინებდა რჩევებსა და კრიტიკას.<ref></ref> ''The Piper at the Gates of Dawn'', როგორც მას ეწოდა, გამოვიდა 1967 წლის აგვისტოში და ჯგუფი კვლავ იზიდავდა მრავალ მსმენელს კლუბ UFO-ში. მაგრამ ბარეტის მდგომარეობის გაუარესება მათ სერიოზულ პრობლემებს უჩენდა. ჯგუფის წევრები თვლიდნენ, რომ ეს მხოლოდ დროებითი მოვლენა იყო, მაგრამ პიტერ ჯენერი და ჯუნ ჩაილდი (ჯენერის მდივანი, ბარეტის მეგობარი და მარკ ბოლანის მომავალი მეუღლე) უფრო რეალისტურად უყურებდნენ ამ საკითხს:\n\n<blockquote>\nსაკუთარ საგრიმიოროში ვიპოვე და იგი უბრალოდ...დაკარგული იყო. როჯერ უოტერსმა და მე დავაყენეთ ფეხზე და გავიყვანეთ სცენაზე. რა თქმა უნდა, ხალხი გახარებული იყო, რადგან სიდი უყვარდათ. ჯგუფმა დაიწყო დაკვრა, მაგრამ სიდი უბრალოდ გაშეშებული იდგა. კისერზე გიტარა ეკიდა, ხელები ჩამოშვებული ჰქონდა.<ref></ref>\n</blockquote>\n\nჯგუფისთვის თავზარდამცემი იყო ჯაზისა და ბლუზის ეროვნული ფესტივალის ფარგლებში გამოსვლის გაუქმება. პრესა ინფორმირებული იქნა, რომ ბარეტს ნერვული დაუძლურება აწუხებდა. ჯენერმა და უოტერსმა სიდს ფსიქიატრთან შეხვედრაც ურჩიეს, მაგრამ სიდმა უარი თქვა მასთან მისვლაზე. იგი დროებით დასახლდა კუნძულ ფორმენტერაზე, სადაც მას სემ ჰანტი, მუსიკალურ ანდერგრაუნდულ წრეებში ცნობილი ექიმი უვლიდა, მაგრამ მკურნალობამ შედეგი არ გამოიღო. სექტემბერში ჯგუფის პირველი აშშ ტურნე იყო დაგეგმილი.<ref name=Masonpp95105></ref> მუშაობის უფლების შესახებ კომპანიის Blackhill მიერ დაგვიანებით შეტანილმა განაცხადმა ჯგუფს რამდენიმე დანიშნული კონცერტი გააუქმებინა<ref>; </ref>, ხოლო ბარეტის მდგომარეობა უფრო დამძიმდა.<ref></ref> დარბაზში Winterland გამოსვლისას მან განგებ მოშალა გიტარა, რომელსაც სიმები მოწყდა. პეტ ბუნის შოუს ჩაწერისას მან გააოგნა რეჟისორი იმით, რომ რეპეტიციის დროს იდეალურად აყოლებდა პირს ფონოგრამას, მაგრამ ჩაწერისას უბრალოდ გაშეშებული იდგა. კინგმა სასწრაფოდ შეკვეცა აშშ ტურნეს თარიღები და პირველივე რეისით ჯგუფი შინ გაუშვა.<ref name=Schaffnerpp9192></ref>\n\nაშშ-დან დაბრუნებისთანავე პინკ ფლოიდი შეუერთდა ჯიმი ჰენდრიქსის ტურნეს ინგლისის ტერიტორიაზე.<ref name=Schaffnerpp9192/> მაგრამ ბარეტის დეპრესია მატულობდა ტურნეს მსვლელობასთან ერთად.<ref></ref> ერთ-ერთ კონცერტზე იგი საერთოდ არ მივიდა და მისი ადგილი დაიკავა დეივიდ ო’ლისტმა, ჯგუფიდან The Nice (რომელიც ჰენდრიქსთან ამ ტურნეს ფარგლებში მოგზაურობდა ).<ref name=Masonpp95105/> მსმენელებმა ერთგვარი გაყალბება ვერ შეამჩნიეს.\n\nბარეტის, როგორც პინკ ფლოიდის ლიდერის არსებობა ჯგუფის არსებობას სულ უფრო მეტი საფრთხის ქვეშ აყენებდა. უინ უილსონმა დატოვა განათების მენეჯერის პოზიცია და გიტარისტთან ერთად საკუთარი მუსიკალური პროექტი წამოიწყო.<ref></ref> პინკ ფლოიდმა 1967 წლის ნოემბერში ბრიტანეთში გამოსცა სინგლი Apples and Oranges (აშშ-ში იგი არ გამოსულა)<ref></ref>. ჯგუფის სამი წევრისთვის ბარეტის მდგომარეობამ კრიტიკულ ზღვარამდე მიაღწია, რომელსაც მათ უპასუხეს ახალი წევრის დამატებით.<ref name=Masonpp95105/>\n\n== კლასიკური შემადგენლობა (1968–1979) ==\n=== გილმორი ენაცვლება ბარეტს ===\n\n1967 წლის დეკემბერში ჯგუფმა დეივიდ გილმორს შესთავაზა პინკ ფლოიდის მეხუთე წევრის სახით შემოერთება. გილმორი დათანხმდა. ბარეტი ასეთი არჩევანის თანახმა იყო. მას საკუთარი შემოთავაზებაც ჰქონდა: უოტერსის თქმით, ეს იყო ორი მახინჯი, რომელიც სადღაც ნახა. ერთი ბანჯოზე უკრავდა, მეორე - საქსოფონზე. და ორი მომღერალი გოგონაც უნდოდა.<ref></ref> გილმორი უკვე კარგად იცნობდა ბარეტს. ისინი 1960-იანების დასაწყისში ერთად სწავლობდნენ კემბრიჯის ტექნიკურ უნივერსიტეტში<ref name=Schaffnerpp2223/>, ხოლმე უკრავდნენ ჰარმონიკასა და გიტარებზე და მოგვიანებით ავტოსტოპით საფრანგეთში იმგზავრეს, სადაც ქუჩებში უკრავდნენ.<ref></ref> 1965 წელს, ჯერ კიდევ Joker's Wild-ის წევრობისას, გილმორმა თავად იხილა ''The Tea Set''.<ref></ref> სტივ ო’რურკმა (ბრაიან მორისონის ასისტენტმა) პინკ ფლოიდში მოსვლისთანავე მას საკუთარ სახლში ოთახი და კვირაში 30 ფუნტი გამოუყო.<ref name=Masonpp109111></ref> გილმორმა პირდაპირ მიაკითხა მუსიკალურ მაღაზიას კემბრიჯში და იყიდა სპეციალურად აწყობილი ყვითელი Fender Stratocaster. 1968 წლის იანვარში მისი ჯგუფში მოსვლის შესახებ ოფიციალურ განცხადებაში იქნა ნახსენები.<ref name=Schaffnerp104></ref> ძირითადად ყველას იგი გააცნეს, როგორც პინკ ფლოიდის მეორე გიტარისტი და მეხუთე წევრი. ჯგუფი გეგმავდა ბარეტის როგორც სიმღერების ავტორის დატოვებას.<ref>;; ; ; </ref> ჯენერი იხსენებდა: ჩანაფიქრი იმაში მდგომარეობდა, რომ დეივი უნდა ყოფილიყო სიდის შემცვლელი და მისი უცნაურობები უნდა დაეჩრდილა. როდესაც ამ ჩანაფიქრმა არ იმოქმედა, ბარეტს მხოლოდ სიმღერების ავტორობა შესთავაზეს. ანუ ტოვებდნენ საქმეში ჩართულს, მაგრამ ისე, რომ სხვებსაც ემუშავათ.<ref></ref> გილმორის ერთ-ერთი პირველი მოვალეობა იყო სინგლის Apples and Oranges პრომო-ფილმში გიტარაზე დაკვრის განსახიერება.<ref name=Schaffnerp104/> სიდს სურდა, ეჩვენებინა, რომ იმედგაცრუება მისგან შორს იყო და სცადა, ჯგუფის წევრებისთვის ახალი სიმღერა ესწავლებინა, Have You Got It Yet?. მაგრამ სტუდიაში რეპეტიციისას იგი მუდმივად ცვლიდა კომპოზიციის სტრუქტურას, რის გამოც მისი დაზეპირება შეუძლებელი იყო.\n\nბარეტთან მუშაობა რთული აღმოჩნდა. საუთჰემპტონში დაგეგმილი კონცერტის წინ, როდესაც ყველა სამგზავრო ავტობუსში მოთავსდა, ვიღაცამ იკითხა, გაიყოლებდნენ თუ არა სიდს, მაგრამ პასუხი იყო ჯანდაბას, რად გვინდა.<ref></ref> მოგვიანებით უოტერსი აღნიშნავდა: იგი ჩვენი მეგობარი იყო, მაგრამ ახლა უკვე ძირითადად მის გაჩერებას ვცდილობდით.<ref name=Blakep112></ref> 1968 წლის მარტის დასაწყისში პინკ ფლოიდი შეხვდა პიტერ ჯენერსა და ენდრიუ კინგს, Blackhill Enterprises-ის ბიზნეს-პარტნიორებს, რათა განეხილათ ჯგუფის მომავალი. ბარეტი დათანხმდა, დაეტოვებინა პინკ ფლოიდი. გამომდინარე შექმნილი რეალობიდან, გადაწყდა, რომ Blackhill Enterprises, როგორც ექვსმხრიანი გაერთიანება, დაიშლებოდა, რაც საბოლოოდ მოხდა იმავე თვეში.<ref>; ; ; ; </ref> ჯენერისა და კინგის აზრით, ბარეტი იყო პინკ ფლოიდის შემოქმედებითი ძალა. მათ არჩიეს მასთან დარჩენა და პინკ ფლოიდთან ურთიერთობის დასრულება. ბრაიან მორისონმა ახალი მენეჯერის სახით სტივ ო’რურკის არჩევა მოიწონა.<ref></ref> ბარეტის წასვლის შესახებ ფორმალური განცხადება გამოქვეყნდა 1968 წლის 6 აპრილს <ref>; ; ; </ref>, თუმცა სინამდვილეში ეს მისი ''დე ფაქტო'' წასვლიდან გარკვეულ პერიოდში მოხდა. ბარეტი დრო და დრო ჩნდებოდა მათ ადგილობრივ კონცერტებზე.<ref name=Blakep112/> ვინაიდან იგი ჯგუფის სიმბოლოს წარმოადგენდა, გილმორი იძულებული იყო, სატელევიზიო გამოსვლების დროს იგი განესახიერებინა ფონოგრამაზე პირის აყოლებით. მაგრამ პინკ ფლოიდს უკვე ახალი მასალაც უჩნდებოდა, როგორიც იყო It Would Be So Nice და Careful With That Axe, Eugene. 1968 წელს, ევროპულ კონცერტებამდე, მათ ტურ-მენეჯერი პიტერ უოტსი შეუერთდა.<ref></ref>\n\n=== ''A Saucerful of Secrets'' ===\n\nმეორე სტუდიური ალბომის ჩასაწერად ჯგუფი დაუბრუნდა ები-როუდის სტუდიებს. რამდენიმე სიმღერა, დაწერილი ბარეტთან ერთად, როგორიც იყო Jugband Blues, უკვე მზად ჰქონდათ (ეს იყო მისი უკანასკნელი ოფიციალური ჩანაწერი ჯგუფთან ერთად). უოტერსს ჰქონდა სამი საავტორო ნომერი, Let There Be More Light, Corporal Clegg და Set the Controls for the Heart of the Sun (უკანასკნელში გილმორის და ბარეტის გიტარები ჟღერს). რაიტის იყო See-Saw და Remember a Day. ნორმან სმითის მითითებით, მოხდა მასალის ნაწილის შინაურ სტუდიებში ჩაწერა, რაც ერთგვარ ექსპერიმენტად და ''The Piper at the Gates of Dawn''-ის ტრადიციების გაგრძელებად შეიძლება ჩაითვალოს. სმითს მათი მუსიკალური სტილი არადამაჯერებლად მიაჩნდა, მაგრამ, როდესაც მეისონმა უარი განაცხადა Remember a Day-ს ჩაწერაში მონაწილეობაზე, ნორმანმა იგი შეცვალა.<ref name=Blakepp116117></ref> რაიტი იხსენებდა სმითის დამოკიდებულებას ხმისჩამწერი სესიებისადმი. იგი მეორე ალბომის ჩაწერისას დანებდა. არასოდეს უთქვამს ფრაზები, როგორიც არის ’ამ სასაცილო ხმაურის 20 წუთის ჩაწერა არ შეიძლება'<ref></ref>. არც უოტერსი, არც მეისონი, სანოტო ენას არ ფლობდნენ, ამიტომ კომპოზიციის A Saucerful of Secrets აგებისას საკუთარი სისტემა გამოიგონეს. გილმორმა მათი მონახაზი მოგვიანებით აღწერა, როგორც არქიტექტურული დიაგრამა.<ref name=Blakep118></ref>\n\n''A Saucerful of Secrets'' გამოვიდა იმავე წლის ივნისში. თუკი წინა ალბომის ყდა ვიკ სინგის ფოტოსურათებით და სიდ ბარეტის ნახატით იყო გამდიდრებული, ამ ალბომისთვის EMI-მ ჯგუფს ნება დართო, საკუთრი დიზაინერი აერჩიათ. ასეთები აღმოჩნდნენ სტორმ თორგერსონი და ობრი პაუელი. შემდგომში თორგერსონმა მონაწილეობა მიიღო ჯგუფის თითქმის ყველა ალბომის ყდების, ისევე როგორც სინგლებისა და დაკავშირებული პროდუქციის გაფორმებაში.\n\nალბომის შესახებ აზრები არაერთგვაროვანი იყო. ჯონ პილის აზრით, იგი ...რელიგიურ რიტუალს ჰგავდა.<ref name=Blakep118/> 'NME'' თვლიდა, რომ სასათაურო კომპოზიცია იყო ხანგრძლივი და მომაბეზრებელი, ხოლო მისი მონოტონური განვითარება არაფრით აიხსნებოდა.<ref name=Blakep118/> \n\nალბომის გამოცემის დღეს ჯგუფმა მონაწილეობა მიიღო ჰაიდ პარკში გამართული სამი უფასო კონცერტიდან პირველ შოუში. მისი ორგანიზატორი Blackhill Enterprises იყო. კონცერტში მონაწილეობდნენ როი ჰარპერი და ჯეთრო ტალიც. სტივ ო’რურკი, ოთხეულის აზრით, იყო შესანიშნავი მოვაჭრე, რომლის ბიზნეს-შორსმჭვრეტელობამ მისი ესთეტიკური ინტერესები დაჩრდილო. როდესაც მორისონმა საკუთარი ბიზნესი NEMS Enterprises-ს მიჰყიდა, ო’რურკი იქცა ჯგუფის პირად მენეჯერად. ამით მათ შესძლეს იმიჯის გამოსწორებაც, დაბრუნდნენ რა ამერიკაში, ჯგუფებთან Soft Machine და The Who ერთად.<ref name=Masonpp127131></ref><ref></ref>\n\n=== საუნდტრეკები ===\n1968 წელს ჯგუფმა იმუშავა რეჟისორ პიტერ საიკსის ფილმის ''კომიტეტი'' მუსიკაზე. იმავე წლის შობამდე გამოიცა Point Me At The Sky, რომელიც წინა ჩანაწერებზე უფრო მეტად პოპულარული არ ყოფილა და წლების განმავლობაში რჩებოდა პინკ ფლოიდის ერთადერთ ოფიციალურ სინგლად.<ref name=Masonpp133135></ref> 1969 წელს ჩაიწერა მუსიკა ბარბეტ შროდერის ფილმისთვის ''მეტი''. საუნდტრეკი, რომელიც პინკ ფლოიდმა გამოსცა, მნიშნვნელოვანი ჩანაწერი იყო - ალბომის ''A Saucerful of Secrets'' მასალასთან ერთად<ref></ref> მათ საკონცერტო სიაში გამოჩნდა ახალი კომპოზიციებიც. 1969 წლის ივლისში დასრულდა მათი საკონცერტო ტურნე, უკანასკნელი კონცერტით სამეფო საფესტივალო დარბაზში. გილმორს ამ შოუზე ინციდენტი შეემთხვა - ელექტროშოკის გამო (რომელიც ძაბვის გამო მიიღო) მან მთელი სცენა გაიფრინა.<ref name=Masonpp133135/> საკონცერტო გამოსვლები ამ პერიოდში კონცეპტუალური შოუს, ''The Man and The Journey'' (ადამიანი და მოგზაურობა) სახით იქნა წარდგენილი<ref></ref> , რასაც თან ახლდა მხატვარ პიტერ დოკლის პროექციები და ხმოვანი ეფექტების ნაწილი, მოგვიანებით გამოყენებული 1970 წლის კომპოზიციაში Alan's Psychedelic Breakfast.<ref name=Masonpp133135/> რეჟისორ მიქელანჯელო ანტონიონის ფილმისთვის ზაბრისკი პოინტი საუნდტრეკის შექმნისას ჯგუფი გადაფრინდა რომში, სადაც ისვენებდა ფეშენებელურ სასტუმროში და წერდა მუსიკას. უოტერსის თქმით, რომ არა ანტონიონის წუწუნი და ცვლილებები, შეტანილი ამ ჩანაწერებში, სამუშაოს დასრულებას ერთ კვირაზე ნაკლები დრო დასჭირდებოდა. სინამდვილეში, ფილმში მოხვდა მათი მხოლოდ სამი კომპოზიცია. დანარჩენ მუსიკოსებს შორის იყვნენ Grateful Dead, The Youngbloods, პეტი პეიჯი და როლინგ სტოუნზი (მათი სიმღერა You've Got The Silver არ მოხვდა მუსიკალურ ალბომში ფილმის საუნდტრეკით). ერთ-ერთი კომპოზიცია, სახელწოდებით The Violent Sequence, მოგვიანებით იქცა სიმღერად Us and Them და შეტანილი იქნა პინკ ფლოიდის 1973 წლის ალბომში ''The Dark Side of the Moon''. ამავე პერიოდში ჯგუფი მუშაობდა ანიმაციური ფილმის ''როლო'' საუნდტრეკზე, მაგრამ დაფინანსების პრობლემების გამო ფილმზე მუშაობა შეწყვეტილი იქნა. უოტერსმა გადადგა კიდევ ერთი ნაბიჯი კინოსამყაროში, რონ გისინის მონაწილეობით ფილმის ''სხეული'' მუსიკის შექმნით.<ref></ref>\n\n=== ''Ummagumma'' და ''Atom Heart Mother'' ===\n\nმინი|upright|left|[[როჯერ უოტერსი]]ს გამოსვლა პინკ ფლოიდის შემადგენლობაში, [[ლიდსის უნივერსიტეტი]], [[1970]] წელი\n''Ummagumma'' იქცა შორს გადადგმულ ნაბიჯად მათ წინა ნამუშევრებთან შედარებით. ახალი მასალა მასში მცირე რაოდენობით იყო. იგი გამოიცა EMI-ს კუთვნილ Harvest-ზე. ალბომის პირველი ორი გვერდი წარმოადგენდა მანჩესტერის კომერციული კოლეჯისა და კლუბის Mothers (ბირმინგემი) ცოცხალ ჩანაწერებს. მეორე ფირფიტის ყოველი მეოთხედი იყო ჯგუფის ყოველი წევრის სოლო-ცდა. 1969 წლის ოქტომბერში ''Ummagumma''-ს გამოცემას დადებითი შეფასებები მოჰყვა.<ref></ref> მას მიჰყვდა 1970 წლის ''Atom Heart Mother''. თუკი ჯგუფის წინა ალბომი იწერებოდა ოთხფირიან ჩამწერზე, ''Atom Heart Mother'' იყენებდა რვაფირიანს.<ref></ref> სასათაურო პიესა, სახელწოდებით ''Amazing Pudding'' წარდგენილი იქნა საფრანგეთში, თუმცა მისი სტუდიური ჟღერადობის გამო დავამ პიკს მიაღწია და ხმაზე რონ გისინმა იზრუნა. ერთი თვის მანძილზე იგი მუშაობდა პარტიტურაზე, მაგრამ ჯგუფის მხრიდან ამაში შემოქმედებითი წვლილი მინიმალური იყო. კომპოზიცია დასრულებული იქნა ჯონ ოლდისის მიერ, რომელმაც სტუდიაში საკუთარი გუნდიც მოიყვანა. ნორმან სმითი მითითებული იქნა, როგორც აღმასრულებელი პროდიუსერი, თუმცა ეს იყო მისი ჯგუფის დისკოგრაფიაში უკანასკნელი გამოჩენა.<ref></ref> გილმორი მოგვიანებით სასათაურო ნომერს ნაკლებ ყურადღებას აქცევდა, აღნიშნავდა რა, რომ იგი სისულელეებით სავსეა,<ref name=Schaffnerp144></ref> თუმცა 2001 წლის ინტერვიუში ახსენებდა, რომ კარგ მცდელობას წარმოადგენდა, მაგრამ ასეთი მცდელობებიდან კარგი არაფერი გამოდის.<ref></ref> უოტერსის პოზიცია ასევე კრიტიკული იყო. მისი თქმით, უარს არ იტყოდა ამ ჩანაწერის სანაგვეში გადაგდებაზე, ისე რომ აღარავის მოესმინა.<ref name=Schaffnerp144/> მაგრამ ''Atom Heart Mother''-ს გაერთიანებული სამეფოს ტერიტორიაზე დიდი წარმატება ხვდა წილად <ref></ref>. 1970 წლის 27 ივნისს ბათში გაიმართა მისი, როგორც დასრულებული ნაწარმოების, საკონცერტო პრემიერა, ორკესტრისა და გუნდის თანხლებით.<ref></ref>1971 წელს ჟურნალის ''Melody Maker'' ჩატარებულ მკითხველთა გამოკითხვაში პინკ ფლოიდმა დაიკავა მეორე ადგილი და პირველად თავისი არსებობის მანძილზე, რეალური ფინანსური შემოსავლის მფლობელი გახდა. თუმცა, იმავე წელს ნიუ-ორლეანში მოპარული იქნა მათი ტექნიკა, რომელიც თითქმის 40.000 დოლარის ღირებულების იყო. ადგილობრივი პოლიციის მხრიდან საძიებო ოპერაციამ შედეგი არ იქონია. რეალური დახმარება მხოლოდ მაშინ გამოჩნდა, როდესაც საქმეში გფბ ჩაერია.\n\nიმავე წელს მეისონსა და რაიტს შვილები შეეძინათ. ისინი დასახლდნენ ლონდონში, ხოლო გილმორი, რომელიც ჯერ კიდევ მარტოხელა იყო, XIX საუკუნის ფერმაზე, ესექსში დასახლდა. უოტერსმა თავისი სახლის ბაღში, ისლინგტონში, სტუდია მოიწყო.<ref></ref>\n\n=== ''Meddle'' ===\n\n\n\n\n\n\n\n\n1971 წლის დასაწყისში, ტურნედან ''Atom Heart Mother'' დაბრუნებისას, ჯგუფმა დაიწყო მუშაობა ახალ ალბომზე.<ref>; </ref> იმის გამო, რომ ახალი მასალა არ ჰქონდათ<ref name=Masonp153></ref>, მუსიკოსები უბრალო ცდებს ატარებდნენ. ინჟინერ ჯონ ლეკის თქმით, სესიები იწყებოდა დღისით და მეორე დილით მთავრდებოდა, მაგრამ ამ პერიოდში არაფერი იწერებოდა. არც ხმისჩამწერი კომპანია გვაწუხებდა, მხოლოდ მათი მენეჯერი თუ გამოჩნდებოდა და ერთად რამდენიმე ბოთლს გადავკრავდით ან მოვწევდით.<ref></ref> ხანგრძლივი პერიოდის მანძილზე ჯგუფი უბრალო ხმებზე ან გიტარის სოლოზე მუშაობდა. დღეების მანძილზე ისინი სტუდიაში Air ისხდნენ და ცდილობდნენ მუსიკის შექმნას სხვადასხვა შინაური მოხმარების ნივთით - ამ პროექტს ისინი დაუბრუნდნენ ''The Dark Side of the Moon''-ის შემდეგ, ალბომამდე ''Wish You Were Here''.<ref></ref> ალბომის ''Meddle'' შემქნამ დროის დიდი პერიოდი დაიკავა - ჩაწერა დაიწყო აპრილის პირველ ნახევარში, მაგრამ თვის მეორე ნახევარში პინკ ფლოიდს ჰქონდა კონცერტები დონკასტერსა და ნორიჯში, ასე რომ ჩაწერას მხოლოდ თვის ბოლოს დაუბრუნდნენ. მაისში მოხდა დროის გადანაწილება ები-როუდის სესიებს, რეპეტიციებსა და ბრიტანეთში გამართულ კონცერტებს შორის. ივნისსა და ივლისში ჯგუფი ძირითადად ევროპის სხვადასხვა დარბაზში გამოდიოდა. აგვისტოში ისინი შორეულ აღმოსავლეთსა და ავსტრალიას ეწვივნენ, ხოლო სექტემბერი ევროპაში გაატარეს.<ref>; </ref>\n\nthumb|300px|პინკ ფლოიდი 1971 წელს; ეს სურათი გამოყენებულია ''Meddle''-ის გასაშლელი კონვერტის შიდა მხარეზე.\n\n''Meddle'' თავდაპირველად, 1971 წლის 30 ოქტომბერს აშშ-ში გამოვიდა, ხოლო 13 ნოემბერს - გაერთიანებულ სამეფოში  ჯგუფი ამ დროს აშშ-ს ტურს მართავდა.<ref></ref> როლინგ სტოუნის მიმომხილველმა ჟან-შარლ კოსტამ აღნიშნა: ''Meddle'' არის არა მხოლოდ დეივიდ გილმორის, როგორც ჯგუფში შემოქმედი ძალის განმტკიცება, არამედ ამტკიცებს, რომ ჯგუფი კვლავ ვითარდება,<ref></ref> ხოლო ''NME''-ს აზრით, ეს იყო განსაკუთრებით კარგი ალბომი. ჟურნალის ''Melody Maker'' მიმომხილველი მაიკლ უოტსი გაოცებული იყო და წერდა, რომ დისკი წარმოადგენს არარსებული ფილმის საუნდტრეკს და აღნიშნავდა, რომ ''აქ არის ჟღერადობისა და სიცოფის დიდი რაოდენობა, რომელიც არაფერს გვიქადის''.<ref> </ref><ref></ref> ''Meddle'' ხოლმე ითვლება ბარეტის გავლენის მყოფ ჯგუფსა და თანამედროვე პინკ ფლოიდს შორის გარდამავალ ფაზად.<ref></ref><ref></ref> ჯგუფის სხვა გამოცემები უკანასკნელ პერიოდში საუნდტრეკებს წარმოადგენდა, როგორიც იყო ''More'' და ''Zabriskie Point''. ''Atom Heart Mother'' რონ გისინისა და სესიური მუსიკოსების გავლენის ქვეშ იყო დაწერილი ისე, თითქოს მას მთელი ჯგუფი <ref></ref> ქმნიდა. 1972 წელს პინკ ფლოიდმა კვლავ იმუშავა ფილმის მუსიკაზე, ამჯერად - კვლავ რეჟისორ ბარბეტ შროდერთან. ეს იყო ალბომი ''Obscured by Clouds'', ფილმის ველი საუნდტრეკი. ჩაწერა მიმდინარეობდა პარიზთან, Château d'Hérouville-ის ცნობილ სტუდიაში. ალბომმა, გამოცემისთანავე შეაღწია აშშ-ს ბილბორდის ჩარტის 50-ეულში.<ref></ref> იმავე პერიოდში გამოვიდა ჯგუფის სიმღერების კომპილაციური ალბომი ''Relics''.<ref></ref>\n\n=== ''The Dark Side of the Moon'' ===\n\nჯგუფის შემდეგი ალბომი, ''The Dark Side of the Moon'' (რომლის სახელწოდება უფრო შეშლილობას, ვიდრე ასტრონომიას ეხება)<ref></ref> ალან პარსონსის, EMI-ს ხმის ტექნიკოსის დახმარებით, 1972 წლის მაისში - 1973 წლის იანვარში, ები-როუდზე იწერებოდა.<ref></ref><ref name=\"anotherphase\"></ref> 1972 წლის დიდი პერიოდი დაიკავა ახალი მასალის საკონცერტო ტურებზე წარდგენამ და ფილმის ''Pink Floyd: Live at Pompeii'' გადაღებამ<ref></ref>. მოგვიანებით პინკ ფლოიდი კვლავ ეწვია ევროპას.<ref></ref> პარსონსს ეხმარებოდა პროდიუსერი კრის თომასი, რომელმაც დიდი ცვლილებები შეიტანა საერთო მიქსში და დაამატა სხვადასხვა ეფექტები, როგორიც იყო ექო სიმღერაში Us and Them.<ref name=\"Masonp177\"></ref><ref></ref> ალბომის გარეკანის დიზაინი შექმნა სტორმ თორგერსონისა და მისი მეგობრების სტუდიამ Hipgnosis, ხოლო ძირითად სურათს გარეკანზე წარმოადგენდა მხატვარ ჯორჯ ჰარდის მიერ გადმოცემული პრიზმა, შუქის დისპერსიით.<ref></ref> ბარეტის წასვლის შემდეგ ტექსტების ავტორი ძირითადად უოტერსი იყო<ref name=\"Masonp167\"></ref> და იგი მითითებულია ამ ალბომის ტექსტების ძირითად ავტორადაც.<ref name=\"sleeve notes\"></ref>\nმარჯვნივ|მინი|ალბომის ''[[The Dark Side of the Moon]]'' საკონცერტო შესრულება ერლს კორტში, [[1973]] წელს. (მარცხნიდან მარჯვნივ) [[დეივიდ გილმორი]], [[ნიკ მეისონი]], [[დიკ პერი]], [[როჯერ უოტერსი]]\n''The Dark Side of the Moon'', 1973 წლის მარტში გამოსვლისთანავე ბრიტანეთისა და დასავლეთ ევროპის ჩარტებში მოხვდა. ძირითადად, კრიტიკოსთა რეაქცია დადებითი იყო. ''Melody Maker''-ში როი ჰოლინგუორთი ფირფიტის პირველ გვერდს აღწერდა, როგორც ...საკუთარ თავში უკიდურესად არეულს და რთულად აღსაქმელს, მაგრამ მეორე გვერდზე ამბობდა, რომ სიმღერები, ხმები, რითმები იყო მტკიცე და ჟღერადი. გაისმა საქსოფონი, ჯგუფი უკრავდა, შემდეგ კი ამოხეთქა და ღამეში გაიფანტა.<ref> </ref> 1973 წლის მიმოხილვაში, რომელიც ''როლინგ სტოუნი''-ს ფურცლებზე დაიბეჭდა, ლოიდ გროსმენი წერდა: ეს არის შესანიშნავი ალბომი, მდიდარი ტექსტუალურად და კონცეპტუალურად, რაც არა მხოლოდ გიზიდავს, არამედ შენს მონაწილეობასაც ითხოვს.<ref name=\"RSReview\"></ref> 1973 წლის მარტში ალბომი სრულდებოდა ჯგუფის აშშ ტურნეზე, მათ შორის, შუაღამის ნიუ იორკში, Radio City Music Hall-ის ცნობილ დარბაზში, 17 მარტს.<ref></ref><ref></ref>\n\nალბომის წარმატებამ ჯგუფს მოუტანა მანამდე არნახული ფინანსური შესაძლებლობებიც. რიჩარდმა და როჯერმა შეიძინეს დიდი სახლები გარეუბნებში, ნიკ მეისონი კი იქცა ძველი მანქანების კოლექციონერად <ref></ref> ალბომის აშშ-ში წარმატებაზე დიდი გავლენა იქონია Capitol Records-მა. მისი ახალი თავმჯდომარის, ბასკარ მენონის მოსვლისთანავე, აშშ-ში გამოცემული წინა ალბომების შედარებით შეუმჩნეველი წარმატება უკუღმა შებრუნდა. ჯგუფმა და მათმა მენეჯერმა Columbia Records-თან ახალი კონტრაქტი გააფორმეს.<ref></ref> არსებობდა ინფორმაცია, თითქოს ავანსის სახით ჯგუფმა მიიღო 1 მილიონი აშშ დოლარი (დღევანდელი მონაცემებით - 4,942,149 აშშ დოლარი).<ref></ref> მიუხედავად იმისა, რომ ინგლისში პინკ ფლოიდი კვლავ არ გამოსცემდა სინგლებს, Money გამოვიდა აშშ-ში და ამან საკუთარი წვლილი შეიტანა ახალი ალბომის წარმატებაში.\n\n=== ''Wish You Were Here'' ===\n\nპინკ ფლოიდი სტუდიას 1975 წლის იანვარში დაუბრუნდა.<ref name=Schaffnerpp178184></ref> ალან პარსონსმა ჯგუფთან მუშაობაზე უარი განაცხადა და საკუთარი პროექტით, The Alan Parsons Project დაკავდა.<ref name=Masonp177/> ამიტომ ჯგუფი ბრაიან ჰამფრიზსთან ერთად თანამშრომლობდა, რომელსაც უკვე ჰქონდა ''More''-ს ჩაწერის გამოცდილება.<ref></ref> ახალი მასალის განხილვა სირთულეს წარმოადგენდა. ''Dark Side of the Moon''-ის წარმატებამ ოთხივე მუსიკოსი ფიზიკურად და ემოციურად ამოწურა. რიჩარდ რაიტისთვის ეს სესიები პირად ცხოვრებაში რთულ პერიოდს დაემთხვა, ხოლო უოტერსი მათ ტანჯვად თვლიდა.<ref name=Schaffnerpp184185></ref> სხვებთან შედარებით, გილმორი უფრო იყო დაინტერესებული არსებული მასალის გაუმჯობესებით. მეისონის ოჯახი ინგრეოდა, რამაც მას უკმარისობისა და გულგრილობის შეგრძნება შესძინა. ეს მის მუსიკალურ კარიერაზეც მოქმედებდა.<ref name=Schaffnerpp184185/>\n\n<blockquote>\nუნდა ვთქვა, რომ რთული პერიოდი იყო. ბავშვობის ყველა ოცნება თითქოს ასრულებული იყო და მსოფლიოში ყველაზე გაყიდვადში ჯგუფი ვიყავით. ქალები, ფული, დიდება და ა.შ...ყველაფერი ვიხილეთ და აუცილებელი იყო, შეგვეფასებინა, შემდგომში რას გავაკეთებდით. ყველასთვის ეს იყო დამაბნეველი და სიცარიელით სავსე პერიოდი.<ref name=Redbeard1992></ref>\n</blockquote>\n\nმიუხედავად იმისა, რომ ალბომს გარკვეული მიმართულება არ ჰქონია, უოტერსმა მოიფიქრა ახალი კონცეფცია.<ref name=Schaffnerpp184185/> 1974 წელს უკვე დაისახა სამი ახალი კომპოზიცია<ref></ref>, რომელიც სრულდებოდა ევროპული კონცერტების დროს.<ref name=Schaffnerpp178184/> ეს ნომრები იქცა ახალი ალბომის საფუძვლად, რომლის შესავალში გიტარაზე აჟღერებული ოთხი ნოტი (შემთხვევით ნაპოვნი გილმორის მიერ)<ref name=WatkinsonAndersonp119></ref>, უოტერსის გონებაში აბრუნებდა სიდ ბარეტის ერთგვარ აჩრდილს.<ref name=Schaffnerp184></ref> ამ სიმღერებში შეჯამებული იყო მათი ყოფილი კოლეგის ამაღლება და დაცემა:<ref name=Schaffnerpp185186></ref> მსურდა, რაც შეიძლება ახლოს ვყოფილიყავი ჩემს გრძნობებთან...სიდის გაუჩინარების გამო ერთგვარ გაურკვეველ, გარდაუვალ მელანქოლიასთან.<ref name=Schaffnerp184/> ალბომზე მუშაობისას სტუდიაში მოულოდნელად გამოჩნდა თავად ბარეტი.<ref name=WatkinsonAndersonp119/><ref name=Barrettstory></ref><ref></ref> თორგერსონი იხსენებს, რომ იგი იჯდა და გვესაუბრებოდა, მაგრამ სინამდვილეში თავად იქ არ იმყოფებოდა.<ref></ref> გარეგნულად სიდი შეიცვალა და ის თავდაპირველად ვერ იცნეს. გადმოცემით, უოტერსი ამ შეხვედრით აღელვებული იყო. სიდმა იმავე დღეს სტუდია დამშვიდობების გარეშე დატოვა.<ref></ref>\n\nახალ სიმღერებში შეიმჩნეოდა მუსიკალური ბიზნესის თავშეუკავებელი კრიტიკა. ორი სიმღერა, Raving and Drooling და Gotta Be Crazy არ იქნა შეტანილი ალბომში.<ref name=Masonp204></ref> სტორმ თორგერსონის მიერ ალბომისთვის შეიქმნა ორი კონვერტი. პირველი იყო ძირითადი, შავი ფერის, დასაკრავი იარლიყით, რომელზეც გამოსახული იყო ჯგუფის წევრთა ოთხი სტიქია (ჰაერი, მიწა, ცეცხლი, წყალი) და ორი მექანიკური ხელი. მეორე კონვერტზე გამოტანილი იყო ორი ბიზნესმენი, რომელიც ერთმანეთის ხელის ჩამორთმევით ერთგვარ ურთიერთობას ამყარებდა. ერთ-ერთი მათგანი ალმოკიდებული იყო. ასეთი გამოსახულების იდეა მდგომარეობდა იმაში, რომ ხალხი მალავს რეალურ სახეს, რადგან ეშინია ცეცხლში გახვევის.<ref></ref><ref name=hypergallery> </ref><ref></ref><ref></ref>\n\nალბომის ''Wish You Were Here'' დიდი ნაწილის საკონცერტო პრემიერა გაიმართა ნებუორთის ფესტივალზე, 1975 წლის 5 ივლისს.<ref name=\"Schaffner 1991 192–193\"></ref> სექტემბერში დისკი საბოლოოდ გამოიცა.<ref name=Poveyp197></ref> ბრიტანეთსა და აშშ-ი მან მიაღწია #1 პოზიციას.<ref name=Schaffnerp193/><ref name=Schaffnerp193></ref> მან დადებითი შეფასებები მიიღო. რობერტ კრისტგოუ წერდა: ...მუსიკა - სადაც სინთეზატორი ძირითად მხოლოდ ტექსტურისთვის, ხოლო გიტარა მხოლოდ კომენტირებისთვის გამოიყენება - არა მხოლოდ მსუბუქი და მიმზიდველია, არამედ ისეთ სიმფონიურ კეთილშობილებას აღწევს, რომელიც ალბომში ''The Dark Side of the Moon'' ასე რთულად იყო გადმოცემული.<ref></ref>\n\n=== ''Animals'' ===\n\nმარცხნივ|მინი|[[ბეტერსის ელექტროსადგური]], გამოსახული პინკ ფლოიდის [[1977]] წლის ალბომის ''[[Animals (პინკ ფლოიდის ალბომი)|Animals]]'' გარეკანზე.\nნებუორთის ფესტივალის შემდეგ ჯგუფმა შეიძინა სამსართულიანი შენობა ისლინგტონის რაიონში, ბრიტანია როუს 35-ში, რომელიც შემდგომში ხმისჩამწერ სტუდიად, Britannia Row Studios და ტექნიკის საწყობად აქცია.<ref></ref> მისი რეკონსტრუქცია 1975 წლის განმავლობაში გაგრძელდა და 1976 წელს პინკ ფლოიდმა მასში რიგით მერვე სტუდიური ალბომი ჩაწერა.<ref name=Masonpp218220></ref>\n\n''Animals'' იყო უოტერსის კიდევ ერთი კონცეფციის ნაყოფი, რომელიც ნაწილობრივ ჰგავდა ჯორჯ ორუელის პოლიტიკურ იგავს ''ცხოველთა ფერმა''. მის ტექსტებში საუბარი იყო საზოგადოების სხვადასხვა ფენის ცხოვრებაზე, რაც გადმოცემული იყო მეტაფორული პერსონაჟების, ძაღლების, ღორებისა და ცხვრების სახით.<ref></ref> ბრაიან ჰამფრიზი დაბრუნდა ალბომის ხმის ინჟინერის სახით. მუშაობა დისკზე დასრულებული იქნა 1976 წლის დეკემბერში.<ref name=Masonpp218220/> გარდა საზოგადოებაში გამეფებული სტერეოტიპების კრიტიკისა, ალბომი იყო პასუხი პანკ-როკის მოძრაობაზე<ref></ref>, რომელიც აღმოცენდა სოციალური და პოლიტიკური მდგომარეობისადმი ნიჰილისტური დამოკიდებულებისა და წინა წლების როკ-მუსიკაზე ნოსტალგიის პასუხად. პინკ ფლოიდი პანკ-როკ მუსიკოსებისთვის ხელსაყრელ სამიზნეს წარმოადგენდა. აღსანიშნავია, რომ ჯონი როტენი (სექს პისტოლზი) ატარებდა მაისურს პინკ ფლოიდის გამოსახულებით, რომელზეც მიწერილი იყო მე მძულს. მოგვიანებით ნიკ მეისონმა აღიარა, რომ პანკ-როკის ბუნტი მისთვის მისაღები იყო და წარმოადგენდა იგივე ანდერგრაუნდს, საიდანაც პინკ ფლოიდი აღმოცენდა. 1977 წელს ნიკი იქცა ჯგუფის The Damned, სტუდიაში Britannia Row ჩაწერილი მეორე ალბომის პროდიუსერად.<ref></ref>\n\nახალი ალბომის გაფორმება კვლავ თორგერსონსა და სტუდიას Hipgnosis ეკუთვნოდა, მაგრამ საბოლოო დიზაინის შემუშავება როჯერ უოტერსის კომპეტენციაში შედიოდა. მან აირჩია ბეტერსის ელექტროსადგურის მოძველებული შენობა. 9.1 მეტრის სიგრძის გასაბერი ღორი გაშვებული იქნა ინგლისის ცაში 2 დეკემბერს. გადაწყვეტილი იყო, რომ იგი უნდა მოქცეულიყო სადგურის მილებს შორის, მაგრამ ქარის გამო ეს შეუძლებელი იყო. ღორი გაქრა, დაეშვა კენტის საგრაფოში, სადაც იგი აღმოაჩინა ადგილობრივმა ფერმერმა (იგი ამბობდა, რომ ღორმა მისი ძროხები შეაშინა).<ref name=Blakep246></ref> გადაღებები განახლდა მეორე დღეს, მაგრამ საბოლოოდ მოხდა ღორის გამოსახულების ელექტროსადგურის სურათზე მონტაჟი.<ref name=Blakep246/><ref></ref>\n\nალბომზე მუშაობისას საავტორო წვლილი განხილვის საგნად იქცა. ჰონორარები ნაწილდებოდა სიმღერების მიხედვით. მიუხედავად იმისა, რომ დეივიდ გილმორის წვლილი Dogs-ის ჩაწერაში (რომელიც ალბომის ერთ გვერდს თითქმის მთლიანად იკავებდა), მან უოტერსთან შედარებით, რომელიც ორნაწილიანი Pigs on the Wing-ის ავტორი იყო, უფრო მცირე ჰონორარი მიიღო (უკანასკნელ სიმღერაში საუბარია უოტერსისა და კეროლაინ ანა კრისტის ურთიერთობაზე.\n\nმარჯვნივ|მინი| სტადიონი [[Soldier Field]] ([[ჩიკაგო]]) - ერთ-ერთი უდიდესი ადგილი, სადაც ჯგუფს [[1977]] წელს კონცერტი გაუმართავს. \n\nგილმორი დაკავებული იყო მესამე შვილის დაბადებასთან დაკავშირებული საკითხებით და ამის გამო, მისი წვლილი ალბომზე მინიმალური იყო. არც მეისონს, არც რაიტს ''Animals''-ის ჩაწერისას საავტორო წვლილი არ ჰქონიათ (ეს იყო პინკ ფლოიდის პირველი ალბომი, რომელზეც რაიტი არ იყო სიმღერების თანაავტორი). რიჩარდს ჰქონდა პრობლემები მეუღლესთან და არც მისი უოტერსთან ურთიერთობა იყო სირთულეების გარეშე.<ref></ref> რაიტი მოგვიანებით ასე იხსენებდა ''Animals''-ის ჩაწერას:\n\n<blockquote>\n''Animals'' იყო ლოზუნგი. მისი ჩაწერა არ იყო იოლი, მაგრამ სწორედ ამ პერიოდში როჯერი რწმუნდებოდა, რომ იგი იყო ჯგუფში სიმღერების ერთადერთი ავტორი. მას სჯეროდა, რომ ჯგუფი მხოლოდ მისი ძალისხმევით არსებობს და, აშკარად, როდესაც მისმა ეგოიზმმა თავი იჩინა, პირველი, ვისთანაც კონფლიქტი შეექმნა, მე ვიყავი.<ref></ref>\n</blockquote>\n\nალბომი გამოვიდა 1977 წლის 23 იანვარს<ref name=Blakep246/> და მოხვდა ბრიტანეთის ჩარტის #2 პოზიციაზე, ხოლო აშშ-ში - #3-ზე.<ref name=Blakep247/>''NME''-მ მას უწოდა ...&nbsp;დოგმების წინააღმდეგ მიმართული ყველა დროის ერთ-ერთი განსაკუთრებული, ულმობელი, სულისშემძვრელი და ღია მუსიკალური ნაწარმოები, რომელიც მზის აქეთ მხარეს შექმნილა&nbsp;....<ref name=Blakep247></ref> გამოცემის ''Melody Maker'' მიმომხილველი კარლ დალასი წერდა: ...&nbspეს არის რეალობის უსიამოვნო შეგრძნება უკანასკნელი წლების განმავლობაში ჩამოყალიბებულ ვითარებაში, რომელიც მათრობლად ზრდადია;...<ref name=Blakep247/>\n\nალბომი სრულდებოდა ჯგუფის ტურნეს ''In the Flesh'' მსვლელობისას. ამ ტურნეზე ჯგუფში უთანხმოებებს უკვე ჰქონდა ადგილი. ეს იყო პინკ ფლოიდის იმ დროისთვის უკანასკნელი ტურნე, გამართული დიდ სტადიონებზე. საკონცერტო ადგილების მასშტაბი პრობლემად იქცა.<ref></ref> როჯერ უოტერსი ყოველ ასეთ კონცერტზე მარტო მოდიოდა, ჯგუფის წევრების გარეშე და ტოვებდა შოუს კონცერტის დასრულებისთანავე. გილმორის მეუღლე ჯინჯერმა და როჯერის ახალმა შეყვარებულმა საერთო ენა ვერ მოძებნეს. ერთხელ გაღიზიანებული რაიტი დაბრუნდა ინგლისში და დაემუქრა კოლეგებს, რომ ჯგუფს დატოვებდა. უოტერსისთვის მიუღებელი იყო კონცერტებზე ზედმეტად ბევრი ხმაური და წინა რიგებში შეშლილ მსმენელთა თავმოყრა. ტურნეს უკანასკნელ შოუზე, მონრეალში, 1977 წლის 6 ივლისს, მან ვერ მოითმინა და შეაფურთხა სახეში ერთ-ერთ მათგანს, რომელიც მთელი კონცერტის მანძილზე მას თავისი ექსცენტრიული ქცევით აღიზიანებდა. თუმცა, ტურნეს კონცერტები არა მხოლოდ უოტერსისთვის იყო დამთრგუნველი. გილმორმა იმ საღამოს უარი თქვა კონცერტის ბოლოს ტრადიციული ბლუზის დაკვრაზე და დატოვა სტადიონი. მას ცვლიდა სნოუი უაიტი, რომელიც იყო ჯგუფის ისტორიაში კონცერტებზე პირველი დამატებითი მუსიკოსი.<ref></ref> გილმორი ფიქრობდა, რომ ჯგუფმა უკვე მიაღწია წარმატებას, რომელსაც ეძებდა და სხვა მისაღწევი აღარაფერი რჩებოდა.<ref></ref>\n\n=== ''The Wall'' ===\n\n\n1978 წელს გილმორმაც და რაიტმაც გამოსცეს სადებიუტო სოლო-ალბომები ''David Gilmour'' და ''Wet Dream''. ორივემ მსმენელთა უმნიშვნელო ყურადღება მიიქცია და არც თუ შთამბეჭდავად იყიდებოდა. 1976 წელს ჯგუფს პრობლემები გაუჩნდა ფინანსურ კონსულტანტ ნორტონ უორბურგთან და მის კომპანიასთან Norton Warburg Group (NWG). ეს უკანასკნელი მართავდა ჯგუფის ყველა ფინანსურ საკითხს, რაშიც ყოველ წელს დამატებით 300.000 ფუნტს იღებდა. ჯგუფის ჯიბიდან დაახლოებით 1.6 - 3.3 მილიონი ფუნტი ინვესტირებული იქნა წაგებიან საქმეებში, რამაც პინკ ფლოიდი ბრიტანეთში არსებული მაღალი გადასახადების წინაშე დაუცველად აქცია. გაირკვა, რომ ჯგუფი კვლავ კარგავდა ფულს. NWG-მ მას არა მხოლოდ წაგებიან ბიზნესებში ფულის დაბანდებისაკენ უბიძგა, არამედ შეუქმნა ისეთი პირობები, რომ პინკ ფლოიდი პრაქტიკულად საკუთარი შემოსავლის 83%-ს იხდიდა. ურთიერთობა კომპანიასთან შეწყდა და მას მოეთხოვა ჯერ დაუბანდებელი ფულის უკან დაბრუნება (დაახლოებით 860.000 ფუნტის, საიდანაც მათ საბოლოოდ 740.000 მიიღეს).<ref name=Schaffnerpp206208></ref>\n\nამასობაში, 1978 წლის ივლისში როჯერ უოტერსმა ჯგუფს შესთავაზა ორი ახალი კონცეფცია. პირველი იყო 90 წუთიანი დემო ფირი სამუშაო სახელწოდებით ''Bricks in the Wall'', მეორე კი შემდგომში იქცა როჯერის პირველ სოლო-ალბომად ''The Pros and Cons of Hitch Hiking''. მიუხედავად იმისა, რომ მეისონიც და გილმორიც ფრთხილობდნენ, პირველი ფირი მოიწონეს და აირჩიეს შემდეგი ალბომის მასალად.<ref></ref> პროდიუსერის სახით აირჩიეს ბობ ეზრინი, რომელმაც უოტერსის კონცეფცია აქცია 40 გვერდიან სცენარად.<ref></ref> იგი მსმენელს მოუთხრობდა მთავარი გმირის, პინკის ამბავს, რომელიც შეიქმნა უოტერსის ბავშვობის მოგონებების გავლენით (როგორიც იყო მამის დაღუპვა მეორე მსოფლიო ომში). პირველი 'აგურით კედელში' იწყებოდა მთელი რიგი უბედურებებისა და პინკი იმდენად დაიღალა ნარკოტიკებისგან და გამოფიტული იქნა მუსიკალური ინდუსტრიისგან, რომ განდიდების მანიამ შეიპყრო (მის პროტოტიპად ნაწილობრივ სიდ ბარეტი იქცა). ალბომის დასასრულს მას საკუთარი თავისთვის გამოაქვს განაჩენი და ცდილობს დაანგრიოს კედელი, რომელიც ააშენა საზოგადოებისგან იზოლირების მიზნით.<ref></ref>\n\nალბომის ჩასაწერად ბრაიან ჰამფრიზი, რომელიც დაიღალა ჯგუფთან ხუთწლიანი მუშაობით, ჯეიმზ გათრიმ შეცვალა.<ref></ref> 1979 წლის მარტში, ფინანსური პრობლემების გამო, პინკ ფლოიდმა დროებით დატოვა ინგლისი და ნიცაში დასახლდა, სადაც სტუდიაში Super Bear მუშაობდა.<ref>; </ref> ჯგუფის წევრები იშვიათად იკრიბებოდნენ, მაგრამ უოტერსის ურთიერთობა რაიტთან საბოლოოდ გაუარესდა. მას პროდიუსერის სახით გამოსაცდელი ვადა მიეცა, მაგრამ მისი მუშაობის სტილმა და შემოქმედებითი წვლილის გარეშე სტუდიაში მოქმედებამ მნიშვნელოვანი დაძაბულობა წარმოშვეს. მან შეწყვიტა სტუდიაში დღისით მუშაობა და მხოლოდ საღამოს მოდიოდა. მისი ქორწინებაც პრობლემებს განიცდიდა, ადგილი ჰქონდა დეპრესიულ განწყობასაც, მას ჰქონდა საკუთარი პრობლემები, მაგრამ ყველაფერი კიდევ უფრო გართულდა, როდესაც ლეიბლმა Columbia ჯგუფს უკეთესი გარიგება შესთავაზა, თუკი იგი ალბომის ჩაწერას შობამდე დაასრულებდა. უოტერსმა სხვებზე დატვირთვა გაზარდა, მაგრამ რაიტმა საბოლოოდ უარი თქვა ოჯახის მიტოვებაზე (რომელიც საბერძნეთში ცხოვრობდა). იგი იხსენებდა: ჯგუფის წევრთა სხვა ბავშვები ჯერ პატარები იყვნენ, მაგრამ ჩემები გაიზარდნენ და სკოლისთვის ვამზადებდით. საშინლად მენატრებოდა ისინი.<ref></ref> თავის ავტობიოგრაფიაში ''Inside Out'' (2005) მეისონი წერს, რომ ალბომის მონტაჟის დაწყებამდე უოტერსმა თავად დაურეკა ო’რურკს, რომელიც აშშ-ში ''QE2''-ით მიფრინავდა და მოსთხოვა რაიტის გაგდება ჯგუფიდან.<ref></ref> თუმცა წიგნში ''Comfortably Numb'' (2008), ავტორი ვერნონ ფიჩი ამტკიცებს, რომ უოტერსმა დაურეკა ო’რურკს და სთხოვა, თავად ელაპარაკა რაიტთან, მაგრამ რაიტმა ო’რურკს უთხრა გადაეცი როჯერს, რომ დაახვიოს.<ref name=Blakep267></ref> რაიტი არ ეთანხმებოდა ამ ვარაუდს და ამბობდა, რომ ჯგუფი დათანხმდა, ემუშავა ჩაწერაზე მხოლოდ გაზაფხულსა და ზაფხულის პირველ დღეებში და მან არ იცოდა, რომ რაღაც გეგმები ჰქონდათ. უოტერსი გაოგნებული იყო და გრძნობდა, რომ რაიტის წვლილი ალბომის დასრულებაში საკმარისი არ იყო.<ref></ref> გილმორი ამ პერიოდში დუბლინში ისვენებდა და სცადა სიტუაციის დარეგულირება. იგი ესაუბრა რაიტს და შეჰპირდა მხარდაჭერას, მაგრამ შეახსენა, რომ მისი წვლილი ალბომზე ნამდვილად მინიმალური იყო. უოტერსი მოითხოვდა რიჩარდის წასვლას, წინააღმდეგ შემთხვევაში ''The Wall''-ის გამოცემაზე უარს ამბობდა. რამდენიმე დღის შემდეგ, რაიტმა, რომელიც შეწუხებული იყო ფინანსური სიტუაციით და პირადი ურთიერთობებით ჯგუფის წევრებს შორის, დატოვა პინკ ფლოიდი.<ref></ref> სხვადასხვა შორის მიხედვით, იგი კოკაინით იყო გატაცებული (თუმცა იგი ამას უარყოფდა) და მიუხედავად იმისა, რომ მისი სახელი არსად ჩანს დასრულებული ალბომის გარეკანზე, რაიტი მაინც იქნა აყვანილი, როგორც ჩვეულებრივი სესიური მუსიკოსი, რომელიც ამ საქმიანობაში (და შემდგომ საკონცერტო ტურნეზე) ხელფასს იღებდა.<ref>; </ref> ალბომის შექმნა გაგრძელდა 1979 წლის ზაფხულამდე. აგვისტოში სიმღერების თანმიმდევრობა დადგენილი იქნა, რაიტმა შეასრულა თავისი მოვალეობები (თუმცა, სესიური მუსიკოსების მხარდაჭერით). სტუდიური სესიების ბოლოს, მეისონმა ხმის მიქსზე მუშაობა უოტერსს, გილმორს, ეზრინსა და გათრის ანდო და გადაფრინდა ნიუ იორკში, რათა სადებიუტო სოლო-ალბომზე, ''Nick Mason's Fictitious Sports'' ემუშავა.<ref></ref>\n\nალბომის პრომოკამპანია მიმდინარეობდა სინგლის Another Brick in the Wall (Part II) დახმარებით, რომელიც იყო პინკ ფლოიდის პირველი სინგლი, გამოცემული ბრიტანეთში მრავალწლიანი შესვენების შემდეგ. როგორც აშშ-ში, ასევე გაერთიანებულ სამეფოში იგი ჩარტების სათავეში მოხვდა.<ref name=Blakepp276277></ref> ხელოვნების ეროვნული შესაწერისა და RIAA-ს გამოკითხვაში Another Brick in the Wall (Part II) 2001 წელს დასახელდა საუკუნის ერთ-ერთ სიმღერად (365 სიმღერას შორის).<ref></ref>''The Wall'' გამოვიდა 1979 წლის 30 ნოემბერს და ბილბორდის ჩარტში 15 კვირით მოხვდა.<ref></ref> RIAA-ს ყველა დროის 100 საუკეთესო ალბომის ჩარტში ''The Wall'' იკავებს #4 ადგილს, აშშ გაყიდული 23 მილიონი ასლით. .<ref></ref> იგი კვლავ რჩება ჯგუფის ერთ-ერთ ბესტსელერად.<ref>; </ref> ალბომის ყდა წარმოადგენს ერთ-ერთ ცნობილ მინიმალისტურ დიზაინს - აგურების თეთრი კედლის სახით, ჯგუფისა და ალბომის სახელწოდების გარეშე. ''The Piper at the Gates of Dawn''-ის შემდეგ ეს იყო პინკ ფლოიდის პირველი ყდა, რომელიც არ იქნა შექმნილი სტუდიის Hipgnosis მიერ.<ref></ref>\n\nალბომის შემდეგ გაიმართა საკონცერტო ტურნე მასშტაბური სასცენო დადგმით. ჯერალდ სკარფი, პოლიტიკური კარიკატურისტი და ანიმატორი, რომელიც უკვე მუშაობდა სიმღერის Another Brick in the Wall (Part II) პრომო-ვიდეოსა და ალბომის გაფორმებაში გამოყენებული პერსონაჟების (პინკის, მისი დედის, მეუღლის, მასწავლებლისა და სხვების) შემუშავებაზე, ქმნიდა ტურნეს მსვლელობისას გამოყენებულ ანიმაციურ სეგმენტებს. მათ შორის იყო მომავლის კოშმარული ხედვები - ცაში აფეთქებული მტრედი, რომელიც გიგანტურ შავ არწივად იქცეოდა. საკონცერტო გამოსვლებისთვის დამზადდა დიდი გასაგებერი ფიგურები და მარიონეტები.<ref></ref> ტურნეს მსვლელობისას ურთიერთობები ჯგუფში ბოლომდე დაიძაბა, იმდენად, რომ მათი პირადი ფურგონები ერთმანეთის წნ ისე იდგა, რომ კარები სხვადასხვა მიმართულებით გადიოდა, რათა ოთხეული ერთმანეთს არ შეხვედროდა. უოტერსი საკონცერტო დარბაზებში საკუთარი მანქანით მოდიოდა და ჯგუფის წევრებისგან ცალკე, საკუთარი სურვილით შერჩეულ სასტუმროებში ჩერდებოდა. რაიტი დაბრუნდა უბრალოდ დამატებითი მუსიკოსის სახით, მაგრამ დარჩა ჯგუფის ერთადერთ წევრად, რომელმაც ამ ტურნედან შთამბეჭდავი მოგება, 600.000 ფუნტი მიიღო (ვინაიდან ჯგუფის დანარჩენმა წევრებმა პირადი ბიუჯეტი კვლავ პინკ ფლოიდთან დაკავშირებულ საკითხებს მოახმარეს, ხოლო რაიტი ოფიციალურ ხელფასს იღებდა.<ref></ref>\n\n''The Wall'' ასევე გადატანილი იქნა კინოეკრანზე. თავდაპირველად დაგეგმილი იყო ჯგუფის საკონცერტო გამოსვლებისა და ანიმაციური სეგმენტების ერთად დამონტაჟება. მაგრამ საკონცერტო კადრების გადაღება წარუმატებელი აღმოჩნდა. რეჟისორი ალან პარკერი ფილმის გადაღებას განსხვავებული ხედვით მიუდგა. მას სურდა ანიმაციური სეგმენტების, ყოველგვარი დამატებითი დიალოგების გარეშე დატოვება. მსახიობის როლში უოტერსიც მოსინჯეს, მაგრამ მთავარი როლი არ მისცეს. ბობ გელდოფი, რომელსაც შესთავაზეს პინკის როლის შესრულება, დათანხმდა, თუმცა დამცინავად უყურებდა ფილმის სიუჟეტს, უწოდებდა რა მას სულელურს.<ref></ref> იგი მხოლოდ იმით დაითანხმეს, რომ პინკ ფლოიდი: კედელი მასშტაბიანი პროექტი იყო და სამსახიობო ჰონორარიც დიდ თანხას წარმოადგენდა. გადაღებების პერიოდში უოტერსმა 6 კვირის მანძილზე დაისვენა, მაგრამ დაბრუნებისას აღმოაჩინა, რომ პარკერმა ფილმის ბევრი სეგმენტი საკუთარ გემოვნებას მოარგო. როჯერი გაღიზიანდა და მასთან კამათი გამართა. პარკერი დაემუქრა პროექტის დატოვებით.\n\nჯგუფის დარჩენილმა წევრებმა ფილმისთვის ჩაწერეს სტუდიურ ალბომში შეტანილი სიმღერების განსხვავებული ვერსიებიც. ''პინკ ფლოიდი: კედელი'' 1982 წლის მაისში წარდგენილი იქნა კანის კინოფესტივალის ფარგლებში. ბრიტანეთში იგი გამოვიდა იმავე წლის ივლისში, ხოლო სხვა თვეების განმავლობაში - სხვა ქვეყნებში.<ref>; ; </ref>\n\n== უოტერსის ლიდერობით (1978–83) ==\n=== ''The Final Cut'' ===\n\nფილმის პინკ ფლოიდი: კედელი ერთგვარ საუნდტრეკად ჩაფიქრებული იყო პროექტი სამუშაო სახელწოდებით ''Spare Bricks'' (). მასზე მუშაობას დაემთხვა ფოლკლენდის ომის მოვლენები. უოტერსმა შეცვალა მიმართულება და მუშაობა სრულიად ახალ მასალაზე დაიწყო. მისი აზრით, მარგარეტ ტეტჩერის პასუხი კუნძულებზე შემოჭრაზე შოვინისტური და უადგილო იყო, და ახალი ალბომი, რომელზეც გამოკვეთილად ეწერა ''Requiem for a Post-War Dream'' (), საკუთარი მამის ხსოვნას მიუძღვნა. როჯერსა და დეივიდს შორის ჰქონდა ადგილი კამათს ალბომში შესატანი მასალის გამო. გილმორი თვლიდა, რომ მასში თავმოყრილი უნდა ყოფილიყო მთლიანი ახალი მასალა და არა მხოლოდ ''სათადარიგო აგურები''. ბანაკში დაძაბულობის მოხსნას ცდილობდა კომპოზიტორი მაიკლ კემენი, რომელიც ''The Wall''-ის ორკესტრულ ნაწილზე იყო პასუხისმგებელი. მანვე აიღო საკუთარ თავზე რიჩარდ რაიტის როლის შესრულება და დაუკრა ყველა კლავიშიან ინსტრუმენტზე. ჯეიმზ გათრი კვლავ მუშაობდა ხმის ინჟინერის სახით, ხოლო ნიკ მეისონს ორი სესიური მუსიკოსი დაეხმარა. ჩაწერა მიმდინარეობდა რვა სტუდიაში (რომელთა შორის იყო გილმორის შინაური სტუდია ჰუკენდის მამულში და უოტერსის სტუდია აღმოსავლეთ შინში. დაძაბულობა ჯგუფში კვლავ მატულობდა. უოტერსიც და გილმორიც ცალ-ცალკე მუშაობდნენ, მაგრამ გილმორი დაძაბული იყო და ხოლმე კომპოზიციურ წყობაზეც ვერ ფიქრობდა. უოტერსმა მოთმინება დაკარგა, უყვიროდა კემენს, რომელიც იმდენად დაიღალა, რომ ერთ-ერთი სესიის დროს ქაღალდზე დაიწყო ფრაზის I Must Not Fuck Sheep წერა.<ref>; </ref> საბოლოო დაპირისპირების შემდეგ გილმორის, როგორც ალბომის თანაპროდიუსერის სახელი, ამოღებული იქნა ალბომის ანოტაციიდან, რაც კიდევ ერთხელ უსვამდა ხაზს იმას, რომ უოტერსს მისი წვლილი არ აკმაყოფილებდა.<ref></ref> მეისონიც წვლილიც მინიმალური იყო, ვინაიდან იგი უფრო მეტ დროს უთმობდა ალბომზე გამოყენებული სტერეო სისტემის Holophonic შესწავლას. პირად ცხოვრებაში მას პრობლემები ჰქონდა და ჩაწერისგან თავს შორს იჭერდა.<ref name=Masonp273></ref>\n\nდიზაინ სტუდია Hipgnosis ამ დროისთვის დაშლილი იყო, მაგრამ სტორმ თორგერსონი, მიუხედავად იმისა, რომ იგი მაინც ქმნიდა ყდების დიზაინს, არავინ იხმო. უოტერსმა ალბომის გარეკანზე თავად იზრუნა, იხმო რა ქვისლი, უილი კრისტი, რომელიც ალბომისთვის ფოტოსურათებს იღებდა (მის მიერ ასევე გადაღებული იქნა ფილმი ალბომის მიხედვით.<ref name=Masonp273/> ''The Final Cut'' გამოვიდა 1983 წლის მარტში და მოხვდა ბრიტანეთის ჩარტის #1 და აშშ ჩარტის #6 პოზიციაზე. ალბომზე უოტერსი მითითებულია, როგორც ყველა ტექსტისა და მთლიანად მუსიკის ავტორი.<ref>; </ref> გილმორს იმ პერიოდში ალბომისთვის ახალი მასალა არ ჰქონდა, ამიტომ მან უოტერსს სთხოვა, დროებით გადაედო ხმისჩამწერი სესიები, სანამ ის საკუთარ სიმღერებს მოიტანა, რაზეც როჯერმა უარი უთხრა.  მოგვიანებით დეივიდი იხსენებდა: რა თქმა უნდა, მეც ვარ დამნაშავე, რადგან ხოლმე ზარმაცი ვიყავი...მაგრამ არც ის იყო მართალი ამ ალბომში რამდენიმე სულელური სიმღერის დამატებით. მეისონის თანახმად, კამათის შედეგად გილმორის სახელი გაქრა ალბომის ანოტაციიდან, მიუხედავად იმისა, რომ ჰონორარი მაინც ერგო.<ref>; ; </ref> ალბომიდან სინგლის სახით გამოვიდა Not Now John (ერთადერთი სიმღერა ამ დისკზე, რომელშიც გილმორის ვოკალი ჟღერდა), სადაც ფრაზა Fuck all that შეცვალეს Stuff all that-ზე, გამოცემამ ''Melody Maker'' ალბომს უწოდა ...&nbsp;დიდი ეტაპი საშინელების ისტორიაში&nbsp;..., ''როლინგ სტოუნმა'' მას მიანიჭა ხუთი ვარსკვლავი, ხოლო მისმა მიმომხილველმა კურტ ლოდერმა აღნიშნა, რომ ეს არის სხვადასხვა კრიტერიუმით უმაღლესი დონის მიღწევა და არტ როკის დამარგვირგვინებელი შედევრი.<ref>; </ref> ამავე დროს იგი მას განიხილავდა, როგორც როჯერ უოტერსის სოლო-ალბომს.<ref>; </ref>\n\n=== „ამოწურული ძალა“ ===\n\nმარჯვნივ|მინი|დეივიდის გამოსვლა ბრიუსელში [[1984]] წელს, ტურნეს ''[[About Face (ალბომი)|About Face]]'' ფარგლებში.\n1984 წელს გილმორმა მეორე სოლო ალბომი, ''About Face'' ჩაწერა და მასში იმ პერიოდში მისთვის მტკივნეული რამდენიმე საკითხიც მიმოიხილა, როგორიც იყო ჯონ ლენონის მკვლელობა და ურთიერთობა უოტერსთან. მოგვიანებით იგი აღნიშნავდა, რომ ალბომით სცადა პინკ ფლოიდთან დაშორება. უოტერსმა ამასობაში ჩაწერა სოლო-ალბომი ''The Pros and Cons of Hitch Hiking'' (რომლის მასალა სტუდიაში ჯერ კიდევ 1984 წელს მოიტანა, თუმცა კოლეგების მხრიდან მოწონება არ დაიმსახურა).<ref></ref> 1984 წელს როჯერმა სოლო ტურნეც წამოიწყო, სადაც ასრულებდა პინკ ფლოიდის ცნობილ სიმღერებს და ''The Pros and Cons of Hitch Hiking''-ს, სრული სახით. რიჩარდ რაიტმა ამასობაში დეივ ჰარისთან ერთად ჩამოაყალიბა პროექტი Zee და ჩაწერა ალბომი ''Identity'', რომელიც თითქმის შეუმჩნეველი დარჩა. ამ პერიოდში რიჩარდი მეუღლესთან განქორწინებაზე ზრუნავდა და მოგვიანებით აღნიშნავდა: ...&nbsp;ალბომი ჩაიწერა ჩემი ცხოვრების ისეთ ეტაპზე, როდესაც დაკარგული ვიყავი.<ref></ref> მეისონმა 1985 წლის აგვისტოში გამოსცა კიდევ ერთი სოლო ალბომი ''Profiles'', სადაც ვოკალისტის სახით გილმორიც მონაწილეობდა, სიმღერაში Lie for a Lie.<ref name=Blakepp311313></ref>\n\nმას შემდეგ, რაც უოტერსმა პინკ ფლოიდი „ამოწურულ ძალად“ გამოაცხადა, იგი დაუკავშირდა ო’რურკს, რათა მომავალში ჰონორარების გადანაწილებაზე ესაუბრა. ო’რურკისთვის ამ ამბის გილმორისთვის და მეისონისთვის ცნობა სირთულეს წარმოადგენდა და გაღიზიანებულ უოტერსს გადაწყვეტილი ჰქონდა მისი, როგორც ჯგუფის მენეჯერის, ჩამოშორება. მან მიმართა უმაღლეს სასამართლოს, თხოვნით, რათა პინკ ფლოიდის სახელი არავის გამოეყენებინა.<ref name=Blakepp311313/> მისმა ადვოკატებმა აღმოაჩინეს, რომ თანამშრომლობა ო’რურკსა და ჯგუფის დანარჩენ წევრებს შორის ფორმალურ ხასიათს არ ატარებდა, ამიტომ როჯერი დაბრუნდა სასამართლოში, რათა სახელზე ''პინკ ფლოიდი'' ვეტო დაედო. გილმორის გუნდმა მას უპასუხა მოულოდნელი პრეს-რელიზით იმის შესახებ, რომ პინკ ფლოიდი გააგრძელებდა არსებობას. თუმცა გილმორმა გამოცემას ''Sunday Times'' განუცხადა: როჯერი გააფთრებული ძაღლია და მე მას შევებმები;....<ref></ref> 2013 წელს უოტერსმა ამ კონფლიქტის შესახებ განაცხადა: „ვცდებოდი. რა თქმა უნდა, ვცდებოდი.“<ref></ref>\n\nუოტერსმა წერილობით მიმართა EMI-ს და Columbia-ს და განუცხადა, რომ ჯგუფს ტოვებდა და სურდა, რომ მისთვის კონტრაქტით გათვალისწინებული ვალდებულებები მოეხსნათ. გილმორი დარწმუნებული იყო, რომ უოტერსის გადაწყვეტილება ნაჩქარევი იყო. როჯერმა მოგვიანებით განმარტა, რომ მიზეზი იყო ახალი მუსიკალური მასალის არარსებობა. პინკ ფლოიდი, მისი აზრით, არღვევდა კონტრაქტს, რაც ნიშნავდა, რომ ჰონორარები ლეიბლისგან დაიგვიანებდა და ამტკიცებდა, რომ ჯგუფის სხვა წევრებმა მასზე ზეწოლა მოახდინეს, მოსთხოვეს რა ჯგუფიდან წასვლა და დაემუქრნენ სასამართლოში ჩივილით. მათი საქმე კვლავ განიხილებოდა, როდესაც უოტერსმა ო’რურკი დაკისრებული ვალდებულებებისგან გაათავისუფლა და მის ადგილზე პიტერ რეჯი მოიყვანა.<ref name=Blakepp311313/> თავად როჯერმა იმუშავა ფილმის ''როდესაც ქარი ქრის'' მუსიკაზე<ref></ref>, ისევე როგორც მეორე სოლო-ალბომზე, ''Radio K.A.O.S.''.<ref name=Schaffnerpp264266></ref>\n\n== გილმორის ლიდერობით (1986–1995) ==\n=== ''A Momentary Lapse of Reason'' ===\n\nმარცხნივ|მინი|ხმისჩამწერი სტუდია ''[[ასტორია (ხმისჩამწერი სტუდია)|ასტორია]]''\nუოტერსის ალბომის ''Radio K.A.O.S.'' 1987 წლის ივნისში გამოცემის პარალელურად, გილმორის ბანაკში მიმდინარეობდა ახალი მუსიკოსების მოზიდვა. 1986 წლიდან დეივიდი გეგმავდა როჯერის გარეშე პინკ ფლოიდის პირველი დისკის (მომავალში - ''A Momentary Lapse of Reason'') ჩაწერას. მასალაზე მუშაობდნენ ცნობილი მუსიკოსები, როგორებიც იყვნენ ჯონ კერინი და ფილ მანზანერა. სტუდიაში მათ ბობ ეზრინიც შეუერთდა.<ref></ref> გილმორს ასევე დაუკავშირდა რიჩარდ რაიტის ახალი მეუღლე. მან შეიტყო ალბომზე მუშაობის შესახებ და იკითხა, შეიძლებოდა თუ არა ამ სესიებში მისი მეუღლის მონაწილეობა. გილმორმა გაითვალისწინა მისი თხოვნა, მაგრამ რაიტის ჯგუფში დაბრუნებას სხვადასხვა იურიდიული საკითხი ეწინააღმდეგებოდა. ჰამფსტედში რიჩარდთან შეხვედრის შემდეგ მოხდა მისი აღდგენა, თუმცა - არა სრულუფლებიანი წევრის სახით.<ref></ref> მოგვიანებით, კარლ დალასთან საუბრისას დეივიდი აღნიშნავდა, რომ რიჩარდის დაბრუნება პინკ ფლოიდს უფრო მეტ იურიდიულ და მუსიკალურ ენერგიას ანიჭებდა. იგი კვლავ იქნა აყვანილი სესიური მუსიკოსის სახით, რომელსაც კვირაში 11.000 აშშ დოლარს უხდიდნენ.<ref name=Schaffnerp269></ref><ref name=\"მენინგიp134\"></ref> ალბომის დიდი ნაწილი ჩაიწერა მდინარე თემზაზე მოცურავე სტუდია „ასტორიაში“. ჯეიმზ გათრის კოლეგა, ენდრიუ ჯექსონი, მასზე ხმის ინჟინერის სახით მუშაობდა. სიმღერების ტექსტებისთვის გილმორმა ერიკ სტიუარტისა და როჯერ მაკ-გაუს მსგავს პიროვნებებს მიმართა, მაგრამ საბოლოოდ მოიწონა ენტონი მური.<ref></ref> დეივიდი აღიარებდა, რომ უოტერსის გარეშე ამ პროექტის დასრულება რთული იყო.<ref></ref> ნიკ მეისონს აწუხებდა, რომ პრაქტიკის არქონის გამო, მას სულ დაავიწყდა დაკვრა და ალბომის ხმოვანი ეფექტებით დაკავდა. დრო და დრო დასარტყამ ინსტრუმენტებზე მას სხვა მუსიკოსები ცვლიდნენ. წინა ალბომისგან განსხვავებით, ''A Momentary Lapse of Reason'' ჩაიწერა ფირმის Mitsubishi 32 არხიან ციფრულ ჩამწერზე, Apple-ის კომპიუტერზე MIDI სინქრონიზაციით.<ref name=Schaffnerpp268269></ref><ref></ref> უოტერსი ერთხელ, მეუღლესთან ერთად თავად ეწვია სტუდიას, რათა შეხვედროდა ეზრინს. ვინაიდან იგი ჯერ კიდევ პინკ ფლოიდის მუსიკისთვის ჰონორარებს იღებდა, მას შეეძლო ყოფილი კოლეგების მხრიდან მიღებული ნებისმიერი გადაწყვეტილების შეჩერება. ამიტომ დეივიდმა გადაწყვიტა ხმისჩამწერი სესიების სტუდიაში მაისიfair და შემდეგ - ლოს ანჯელესში გადატანა: შესანიშნავი იყო. ადვოკატები არ გვაწუხებდნენ ჩაწერისას, ვინაიდან ჩვენი დროით ღამით გვირეკავდნენ.<ref></ref>\n\nthumb|ჯგუფი 1989 წელს, ტურნე [[A Momentary Lapse of Reason (ტურნე)|''Momentary Lapse of Reason'']]\n\n''A Momentary Lapse of Reason'' ალბომი გამოვიდა 1987 წლის სექტემბერში. სტორმ თორგერსონი დააბრუნეს ყდების დიზაინერად.<ref></ref> პირველად, ალბომის ''Meddle'' პერიოდიდან, ფირფიტის კონვერტის შიდა მხარეზე წარმოდგენილი იყო მეისონისა და გილმორის სურათები.  გამოსვლისთანავე დისკი მოხვდა ბრიტანეთის ჩარტის #3 ადგილზე, ხოლო აშშ-ში პირველი ადგილებიდან ჩამოაგდო მაიკლ ჯექსონის ''Bad'' და უაიტსნეიკის ეპონიმური ალბომი. მიუხედავად იმისა, რომ გილმორი ალბომს თვლიდა ჯგუფის საუკეთესო ფორმაში დაბრუნებად, რაიტი მის პოზიციას არ ემხრობოდა, ამბობდა რა, რომ როჯერის მხრიდან კრიტიკა სამართლიანია. ეს საერთოდ არ არის ჯგუფური ალბომი.<ref></ref> ჟურნალის Q აზრით, ალბომი ძირითადად გილმორის სოლო-მცდელობას წარმოადგენდა.<ref></ref> უოტერსი ამბობდა: მე მგონია, იგი საკმაოდ სუსტია, მაგრამ კარგი გაყალბებაა. ძირითადად სიმღერები ღარიბია, ტექსტები არადამაჯერებელია. გილმორის ტექსტები მესამეხარისხოვანია.<ref></ref>\n\nთანმხლები საკონცერტო ტურნეს დასაწყისი სირთულეებთან იყო დაკავშირებული. უოტერსმა სცადა მისი შეჩერება, დაუკავშირდა რა აშშ-ში ყველა პრომოუტერს და დაემუქრა გილმორსა და მეისონს, რომ ჯგუფის სახელის გამოყენებისთვის სასამართლოში უჩივლებდა. თანხები ტურნეს დასაფინანსებლად გილმორმა და მეისონმა საკუთარი ძალებით შეკრიბეს. ვინაიდან პრომოუტერებს არ მოეწონათ უოტერსის მუქარა, ტორონტოს კონცერტზე ბილეთები მომზადებული იქნა და რამდენიმე საათში გაიყიდა.<ref name=Blakep322></ref> ტურნეს რეპეტიციები ქაოტურ ხასიათს ატარებდა. მეისონი და რაიტი კვლავ განიცდიდნენ სირთულეებს რამდენიმეწლიანი პრაქტიკის არქონის გამო. აშშ-ში მათი ტურნეს დაწყების პერიოდში როჯერის შოუს ''Radio K.A.O.S.'' სერია იწურებოდა. ჯგუფის ყოფილმა ბას გიტარისტმა სამეულის წევრებს აუკრძალა მის კონცერტებზე გამოჩენა,  რომლებიც ტარდებოდა პინკ ფლოიდის წინა ტურებთან შედარებით უფრო მცირე დარბაზებში. როდესაც უოტერსმა გადაწყვიტა, ეჩივლა მათთვის გასაბერი მფრინავი ღორის ორიგინალური კონცეფციის გამოყენებისთვის, პინკ ფლოიდის შოუებზე გამოჩნდა განსხვავებული გასაბერი არსება - მამრის სასქესო ორგანოებით, რითაც მათ თავიდან აიცილეს სასამართლოებში სიარული.\n\nთუმცა, 1987 წლის ნოემბრისთვის, უოტერსი კვლავ გააქტიურდა და საბოლოოდ, 23 დეკემბერს, სასამართლოს გადაწყვეტილებით, მოხდა მათი შეთანხმება. მეისონსა და გილმორს მიეცა უფლება, გამოეყენებინათ ჯგუფის სახელი, უოტერსი კი მიიღებდა საავტორო ჰონორარებს მათ შოუებზე პინკ ფლოიდთან დაკავშირებული (მაგალითად, ''The Wall''-ის) ელემენტების გამოყენებისთვის (რაშიც მასაც საავტორო წვლილი ჰქონდა). დრო და დრო პრესაში უოტერსი მათ უხეშად მოიხსენებდა, მაგრამ გილმორისა და მეისონის პროექტმა მისი ვარაუდები ჯგუფის, როგორც ამოწურული ძალის თაობაზე, მხოლოდ უარყო.<ref></ref> გამოცემამ ''The Sun'' გამოაქვეყნა სახალისო ისტორია უოტერსის შესახებ, რომელმაც თითქოს ერთ-ერთ მხატვარს გადაუხადა ფული, რათა მას შეექმნა ტუალეტის ქაღალდი გილმორის გამოსახულებით, მაგრამ უოტერსმა ეს ჭორი უარყო, თუმცა აღნიშნა, რომ არც თუ ცუდი აზრი იყო.<ref></ref>\n\n=== ''The Division Bell'' ===\n\nthumb|upright=.73|ალბომ ''The Division Bell''-ის გარეკანი, მომზადებული სტორმ თორგერსონის მიერ, გადმოსცემდა ბარეტის და უოტერსის ჯგუფიდან წასვლას.\nრამდენიმე წელი გავიდა ჯგუფის სამივე წევრის პირადი საკითხების გარკვევაში. მეისონმა და გილმორმა მონაწილეობა მიიღეს მექსიკაში გამართულ ავტორალიში Carrera Panamericana და თანმხლები ფილმისთვის, ''La Carrera Panamericana'' მუსიკის შექმნაში.<ref></ref> გილმორი დაშორდა მეუღლე ჯინჯერს, მეისონმა იქორწინა მსახიობ ანეტ ლინტონთან.<ref></ref> 1993 წლის იანვარში ჯგუფმა სტუდიის Britannia Row განახლებულ შენობაში მუშაობა დაიწყო ახალ ალბომზე. რამდენიმე დღის განმავლობაში გილმორი, მეისონი და რაიტი ერთად უკრავდნენ და ახალ მასალას ამზადებდნენ. ორი კვირის შემდეგ იმდენი იდეა დაგროვდა, რომ სიმღერების შექმნა თავისუფლად შეიძლებოდა.  ჯგუფს შეუერთდა ბობ ეზრინი და დისკის ჩაწერა გაგრძელდა ასტორიაში. 1993 წლის თებერვლიდან მაისამდე ჯგუფმა დაახლოებით 25 სიმღერა განიხილა.<ref name=Mason314321></ref> რაიტს კვლავ არ ჰქონდა ოფიციალური კონტრაქტი, როგორც ჯგუფის სრულყოფილ წევრს. ყველაფერი იქამდე მივიდა, რომ ალბომის ჩაწერაც არ მინდოდა,<ref></ref> იხსენებდა რიჩარდი და ამბობდა, რომ ეს ძალიან აწუხებდა. მიუხედავად ამისა, იგი პირველად, 1975 წლიდან, მითითებული იქნა, როგორც სიმღერების თანაავტორი. კიდევ ერთი თანაავტორი იყო გილმორის შეყვარებული, პოლი სემსონი. მას ეკუთვნოდა სიმღერის High Hopes და რამდენიმე სხვა კომპოზიციის ტექსტები. ეზრინის თქმით, მიუხედავად იმისა, რომ სიტუაცია ალბომზე მუშაობისას დაძაბული იყო, სწორედ ამ თანამშრომლობამ იქონია გავლენა ალბომის საბოლოო დასრულებაზე.<ref name=Blakep356></ref> სემსონმა დიდი გავლენა იქონია თავად დეივიდზეც, რომელიც ცოლთან გაყრის შემდეგ მიეჩვია კოკაინს.<ref></ref> ალბომის არანჟირებაზე სხვებთან ერთად მაიკლ კემენიც მუშაობდა.<ref name=Mason314321/> დიკ პერი დაბრუნდა საქსოფონისტის სახით. ხმის მიქსზე კიდევ ერთი ძველი ნაცნობი, კრის თომასი მუშაობდა.<ref></ref> რათა ალბომის გამოცემა იმ წლის სხვა მნიშვნელოვანი დისკების გამოცემას არ დამთხვეოდა, ჯგუფმა დანიშნა უკიდურესი თარიღი - 1994 წლის მიწურული. ამავე პერიოდისთვის იგეგმებოდა ახალი საკონცერტო ტურნეს დაწყება. ალბომის სათაური მომდინარეობს სიმღერის High Hopes სტრიქონიდან. იგი არჩეული იქნა მწერალ დაგლას ადამსის მიერ. სტორმ თორგერსონის მიერ შეიქმნა როგორც გარეკანის დიზაინი<ref></ref>, ასევე ექვსი ახალი ვიდეოსიუჟეტი, რომელიც საკონცერტო ტურნეზე პროექციების სახით გამოიყენებოდა.<ref></ref>\n\nკალიფორნიაში, ქალაქ სან-ბერნარდინოში, ჯგუფი ექვსი კვირის მანძილზე მუშაობდა ახალ შოუზე.<ref>ვარგა, ჯორჯ. Pink Floyd's Hush-Hush Rehearsals Heard Loudly in San Bernardino ''The San Diego Union-Tribune'' 30 მარტი 1994: E6</ref> 29 მარტს, მაიამიში, დაიწყო კონცერტების სერია, რომელზეც მუშაობდა თითქმის იგივე პერსონალი, რაც წინა ტურნეში, ''Momentary Lapse of Reason''. განსხვავება იყო იმ მხრივ, რომ შესრულებული სიმღერების სიას დაემატა თითქმის ყველა კომპოზიცია ალბომიდან ''The Dark Side of the Moon'', უკანასკნელ კონცერტებზე კი იგი მთლიანი სახით სრულდებოდა, კონცერტის მეორე განყოფილებაში.<ref name=Blakepp363367></ref> ჯგუფმა განაახლა ურთიერთობები პიტერ უინ უილსონთან <ref></ref> როდესაც ჯგუფის ტურნემ ევროპამდე მიაღწია, როჯერ უოტერსს შესთავაზეს ჯგუფთან ერთად კონცერტებზე გამოსვლა, მაგრამ მან მოიმიზეზა ის, რომ პინკ ფლოიდის სიმღერები კვლავ სრულდებოდა დიდ მოედნებზე და უარი განაცხადა. საგულისხმოა, რომ ერლს კორტის კონცერტების სერიის დაწყებისას, პირველივე საღამოს დარბაზში დაინგრა 1200 ადგილიანი დასაჯდომი იარუსი. მიუხედავად იმისა, რომ სერიოზულად არავინ დაშავებულა, კონცერტი შემდეგი დღისთვის გადადეს.\n\n29 ოქტომბერს დასრულებული The Division Bell Tour ჯგუფის უკანასკნელი ტურნე იყო. \n\n== 2005 - გაერთიანებები და უკანასკნელი ალბომი ==\n\n=== Live 8 ===\n\n\nმინი|მარჯვნივ|ჯგუფის გამოსვლა კონცერტის [[Live 8]] ფარგლებში\n\nმინი|მარჯვნივ|დეივიდ გილმორი [[Live 8]]-ზე\n\n2005 წლის 2 ივლისს საქველმოქმედო კონცერტზე Live 8 მოხდა პინკ ფლოიდის კლასიკური შემადგენლობის პირველი გაერთიანება უკანასკნელი 24 წლის განმავლობაში.<ref>; </ref> ასეთ შეხვედრაზე იზრუნა ბობ გელდოფმა, მარათონის ორგანიზატორმა, რომელმაც უფრო ადრე დაურეკა ნიკ მეისონს და შესთავაზა ჯგუფის შეკრება. მანამდე გელდოფს გილმორისთვის ასეთი შემოთავაზება უკვე ჰქონდა, მაგრამ დეივიდმა უარი უთხრა. ამიტომ ბობმა შუამდგომლობა ნიკს სთხოვა. ამის მაგივრად, მეისონმა თავად დაურეკა როჯერ უოტერსს, რომელიც იმ წამსვე ენთუზიაზმით შეხვდა ასეთ მოვლენას. პრესაში გამოქვეყნდა განცხადებები, რომ ჯგუფის წევრებს შორის პრობლემების მიუხედავად, კოლექტივი შეიკრიბებოდა ერთადერთი კონცერტისთვის. შესასრულებელი სიმღერების სია დაგეგმეს სასტუმროში The Connaught (ლონდონი), რასაც მოჰყვა სტუდიაში Black Island სამდღიანი რეპეტიციები. სარეპეტიციო სესიების მსვლელობისას მუსიკოსებს შორის ურთიერთობა უპრობლემოდ მიმდინარეობდა, უმნიშვნელო უთანხმოებებით სიმღერების ტემპისა და სტილისტიკის შესახებ. თუკი უოტერსი ყურადღებას აქცევდა საკუთარი კონცეფციების უფრო ფართოდ გადმოცემას, გილმორი ფიქრობდა, რომ სიმღერები უნდა შეესრულებინათ ზუსტად ისე, როგორც ამას მსმენელი მოელოდა. საბოლოო სეტლისტი და სიმღერების თანმიმდევრობა დადგინდა კონცერტის წინა დღეს.<ref>; </ref> ვოკალურ ნაწილებს სცენაზე გილმორიც და უოტერსიც ასრულებდნენ. სიმღერის Wish You Were Here შესრულების წინ უოტერსმა მიმართა მსმენელებს: ეს მართლაც ემოციურია, იდგე აქ ამ სამ პიროვნებასთან ამდენი წლის შემდეგ, თქვენთან ერთად. ეს სიმღერა ყველას ეძღვნება, ვინც ჩვენთან არ არის და განსაკუთრებით - სიდს. გამოსვლის ბოლოს გილმორი დაემშვიდობა მსმენელებს და ტოვებდა სცენას, მაგრამ უოტერსმა უკან უხმო და ჯგუფის ოთხივე წევრი, გადახვეული, სცენაზე რამდენიმე წამით შეჩერდა. Live 8-ის შემდეგ სწორედ ამ კადრებით იყო აჭრელებული საკვირაო გაზეთები.<ref></ref><ref></ref> ამ ერთადერთი გაერთიანებიდან ორი წლის შემდეგ უოტერსი აღნიშნავდა: არ მგონია, რომ რომელიმე ჩვენგანს 1985 წლის შემდეგ არ გამოუტანია დასკვნები. ეს იყო ცუდი, უარყოფითი პერიოდი. და ვწუხვარ, რომ ამ ნეგატიურ მოვლენებში მეც ვმონაწილეობდი.<ref></ref> მათი გამოსვლიდან შემდეგ კვირაში ინტერესმა პინკ ფლოიდის მიმართ კვლავ იმატა. HMV-ს მიხედვით, კრებულის ''Echoes: The Best of Pink Floyd'' გაყიდვამ 1343 პროცენტით იმატა, ხოლო Amazon.com-ზე გაიზარდა მოთხოვნა ალბომზე ''The Wall''. გილმორმა მოგვიანებით განაცხადა, რომ გაყიდვებიდან შემოსული თანხა გადაირიცხებოდა საქველმოქმედო ფონდში და იგივე ნაბიჯის გადადგმა შესთავაზა შოუს სხვა მონაწილეებსაც.<ref></ref>\n\nდეივიდი აღნიშნავდა, რომ Live 8-ის შემდგომ პერიოდში მასსა და უოტერსს საკმაოდ მეგობრული ურთიერთობები ჰქონდათ.<ref></ref> ჯგუფმა უარი განაცხადა გაერთიანების შესახებ შემოთავაზებაზე, რაშიც მათ 136 მილიონი ფუნტი შესთავაზეს. უოტერსი არ გამორიცხავდა ჯგუფის მსგავსი, განსაკუთრებული მიზეზით კვლავ შეკრებას.<ref></ref><ref></ref><ref>''Guitar World'', აპრილი 2006</ref> 2006 წლის ინტერვიუში გამოცემასთან ''La Repubblica'' დეივიდმა განაცხადა, რომ იგი იმუშავებდა სოლო პროექტებზე, იზრუნებდა ოჯახზე და ხაზი გაუსვა იმას, რომ მისი გამოჩენა Live 8-ზე მოხდა უოტერსთან უთანხმოებების მოწესრიგების მიზნით.<ref></ref> 2006 წელს თავის ინტერვიუში მეისონმა აღნიშნა, რომ პინკ ფლოიდი გამოვიდოდა კონცერტზე, რომელიც ისრაელსა და პალესტინას შორის მშვიდობის დამყარებას დაუჭერდა მხარს.<ref></ref> ჯგუფის მომავალზე საუბრისას, 2006 წელს, გილმორმა უბრალოდ ახსენა: ვინ იცის.<ref></ref>\n\nდეივიდმა 2006 წლის 6 მარტს, საკუთარ იუბილეზე, გამოსცა მესამე სოლო ალბომი ''On an Island''. ევროპის, კანადისა და აშშ-ს მცირე საკონცერტო დარბაზებში მან გამართა ტურნე, რომელშიც მონაწილეობდნენ რიჩარდ რაიტი და რამდენიმე სხვა მუსიკოსი პოსტ-უოტერსისეული პინკ ფლოიდის ტურებიდან. უკანასკნელ კონცერტზე მათთან ერთად ნიკ მეისონიც გამოვიდა, ისევე როგორც როჯერ უოტერსის 2006 წლის ევროპული ტურნეს რამდენიმე კონცერტზე.\n\n60 წლის ასაკში, 2006 წლის 7 ივლისს კემბრიჯში სიდ ბარეტი გარდაიცვალა.<ref name=Pareles></ref> 2006 წლის 18 ივლისს იგი დაკრძალული იქნა კემბრიჯის კრემატორიუმში. დაკრძალვას პინკ ფლოიდის არც ერთი წევრი არ დასწრებია. რაიტი აღნიშნავდა: ჯგუფი გულნატკენი და დამწუხრებულია სიდ ბარეტის გარდაცვალებით. სიდი იყო ჯგუფის პირველი შემადგენლობის მმართველი ძალა და კვლავაც აქვს ჩვენზე გავლენა.<ref name=Pareles/> მიუხედავად იმისა, რომ მანამდე 35 წლის განმავლობაში ბარეტი გამქრალი იყო, ბრიტანეთის პრესამ მას მუსიკაში შეტანილი წვლილისთვის ხოტბა შეასხა.<ref></ref> ანდერძის მიხედვით, მისმა ოჯახმა მიიღო 1.25 მილიონი ფუნტი. მოგვიანებით საქველმოქმედო მიზნებით აუქციონზე იყიდებოდა მისი პირადი ნივთები და ნახატები.<ref name=Blakep394></ref>\n\n2005 წლის სექტემბერში უოტერსმა გამოსცა სამმოქმედებიანი ოპერა ''Ça Ira'', წარმოდგენილი იქნა ფრანგულ და ინგლისურ ენებზე, ორიგინალური ლიბრეტოს მიხედვით, რომელიც ფრანგულ რევოლუციას მიეძღვნა. ოპერის შეფასებები დადებითი იყო.<ref></ref> ''როლინგ სტოუნი'' წერდა, რომ იგი ასახავდა ავტორის მიერ ომისა და მშვიდობის, სიყვარულისა და დანაკარგის განცდებს.<ref name=Blakep392></ref> 2007 წელს, ჯგუფის EMI-სთან კონტრაქტის 40 წლის აღსანიშნავად, გამოვიდა ორი მნიშვნელოვანი გამოცემა. პირველი იყო სადებიუტო ალბომის ''The Piper at the Gates of Dawn'' 2 და 3 დისკიანი ვერსია, დამატებითი კომპოზიციებით. წლის ბოლოს გაყიდვაში გამოჩნდა ''Oh, by the Way'' - ჯგუფის ყველა სტუდიური ალბომის შეზღუდული რაოდენობით გამოცემული კრებული.<ref></ref>\n\n2007 წლის 10 მაისს უოტერსი და პინკ ფლოიდის დანარჩენი წევრები ცალ-ცალკე გამოჩნდნენ სიდ ბარეტისადმი მიძღვნილ კონცერტზე, რომელიც ლონდონის დარბაზში Barbican გაიმართა. შესრულდა სიდისა და პინკ ფლოიდის სიმღერები, როგორებიც არის Bike და Arnold Layne. კონცერტის ორგანიზატორები იყვნენ ჯო ბოიდი და ნიკ ლერდ-კლაუზი.<ref></ref> 2007 წლის იანვარში უოტერსმა კიდევ ერთხელ აღნიშნა, რომ მზად იყო პინკ ფლოიდის გაერთიანებისთვის: თუკი სხვები ისურვებდნენ შეკრებას, არც მე მექნებოდა ამის პრობლემა. აუცილებელი არ არის, მხოლოდ მსოფლიოს გადასარჩენად ამის გაკეთება. შეიძლება ამის გაკეთება, რადგან ეს სასიამოვნო იქნებოდა. და ხალხსაც მოეწონებოდა.<ref></ref> თუმცა, იმავე წელს, მოგვიანებით, გილმორმა განაცხადა: ვერ ვხედავ მიზეზს, თუ რატომ უნდა დავუბრუნდე იგივეს. ეს მეტად რეგრესიული პროცესია. მომავლისკენ გახედვა მსურს, უკან გახედვა ჩემთვის სასიამოვნო არ არის.<ref name=darkly></ref> 2008 წლის მაისში, BBC 6 Music-თან ინტერვიუში გაიჟღერა მისმა მინიშნებამ იმის შესახებ, რომ სიამოვნებით მიიღებდა მონაწილეობას ერთჯერად გამოსვლაში, მაგრამ პინკ ფლოიდის სრული ტურნე გამორიცხული იყო.<ref></ref>Associated Press-თან თავისი საკონცერტო ალბომის Live in Gdańsk განხილვისას მან უფრო მკვეთრად გამოხატა პოზიცია: რეპეტიციები ნაკლებად სასიამოვნო იყო. მაშინ დავრწმუნდი, რომ ეს ის არ იყო, რასაც გავიმეორებდი. ყოფილა გამომშვიდობების ჟამი ხალხის ცხოვრებასა და კარიერაში, რაზეც უარი უთქვამთ, მაგრამ შემიძლია ღიად და კატეგორიულად განვაცხადო, რომ აღარ იქნება რაიმე სახის ტურნე ან ალბომი, რომელშიც მე მონაწილეობას მივიღებ. ეს არავითარ კავშირშია ანონიმურობასთან ან მსგავს საკითხებთან. ეს ნიშნავს, რომ მე უკვე ჩემი შევასრულე. ვიყავი და გავაკეთე .<ref></ref>\n\n2008 წლის 15 სექტემბერს, 65 წლის ასაკში, კიბოთი გარდაიცვალა რიჩარდ რაიტი.<ref></ref> ჯგუფის სხვა წევრები მას თბილად იხსენებდნენ, როგორც პინკ ფლოიდის ჟღერადობაზე დიდი გავლენის მქონე მუსიკოსს.<ref></ref>\n\n=== სხვა გამოსვლები და გამოცემები  ===\n\n2010 წლის 10 ივლისს ფონდის Hoping მიერ კიდლინგტონში (ინგლისი) გამართულ დახურულ საქველმოქმედო საღამოზე ერთად გამოჩნდნენ უოტერსი და გილმორი. მათ დაახლოებით 200 დამსწრე პიროვნების წინაშე შეასრულეს რამდენიმე სიმღერა. შემოსული თანხა გადარიცხული იქნა პალესტინელ ბავშვთა დახმარების ფონდში. მანამდე, 2009 წელს დეივიდი უკვე გამოჩნდა ფონდის მიერ მოწყობილ მსგავს საღამოზე, სადაც მასთან ერთად კეიტ მოსმა იმღერა.<ref> </ref> პასუხად უოტერსის მიერ გადადგმულ ნაბიჯზე, გილმორი დათანხმდა, გამოსულიყო როჯერის მომავალი ტურნეს The Wall Live ფარგლებში გამართულ რომელიმე კონცერტზე.<ref> </ref>\n\n2011 წლის 4 იანვარს ჯგუფმა კომპანიასთან EMI გააფორმა ხუთწლიანი კონტრაქტი.<ref></ref>\n\n2011 წლის 12 მაისს, დაპირებისამებრ, დეივიდ გილმორი გამოჩნდა როჯერ უოტერსის მიერ ლონდონის დარბაზში O2, ტურნეს The Wall ფარგლებში გამართულ კონცერტზე. სიმღერაში Comfortably Numb მან შეასრულა საკუთარი სტროფები და სოლო გიტარაზე. შოუს დასასრულს უოტერსმა სცენაზე იხმო როგორც დეივიდი, ასევე დარბაზში მყოფი ნიკ მეისონიც. მათ ერთად შეასრულეს ფინალური Outside The Wall.<ref></ref>.\n\n2011 წლის 26 სექტემბრიდან ლეიბლის EMI-ს ინიციატივით და ჯგუფის წევრების მხარდაჭერით დაიწყო ახალი კამპანია ''Why Pink Floyd...?'', რომელიც მიზნად ისახავს ჯგუფის სტუდიური კატალოგის მრავალდისკიანი რემასტერინგების სახით გამოცემას. ამას თან დაერთვება ალბომის სპეციალური გამოცემები, დამატებითი დისკებით (იშვიათი მასალით) და ვიდეომასალებით. რემასტერინგებზე მუშაობდა ჯეიმზ გათრი, ალბომის The Wall თანაპროდიუსერი.<ref></ref>\n\n=== ''The Endless River'' და შემდგომი პროექტები ===\n\n\n\n2014 წლის 5 ივლისს პოლი სემსონმა, დეივიდ გილმორის მეუღლემ, თავის ოფიციალურ Twitter-ზე გამოაქვეყნა ინფორმაცია, რომ პინკ ფლოიდის ახალი ალბომი, ''The Endless River'', გამოვიდოდა 2014 წლის ოქტომბერში. ალბომში დაგეგმილია 1993-1994 წელს, ალბომზე ''The Division Bell'' მუშაობისას ჩაწერილი გადამუშავებული სიმღერების შეტანა. მან ხაზი გაუსვა, რომ ეს არის „რიჩარდ რაიტის გედის სიმღერა და ძალიან ლამაზი მუსიკა“. მოგვიანებით პინკ ფლოიდის ბეკ-ვოკალისტ დურგა მაკბრუმის მიერ Facebook-ზე დაიწერა, რომ ალბომი ეფუძნება პროექტს, რომელზეც ბევრი საუბრობდა, ე.წ. ''The Big Spliff''-ს, რომელიც არ იქნა გამოცემული, მაგრამ უკანასკნელ პერიოდში დამუშავებული იქნა გილმორისა და მეისონის მიერ.<ref></ref> ხაზი გაესვა იმ ფაქტს, რომ როჯერ უოტერსი ალბომის ჩაწერაში არ მონაწილეობდა.<ref></ref> \nგილმორმა განაცხადა, რომ ეს იქნებოდა ჯგუფის უკანასკნელი ალბომი: „ვფიქრობ, წარმატებით შევარჩიეთ საუკეთესო, რაც იყო. ვფიქრობ, დასრულდა. სამწუხაროა, მაგრამ ეს დასასრულია. “ <ref name=\"bbcend\"></ref> ალბომის მხარდასაჭერად ტურნე არ გამართულა, ვინაიდან, როგორც გილმორმა ხაზი გაუსვა, რაიტის გარეშე ეს შეუძლებელი იქნებოდა.<ref></ref><ref></ref> 2015 წლის აგვისტოში გილმორმა განაცხადა, რომ პინკ ფლოიდი დასრულდა და რაიტის გარეშე გაერთიანება შეცდომა იქნებოდა.<ref></ref>\n\n2016 წლის ივლისში ცნობილი გახდა ახალი ბოქს-სეტის, ''The Early Years 1965–1972'' გამოცემის შესახებ, რომელშიც შევიდოდა 27 დისკი - CD, DVD, Blu-ray ფორმატებში, ჯგუფის ოფიციალურად გამოუცემელი მასალით, ახალი მიქსებით, ფილმებით, სხვადასხვა რგოლით, საკონცერტო კადრებით და დამატებითი სუვენირებით.<ref name=\"EY-RS\"></ref>\n\n== მემკვიდრეობა და მნიშვნელობა ==\nthumb|ჯგუფის გამოფენა ''The Wall'' [[როკ-ენ-როლის დიდების დარბაზი|როკ-ენ-როლის დიდების დარბაზში]]\n=== გავლენა და ჯილდოები ===\nჯგუფს გაყიდული აქვს ალბომების 200 მილიონზე მეტი ასლი.<ref></ref> მათ შორის, 74.5 მილიონი - აშშ-ში <ref name=RIAA></ref>. 1991 წლიდან გაიყიდა პინკ ფლოიდის 35.8 მილიონი დისკი.<ref name=Soundscan> </ref>\n\nგამოცემის Sunday Times მიერ გამოქვეყნებული 2009 წლის უმდიდრეს პიროვნებათა სიაში როჯერ უოტერსი 657-ე ადგილს იკავებდა (85 მილიონი ფუნტით), დეივიდ გილმორი - 742-ს (79 მილიონი ფუნტით), ხოლო ნიკ მეისონი - 1077-ს (50 მილიონი ფუნტით).<ref> </ref>\n\nმრავალი მუსიკოსი მოექცა ჯგუფის გავლენის ქვეშ. დეივიდ ბოუისთვის სიდ ბარეტი ძირითად შთაგონებად იქცა.<ref></ref> მოზარდობისას გიტარისტ ეჯის მიერ პირველი პედალი შეძენილი იქნა ალბომ ''Animals''-ის პირველი ჰანგების მოსმენის შემდეგ<ref name=U2byU2_102>McCormick (2006), page 102</ref>. ჯგუფ მარილიონი გიტარისტ სტივ როზერის აღიარებით, ''Wish You Were Here'' მისთვის ძირითადი შთაგონების წყარო იყო.<ref></ref> სხვა ჯგუფებს შორის, რომლებიც პინკ ფლოიდის გავლენის ქვეშ მოექცნენ, იყვნენ: Foo Fighters, Dream Theater, Porcupine Tree, მარს ვოლტა, Tool, Queensryche, Scissor Sisters, Rush, Radiohead, Gorillaz, Nine Inch Nails, Primus და The Smashing Pumpkins. ზოგიერთი მათგანის მიერ სხვადასხვა დროს შესრულებული იქნა ჯგუფის სიმღერების ქავერ ვერსიებიც.\n\nპინკ ფლოიდი ნომინირებული და გამარჯვებული იქნა სხვადასხვა დაჯილდოებაზე.<ref> </ref> ტექნიკურ ჯილდოებს შორის არის საუკეთესო ხმის ინჟინერი (''The Wall'', 1980)<ref></ref>, BAFTA-ს ჯილდო საუკეთესო ორიგინალური სიმღერისთვის (გადაეცა უოტერსს) და საუკეთესო ჟღერადობისთვის (გადაეცა ჯეიმზ გათრის, ედი ჯოზეფს, კლაივ ვინტერს, გრემ ჰარტსტოუნს და ნიკოლას ლე მესურიეს, ფილმისთვის პინკ ფლოიდი: კედელი (1982)<ref> </ref>. 1995 წელს ჯგუფს გადაეცა გრემის ჯილდო საუკეთესო ინსტრუმენტული როკ-კომპოზიციისთვის (Marooned).<ref></ref> 2008 წელს პინკ ფლოიდს გადაეცა პრესტიჟული ჯილდო Polar Music Prize, მათ მიერ თანამედროვე მუსიკაში შეტანილი წვლილისთვის. ეს ჯილდო როჯერ უოტერსმა და ნიკ მეისონმა მიიღეს შვედეთის მეფე კარლ XVI გუსტავისგან.<ref>; </ref> 1996 წლის 17 იანვარს ჯგუფი შეყვანილი იქნა როკ-ენ-როლის დიდების დარბაზში<ref></ref>, ხოლო 2005 წლის 16 ნოემბერს - გაერთიანებული სამეფოს მუსიკის დიდების დარბაზში.<ref>; </ref>. 2010 წელს მოხდა მათი შეყვანა ჰიტ აღლუმების დიდების დარბაზში.\n\n=== საკონცერტო გამოსვლები ===\n\nპინკ ფლოიდი ითვლება პიონერად საკონცერტო შოუებში, მათი მდიდრული სასცენო დადგმების გამო, რომლებშიც თავად შემსრულებლები მეორად როლს ასრულებდნენ. პინკ ფლოიდის შოუები წარმოადგენს მაღალხარისხიანი ჟღერადობის ნიმუშს, უნიკალური ხმოვანი ეფექტებისა და კვადროფონული სისტემის გამოყენებით.<ref></ref> არსებობის პირველი ეტაპიდან იგი ცნობილი იყო ვიზუალური ეფექტების გამოყენებით, რომლებიც ერწყმოდა ფსიქოდელიური როკის მელოდიებს, შესრულებულს ანდერგრაუნდულ კლუბებში, როგორიც იყო ლონდონის UFO.<ref name=Masonpp5458/> მათი საკონცერტო გამოსვლების ხარისხს ჯგუფის მიერ ყოველთვის დიდი მნიშვნელობა ენიჭებოდა - ისევე როგორც მათი ჩანაწერების მაღალხარისხიან ტექნიკაზე მოსმენას. ცნობილია, რომ ალბომის ''The Dark Side of the Moon'' (რომლის მოსმენაც მათთვის მიუღებელ აუდიოსისტემაზე მოხდა) პრეზენტაციაზე მისი წევრები განგებ არ გამოცხადდნენ.<ref name=Schaffnerp166></ref><ref name=Poveyp160></ref> აღნიშნული ალბომი იქმნებოდა ძირითადად საკონცერტო ტურების პერიოდში, 1972 - 1973 წლებში.<ref></ref>''Animals'' იქცა დორტმუნდში დაწყებული ტურნეს ''In the Flesh'' ძირითად ნაწილად. ამ კონცერტებზე პირველად გამოჩნდა მფრინავი გასაბერი ღორი, რომელსაც „ელჯი“ შეარქვეს. შემდგომ წლებში ჯგუფი როჯერ უოტერსის გარეშეც იყენებდა საკუთარ კონცერტებზე მფრინავ ღორებს.<ref></ref>\n\nმიუხედავად იმისა, რომ პინკ ფლოიდს ჰქონდა საკონცერტო გამოსვლების დიდი ხნის გამოცდილება, ტურნეს ''In the Flesh'' მსვლელობისას მათ შეექმნათ პრობლემები, ვინაიდან გამოსვლები მასშტაბიან ადგილებში ტარდებოდა, სადაც ხშირად მსმენელთა ხმაური ზედმეტად გამაღიზიანებელი იყო. ამან დიდი გავლენა იქონია ალბომზე ''The Wall'' და საკონცერტო ტურნეზე The Wall, რომლის მსვლელობისას ყოველ კონცერტზე მსმენელის წინაშე აღმართული იყო გიგანტური, 12 მეტრის სიმაღლის კედელი, აგებული მუყაოს აგურებისგან. ანიმაციური სეგმენტების პროეცირება პირდაპირ კედელზე ხდებოდა, ხოლო კედელში დარჩენილი ცარიელი ადგილები გამოიყენებოდა დამატებითი სცენების წარსადგენად. ალბომის რამდენიმე ცენტრალური გმირი შოუზე გიგანტური თოჯინის სახით ჩნდებოდა.<ref></ref> შოუს ერთ-ერთ ცენტრალურ მომენტს წარმოადგენდა სიმღერის Comfortably Numb შესრულება. უოტერსი კედლის ძირში ასრულებდა თავის პირველ სტროფს, ხოლო გილმორი საკუთარ სტრიქონებს კედლის თავზე, სპეციალურ პლატფორმაზე შემდგარი მღეროდა.<ref></ref>\n\n1987 წელს ჯგუფმა დაიწყო საკონცერტო ტურნე A Momentary Lapse of Reason Tour. პირველი შოუ გაიმართა ოტავაში, 9 სექტემბერს. კონცერტების სერია გაგრძელდა კიდევ 2 წლის განმავლობაში და მოიცვა აშშ, იაპონია, ევროპა და ცენტრალური აზია. ვენეციაში პინკ ფლოიდი გამოჩნდა 200.000 მსმენელის წინაშე, მოცურავე სცენაზე. თავად ტურნეს ერთგვარი შეჯამების სახით, 1988 წელს გამოვიდა საკონცერტო ალბომი ''Delicate Sound of Thunder'', ხოლო 1989 წელს - საკონცერტო ფილმი ნიუ იორკის შტატში, ნასაუში გამართული კონცერტის ჩანაწერით.<ref></ref>\n\nჯგუფის ტურნეს ''Division Bell'' პერიოდში, დამატებითი ინტერესი კონცერტებისადმი გამოიწვია ზედმეტსახელით Publius ცნობილი პიროვნების ნაწერებმა, რომლებსაც იგი პინკ ფლოიდისადმი მიძღვნილ ინტერნეტ ჯგუფში აქვეყნებდა. მისი ნაწერების მიხედვით, ალბომში დამალული იყო ერთგვარი გამოცანა. ის, რომ იგი შესაძლოა, ფლობდა გასაიდუმლოებულ ინფორმაციას სცენის მიღმა არსებულ საკითხებზე, დადასტურდა, როდესაც აღმოსავლეთ რეზერფორდში ჯგუფის გამოსვლისას ეკრანზე გამოისახა სიტყვები Enigma Publius. 1994 წელს, ერლს კორტში პინკ ფლოიდის კონცერტის დროს, სიტყვა Enigma კვლავ გამოჩნდა ეკრანზე. მოგვიანებით ნიკ მეისონმა განაცხადა, რომ Publius Enigma არ არსებობს და იგი შესაძლოა, უფრო ლეიბლის მიერ, ვიდრე ჯგუფის ინიციატივით განხორციელებული ხუმრობა იყო.  წლისთვის ეს გამოცანა კვლავ ამოუხსნელი რჩება.<ref name=Blakepp363367/>\n\n== დისკოგრაფია ==\n\n\n;სტუდიური ალბომები\n\n* ''The Piper at the Gates of Dawn'' (1967)\n* ''A Saucerful of Secrets'' (1968)\n* ''More'' (1969)\n* ''Ummagumma'' (1969)\n* ''Atom Heart Mother'' (1970)\n* ''Meddle'' (1971)\n* ''Obscured by Clouds'' (1972)\n* ''The Dark Side of the Moon'' (1973)\n* ''Wish You Were Here'' (1975)\n* ''Animals'' (1977)\n* ''The Wall'' (1979)\n* ''The Final Cut'' (1983)\n* ''A Momentary Lapse of Reason'' (1987)\n* ''The Division Bell'' (1994)\n* ''The Endless River'' (2014)\n\n== შემადგენლობა ==\n\n\n* სიდ ბარეტი (1946–2006) – ვოკალი, გიტარა (1965–1968)\n* დეივიდ გილმორი (დ. 1946) – ვოკალი, გიტარა, ბას გიტარა, სპეციალური ეფექტები (1967 – დღემდე)\n* ბობ კლოუზი (დ. 1945) – ბას-გიტარა, გიტარა (1965)\n* ნიკ მეისონი (დ. 1944) – დასარტყმელი საკრავები, პერკუსია, პროგრამირება (1965 – 1996, 2005)\n* როჯერ უოტერსი (დ. 1943) – ვოკალი, ბას გიტარა, გიტარა, პერკუსია, პროგრამირება (1965 – დღემდე)\n* რიჩარდ რაიტი (1943–2008) – კლავიშიანი ინსტრუმენტები, ორგანი, სინთეზატორები, ფორტეპიანო, მელოტრონი, ვოკალი (1965–1979, 1993–1996, 2005)\n\n== შენიშვნები ==\n\n\n== ციტატები ==\n<div style=\"height:250px; overflow:auto; padding:3px; border:1px solid #aaa;\" class=\"scrollbox\">\n\n</div>\n\n== იხილეთ აგრეთვე ==\n* პინკ ფლოიდი (გამოგონილი პერსონაჟი)\n\n== სქოლიო ==\n\n\n* \n* \n* \n* \n* \n* \n* \n* \n* \n* \n\n\n== ლიტერატურა ==\n\n* \n* \n* \n* \n* \n* \n* \n* \n* \n* \n* \n\n\n== რესურსები ინტერნეტში ==\n\n\n* ოფიციალური საიტი\n* \n* \n* \n* \n\n\n\n\nკატეგორია:1960-იანი წლების მუსიკალური ჯგუფები\nკატეგორია:1970-იანი წლების მუსიკალური ჯგუფები\nკატეგორია:1980-იანი წლების მუსიკალური ჯგუფები\nკატეგორია:1990-იანი წლების მუსიკალური ჯგუფები\nკატეგორია:პროგრესული როკ-ჯგუფები\nკატეგორია:ფსიქოდელიური როკ-ჯგუფები\nკატეგორია:ინგლისური როკ-ჯგუფები\n \nკატეგორია:1965 წელს ჩამოყალიბებული ჯგუფები\nკატეგორია:როკ-ენ-როლის დიდების დარბაზში შესული შემსრულებლები\nკატეგორია:ინგლისური არტ-როკ ჯგუფები", "url": "https://ka.wikipedia.org/wiki/პინკ_ფლოიდი", "length": 82354}
{"id": "8084", "title": "ბერნჰარდ ვინდშაიდი", "text": "მინი|220პქ|ბერნჰარდ ვინდშაიდი\n'''ბერნჰარდ ვინდშაიდი''' ( დ. 26 ივლისი, 1817, დიუსელდორფი — გ. 26 ოქტომბერი, 1892, ლაიფციგი) — გერმანელი იურისტი. \n\nვინდშაიდი სამართალმცოდნეობას ბერლინისა და ბონის უნივერსიტეტებში სწავლობდა. 1838 წელს დოქტორის ხარისხი მიენიჭა  ბონის უნივერსიტეტში. 1847 წლიდან მოღვაწეობდა სხვადასხვა უნივერსიტეტებში პროფესორის თანამდებობაზე. კერძოდ, ბაზელში (1847-1852), გრაიფსვალდში (1852-1857), მიუნხენში(1857-1871), ჰაიდელბერგსა(1871-1874) და ლაიფციგში(1874-1892).\n1874-1883 წლებში ვინდშაიდი იყო გერმანიის სამოქალქო სჯულდების პირველი სარედაქციო კომისიის წევრი. გერმანიის სამოქალაქო სჯულდების პროექტის პირველი ვარიანტზე მნიშვნელოვანი ზეგავლენა იქონია ვინდშაიდის „პანდექტური სამართლის სახელმძღვანელომ“. ვინდშაიდი არის XIX საუკუნის მეორე ნახევარში განვითარებული ფიქციის თეორიის მიმდევარი, რომლის მიხედვითაც, იურიდიული პირი არის მოჩვენებითი სუბიექტი. ვინდშაიდი ასევე, იურიდიულ პირს მიაწერდა დელიქტუნარიანობას.\n\n==ლიტერატურა==\n* ''Festschrift zum fünfzigjährigen Doktorjubiläum von Bernhard Windscheid am 22. Dezember 1888.'' Hrsg. von der Rostocker Juristenfakultät. Neudruck der Ausgabe Rostock 1888. Scientia, Aalen 1979, ISBN 3-511-00906-5.\n* Ulrich Falk: ''Ein Gelehrter wie Windscheid. Erkundungen auf den Feldern der sogenannten Begriffsjurisprudenz'' (= ''Studien zur europäischen Rechtsgeschichte.'' Band 38). Frankfurt am Main 1989, ISBN 3-465-01866-4 (Dissertation).\n\n==რესურსები ინტერნეტში==\n\n* ბერნჰარდ ვინდშაიდი\n\n\n\nკატეგორია:გერმანელი იურისტები\nკატეგორია:დაბადებული 26 ივლისი\nკატეგორია:დაბადებული 1817\nკატეგორია:გარდაცვლილი 26 ოქტომბერი\nკატეგორია:გარდაცვლილი 1892", "url": "https://ka.wikipedia.org/wiki/ბერნჰარდ_ვინდშაიდი", "length": 1589}
{"id": "8105", "title": "წითელი ვარსკვლავის ორდენი", "text": "მინი|right|წითელი ვარსკვლავის ორდენი\nმინიატიურა\n'''წითელი ვარსკვლავის ორდენი''' () — სამხედრო ორდენი, რომელიც დააწესა სსრკ-ის ცენტრალურმა აღმასრულებელმა კომიტეტის  (ცაკი) პრეზიდიუმმა 1930 წლის 6 აპრილს. აჯილდოებენ საბჭოთა არმიისა და სამხედრო-საზღვაო ფლოტის რიგითი მებრძოლებსა და მეთაურებს, აგრეთვე ჯარის ნაწილებს, გემებს, დაწესებულება-ორგანიზაციებს სსრკ თავდაცვის საქმეში დიდი დამსახურებისათვის; 1944-იდან — გენერლებს, ადმირალებს, ოფიცრებსა და სერჟანტებს ნამსახურობისათვის. ორდენის ნიშანი ვერცხლის ამობურცული ხუთქიმიანი ვარსკვლავია, რომელიც დაფარულია მოწითალო-ლალისფერი ემალით. ატარებენ მკერდის მარჯვენა მხარეს, სამამულო ომის II ხარისხის ორდენის შემდეგ.\n\n==საქართველოს სსრ==\nწითელი ვარსკვლავის ორდენით დაჯილდოებული კოლექტივებია:\n* 1945 — თბილისის დიმიტროვის საავიაციო ქარხანა.\n* 1980 — თბილისის 26 ბაქოელი კომისარის სახელობის სამეთაურო საარტილერიო სასწავლებელი.\n\n==ლიტერატურა==\n\n\n\nკატეგორია:სსრკ-ის ორდენები\nკატეგორია:სამხედრო ორდენები", "url": "https://ka.wikipedia.org/wiki/წითელი_ვარსკვლავის_ორდენი", "length": 935}
{"id": "8106", "title": "ფილიპ ჰეკი", "text": "thumb|ფილიპ ჰეკი\n'''ფილიპ ჰეკი''' ( დ. 22 ივლისი 1858, სანქტ-პეტერბურგი, რუსეთი  —  გ. 28 ივნისი, 1943, თიუბინგენი, გერმანია) — გერმანელი იურისტი.\n\n== ბიოგრაფია ==\nფილიპ ჰეკი დაიბადა ქალაქ სანქტ-პეტერბურგში 1858 წელს. 1870 წლიდან იგი ოჯახთან ერთად ცხოვრობდა ვისბადენში. 1879 წელს ჰეკი შეუდგა მათემატიკის სწავლას ლაიფციგის უნივერსიტეტში. ხანმოკლე პერიოდის შემდეგ მან სწავლა განაგრძო ამავე უნივერსიტეტის იურიდულ ფაკულტეტზე. 1889 წელს ფილიპ ჰეკმა დიცვა როგორც სადოქტორო ასევე საჰაბილიტაციო დისერტაცია ბერლინის უნივერსიტეტში. 1891 წლიდან იგი იყო სხვადასხვა უნივერსიტეტები პროფესორი (გრაიფსვალდი 1891—1892, ჰალე 1892—1901, თიუბინგენი 1901—1928). 1911—1912 წლებში ჰეკს ეკავა თიუბინგენის უნივერსიტეტის რექტორის თანამდებობა.\n\nჰეკმა სახელი გაითქვა ნაშრომებით სამართლის მეთოდოლოგიაში. მან საფუძველი ჩაუყარა ე. წ. ინტერესთა იურისპრუდენციას. ნაშრომში „Das Problem der Rechtsgewinnung“ მან მწვავედ გააკრიტიკა იმ დროისათვის გაბატონებული მეთოდოლოგიური მიმდინარეობა (ე. წ. ცნებათა იურისპრუდენცია), რომელიც კანონში ხარვეზების შევსებას ცნებების მეშვეობით ცდილობს. ჰეკის აზრით სამართლის ნორმების საფუძველი საზოგადოების ამა თუ იმ ნაწილის წარმოდგენებია მატერიალური, სულიერი და რელიგიური ღირებულებების შესახებ. ამ წარმოდგენებს და შესაბამის მოთხოვნილებებს ჰეკი უწოდებს ზოგადად ინტერესებს. სამართის ნორმები წყვეტენ ინტერესთა კონფლიქტებს, რომელნიც აუცილებლად არსებობენ საზოგადოებაში. ამდენად სამართლის ნორმების განმარტებისა და განვრცობის დროს გადამწყვეტი მნიშვნელობა აქვთ არა ცნებებს, არამედ ინტერესთა შეფასებებს, რომელნიც კანონშია მოცემული. სწორედ ამ ინტერესთა შეფასების საფუძველზე უნდა მოხდეს იმის დადგენა არსებობს თუ არა ხარვეზი სამართალში და როგორ უნდა შეივსოს იგი. ჰეკი თავის მეთოდოლოგიურ შრომებში განსაკუთრებულად უსვამს ხაზს მოსამართლის და ზოგადად სამართლის ნორმების ინტერპრეტატორის მოვალეობას, იხელმძღვანელოს არა საკუთარი ფასეულობებით არამედ ფასეულობების შესახებ იმ გადაწყვეტილებით, რომელიც კანონშია დაფიქსირებული. „კანონის ერთგულების პრინციპი არ ითმენს გამონაკლისებს“. მოსამართლეს მოეთხოვება კანონის „გონივრული მორჩილება“ („Denkender Gehorsam“). ჰეკის მეთოდოლოგიურმა თხზულებებს დიდ წარმატება ხვდათ წილად.  განსაკუთრებით უნდა აღინიშნოს ნაშრომი „კანონის ახსნა-განმარტება და ინტერესთა იურისპრუდენცია“ (1914). ნაციონალ-სოციალისტური რეჟიმის დროს ჰეკი თანდათან დავიწყებას მიეცა, რადგან ნაციონალ-სოციალისტური სამართალმცოდნეობის წარმომადგენლები (ლარენცი, ფორსტჰოფი, შმიტი) ჰეკის მეთოდოლოგიას ზედმეტად „ლიბერალისტურად“ და „არახალხურად“ მიიჩნევდნენ. ომის შემდგომ პერიოდში კვლავ სათანადოდ იქნა დაფასებული მისი ღვაწლი.\n\nფილიპ ჰეკის მეცნიერულ მემკვიდრეობას მიეკუთვნებიან ასევე დღეისათვის ნაკლებად მნიშვნელოვანი ნაშრომები სამოქალაქო სამართალსა და სამართლის ისტორიაში.\n\n== რჩეული თხზულებანი ==\n'''სამართლის მეთოდოლოგია'''\n* 1912 Das Problem der Rechtsgewinnung\n* 1914 კანონის ახსნა-განმარტება და ინტერესთა იურისპრუდენცია (AcP, 112, 1-118)\n* 1932 ცნებათა ჩამოყალიბება და ინტერესთა იურისპრუდენცია\n\n'''სამოქალაქო სამართალი'''\n* 1929 Grundriß des Schuldrechts\n* 1930 Grundriß des Sachenrechts\n\n'''სამართლის ისტორია'''\n* 1927 Die Standesgliederung der Sachsen im frühen Mittelalter\n\n== ლიტერატურა ==\n* '''Heinrich Schoppmeyer''', Juristische Methode als Lebensaufgabe, Leben Werk und Wirkungsgeschichte Philip Hecks, 2001\n\n== რესურსები ინტერნეტში ==\n* მოკლე ბიოგრაფია  (გერმ.)\n\n\nკატეგორია:გერმანელი იურისტები\nკატეგორია:დაბადებული    22 ივლისი\nკატეგორია:დაბადებული  1858\nკატეგორია:გარდაცვლილი  28 ივნისი\nკატეგორია:გარდაცვლილი  1943", "url": "https://ka.wikipedia.org/wiki/ფილიპ_ჰეკი", "length": 3393}
{"id": "8118", "title": "ჰომოფობია", "text": "right|250px|thumb|ჰომოფობია\nright|200px|ნიშანი\n'''ჰომოფობია''' ( — ὁμοιος ''ჰომოიოს'' – „იგივე“, „ტოლი“ და φόβος ''ფობოს'' – „შიში“) — უსაფუძვლო შიში, განდგომა ან დისკრიმინაცია ჰომოსექსუალობისა და ჰომოსექსუალთა მიმართ. გამომდინარეობს სიტყვებისგან ჰომოსექსუალი და ფობია.\n\n== ეტიმოლოგია ==\nოქსფორდის განმარტებითი ლექსიკონის მიხედვით, ტერმინი '''ჰომოფობია''' თანამედროვე მნიშვნელობით პირველად ბეჭდვით სიტყვაში გამოყენებული იყო ჟურნალ „ტაიმში“ 1969 წელს. სიტყვის შემქმნელად შეიძლება ვიგულისხმოთ ფსიქოლოგი ჯორჯ ვაინბერგი, რომელმაც ამ სიტყვას პოპულარიზაცია საკუთარ წიგნში „საზოგადოება და ჯანსაღი ჰომოსექსუალი“ გაუკეთა 1971 წელს. მასში შერწყმულია ბერძნული ტერმინები phobos (პანიკური შიში) და homo- (იგივე). ტერმინში ჰომოფობია „ჰომო“ მოდის სიტყვიდან ჰომოსექსუალი და არა ლათინური ტერმინიდან homo (მამაკაცი). ტერმინის შესაძლო წინამორბედი იყო „ჰომოეროტოფობია“ ნახსენები დრ. ვაინრაიტ ჩერჩილის მიერ შრომაში „ჰომოსექსუალური ქცევა მამაკაცებში“ 1967 წელს.\n\n== ინტერნალიზებული ჰომოფობია ==\n180px|მინიატიურა|კოალიცია „გადავარჩინოთ ჩვენი ბავშვები“-ს მიერ 1977 წელს გამოყენებული ბროშურა\nინტერნალიზებული ჰომოფობია (ან ეგოდისტონიკური ჰომოფობია) როგორც წესი მიუთითებს ჰომოსექსუალთა მიერ საკუთარი თავის ან სხვა მსგავსთა მიმართ ჰომოფობიაზე. მისი დამახასიათებელია საკუთარი სექსუალური ორიენტაციის მიმართ დისკომფორტი ან უარყოფა.\n\nამგვარი მდგომარეობის შედეგი საკუთარი ჰომოსექსუალური ვნებების მწვავე რეპრესიაა. სხვა შემთხვევებში დროდადრო შეიძლება გამოვლინდეს გააზრებული შინაგანი წინააღდეგობა ღრმა რელიგიურ ან სოციალურ რწმენებსა და ძლიერ ემოციურ ლტოლვასა და მოთხოვნას შორის. ამგავრი შინაგანი წინააღმდეგობა როგორც წესი კლინიკურ დეპრესიას იწვევს და ჰომოსექსუალ მოზარდთა შორის თვითმკვლელობისადმი მიდრეკილების მაღალი დონე ნაწილობრივ ამ ფენომენის მიერ უნდა იყოს განპირობებული (სხვათა აზრები და მოქმედებაც ძლიერი ზეგავლენის ფაქტორია ორივე შემთხვევაში).\n\nბევრი ადამიანი ამ სიტუაციაში ცდილობს პრობლემის გადაჭრას, რაღაც დროის განმავლობაში მაინც, თავშეკავებით. ეს შედარებით იოლი არჩევანია, რადგან რწმენათა სისტემები ხშირად ნეიტრალური არიან ჰომოსექსუალური გრძნობების მიმართ, მაგრამ კატეგორიულად ეწინააღმდეგებიან ამგვარი გრძნობებით მოქმედებას.\n\nინტერნალიზებული ჰომოფიბია ხშირად მიეკუთვნება გაცნობიერებულ ან გაუცნობიერებულ ქმედებას, რომელშიც დამკვირვებელს ჰეტერონორმატიულობისა და ჰეტეროსექსიზმის მოთხოვნებთან შესაბამისობის სურვილი უჩნდება. ეს შეიძლება მოიცავდეს ადამიანის რომანტიკული პარტნიორის სქესის ან სქესთა როლის შესახებ შაბლონური წარმოდგენის შექმნას. ზოგიერთის მტკიცებით (მათ შორის ზიგმუნდ ფროიდი “ფსიქოანალიტიკურ თეორიაში”) ყველაზე ჰომოფობი ადამიანები თავად არიან რეპრესირებული ჰომოსექსუალები, თუმცა ეს მტკიცება საკმაოდ ურთიერთგამომრიცხავ არგუმენტებს ემყარება. 1996 წელს ჯორჯიის უნივერსიტეტში ჩატარებული კვლევის შედეგად აღმოჩნდა, რომ ჰომოფობ მამაკაცებს (ჰომოფობიის ინდექსის მიხედვით) გაცილებით მეტ შემთხვევაში ჰქონდათ ერექცია ჰომოეროტიული გამოსახულებების დათვალიერებისას ვიდრე არა-ჰომოფობ მამაკაცებს.\n\n== ჰომოსექსუალური იდენტურობის შიში ==\n\nზოგი თეორისტი, მაგ. კელვინ თომასი და ჯუდით ბატლერი, ჰომოფობიის ხელშემწყობ ერთ-ერთ კომპონენტად მიიჩნევენ გარშემომყოფთა მიერ მათი ჰომოსექსუალად შესაძლო იდენტიფიცირების შიშს. ამ მტკიცების მიხედვით ჰომოფობიაზე აზრისა და ემოციების გამოხატვისას მოცემული ინდივიდი არა მხოლოდ საკუთარ ფიქრებს გადმოსცემს ჰომოსექსუალიზმზე, არამედ აქტიურად ცდილობს გაემიჯნოს ამ კატეგორიას და მასთან დაკავშირებულ სოციალურ სტატუსს. მაშასადამე, საკუთარი დისტანციით ადამიანთა ამ კატეგორიასთან ის ამყარებს საკუთარ როლს, როგორც ჰეტეროსექსუალისა, არიდებს რა ამით საკუთარი თავის სხვების მიერ ჰომოსექსუალად შეფასებას.\n\nიგივე კონცეფცია ფიგურირებს ასევე რასიზმისა და ქსენოფობიის ინტერპრეტაციისას.\n\n== ჰომოფობია პოლიტიკაში ==\nჰომოფობებად ხშირად ინათლებიან პოლიტიკოსები, რომლებიც ჰომოსექსუალთა უფლებების შემწყნარებელ კანონთა ოპონენტებად გამოდიან (მაგ. ერთი სქესის ქორწინების ლეგალიზაცია, ბავშვის შვილება ერთი სქესის წყვილთათვის). მაგ. აშშ-ის სენატში არჩევნებისას ალან კისს ჟურნალისტებმა ჰომოფობია დასწამეს ვიცე-პრეზიდენტ დიკ ჩეინის ლესბოსელი ქალიშვილის მიმართ გაკეთებული კომეტარისათვის.\n\n== რესურსები ინტერნეტში ==\n\n\n\n\n* Sexual Prejudice: Understanding Homophobia and Heterosexism \n* ''The Homophobic Imagination ''&nbsp;– an essay by Rictor Norton and Louie Crew\n* The Rockway Institute  for LGBT research in the public interest at Alliant International University\n* PBS&nbsp;– \"Frontline's\" homophobia quiz\n*Homophobia Is Itself an Abomination by Rabbi Shmuley Boteach\n* European Parliament&nbsp;– resolution on homophobia in Europe\n* An analysis of Campaigns against Homophobia in Argentina, Brazil, Colombia, and Mexico\n* Homophobia Is the Problem, Not Gays-- photos from anti-homophobia event By Irina Echarry, ''Havana Times'' May 19, 2009\n*United Nations Human Rights Council, Discriminatory laws and practices and acts of violence against individuals based on their sexual orientation and gender identity, an annual report\n\nკატეგორია:ტერმინები\nკატეგორია:ნეოლოგიზმები\nკატეგორია:დისკრიმინაცია\nკატეგორია:ფობიები\nკატეგორია:ლგბტ ტერმინები", "url": "https://ka.wikipedia.org/wiki/ჰომოფობია", "length": 4904}
{"id": "8122", "title": "იზლინგტონი", "text": "right|thumb|150px|იზლინგტონი\n'''იზლინგტონი''' (''ინგლ.:'' London Borough of Islington ['izliŋtən] ) — ლონდონის უბანი, რომელიც წარმოიშვა 1965 წელს, უბნების – იზლინგტონისა და ფინსბერის შეერთების შემდეგ. \n\nიზლინგტონში მკვეთრად იგრძნობა ლონდონის მცხოვრებთა სოციალური დისბალანსი. ერთი მხრივ აქ მოსახლეობის 55% სოციალუტ საცხოვრებლებში ცხოვრობს, მეორე მხრივ კი უბანში შეხვდებით სახლებს რომელთა ღირებულება 3 მილიონ ინგლისური ფუნტია. აქვეა მსოფლიოში ცნობილი საფეხბურთო კლუბის \"არსენალის\" ჰაიბერის სტადიონი. იზლინგტონში ლონდონის 2 საპყრობილეა: ჰოლოვეისა და პენტონვილის. ამ უბანში წლების განმავლობაში ცხოვრობდა პრემიერ-მინისტრი ტონი ბლეერი.\n\nიზლინგტონის ფართობია 14,86 კმ², მოსახლეობა - 181,013 კაცი, აქედან: თეთრკანიანი - 75,4%, შავკანიანი - 11,9%, სამხრეთ აზიელი - 5,4% და ჩინელი 1,7%.\n\n== უბნები==\nthumb|150px|იზლინგტონის გერბი\n\n\n\n== ცნობილი პიროვნებები==\n\n* დუეინ ჩემბერსი\n* ჯო კოული\n* ფარლოუ, ქრის \n* მერი კინგსლი\n* ჯონ სტიუარტ მილი\n* ალენ პარკერი - Drehbuchautor\n* დაიდო\n* ჩარლი უოტსი\n\nკატეგორია:ლონდონი\n\nfi:Islington\nfr:Islington\npt:Islington", "url": "https://ka.wikipedia.org/wiki/იზლინგტონი", "length": 1038}
{"id": "8123", "title": "ორაკული", "text": "მინი|300პქ|''ორაკულის კონსულტაცია''  - [[ჯონ უილიამ უოტერჰაუსი]]\n'''ორაკული''' (, oro — ვამბობ, ვთხოვ) — პიროვნება ან ინსტიტუტი, რომელიც წინასწარმეტყველების ან ბრძნული რჩევის წყაროდ აღიქმებოდა ძველ ბერძნებსა და აღმოსავლეთის კულტურებში; ხშირად სპირიტულ ხასიათს ატარებდა და შეუმცდარ ავტორიტეტად ითვლებოდა. ძველ სამყაროში ბევრმა ადგილმა მოიხვეჭა ორაკულისეული სიბრძნის გადმოცემის რეპუტაცია: ეს ადგილებიც ორაკულები ხდებოდა თავად იმ მჭევრმეტყველ პიროვნებებთან ერთად.\n\nორაკულები ცნობილი იყო ანტიკური ხანის ყველა ცივილიზაციისთვის. ჩინეთში ორაკულის ძალების გამოყენებას '''შანგის დინასტიამდე''' (ძვ. წ. 1600 - ძვ. წ. 1046) მივყავართ. '''I ჩინგი''' („ცვლილებათა წიგნი“) ქრონოლოგიურად დალაგებულ ნიშანთა კრებულია, რომელიც ორაკულად გამოიყენებოდა იმ პერიოდში. გარდა ორაკულისა „I ჩინგს“ დიდი გავლენა ჰქონდა ჩინეთის ფილოსოფიაზე, ლიტერატურასა და სახელმწიფოებრიობაზე ჟუს დინასტიიდან მოყოლებული (ძვ. წ. 1122 - ძვ. წ. 256).\n\nკლასიკურ საბერძნეთში უმთავრესი ორაკული - სიბილა (ან პითია) დელფოს აპოლონის ტაძარში იმყოფებოდა. ორაკულს მნიშვნელოვანი გავლენა ჰქონდა ბერძნულ კულტურაში; ბერძნები მას რჩევას ეკითხებოდნენ მნიშვნელოვანი წამოწყებების - ომების, კოლონიების დაფუძნების და ა.შ. განხორციელებამდე. ნახევრად ბერძნული ქვეყნები საბერძნეთის გარშემო, როგორებიცაა მაკედონია, ლიდია, ცარია და ეგვიპტეც კი დელფოს ორაკულის წინ ქედს იხრიდნენ. ლიდიის მმართველი კრესოსი დელფოს ორაკულს დაეკითხა რჩევას სპარსეთზე შეტევის წამოწყების წინ და ჰეროდოტეს მიხედვით ამგვარი პასუხი მიიღო: „შენ გაანადგურებ უდიდეს იმპერიას“. ირწმუნა რა, რომ პასუხი მისთვის სასარგებლო იყო, კრესოსმა სპარსეთს ომი გამოუცხადა, თუმცა საბოლოოდ საკუთარი იმპერია გაუნადგურდა.\n\nორაკულს, გადმოცემის თანახმად, სოკრატე საბერძნეთის უბრძენეს ადამიანად შეურაცხავს, რაც სოკრატეს ასე აუხსნია - ის ყველაზე ბრძენი იყო, ვინაიდან სხვებისგან განსხვავებით მხოლოდ თავად აღიარებდა საკუთარ უმეცრებას. III საუკუნეში ორაკულმა (შესაძლოა ქრთამის მეშვეობით) გამოაცხადა, რომ ამიერიდან ღმერთი მას აღარ დაელაპარაკებოდა.\n\nკრეტაზე მდებარეობდა მეორე მნიშვნელოვანი ორაკული, რომელიც აპოლონს ემსახურებოდა. მას საბერძნეთში ყველაზე ზუსტ ორაკულად თვლიდნენ.\n\nეგვიპტეში, ამონის ტაძარში იმყოფებოდა ორაკული, რომელსაც ბერძნები ზევსს უკავშირებდნენ. ალექსანდრე დიდს ერთხელ მოუნახულებია იგი და გადმოცემით ორაკულს ის ამონის ვაჟად შეურაცხავს, რასაც უფრო განუმტკიცებია ალექსანდრესთვის წარმოდგენა საკუთარი ღვთიური წარმოშობის შესახებ.\n\nტიბეტში ორაკულებს, ისევე როგორც წარსულში, ამჟამადაც მნიშვნელოვანი როლი უჭირავთ რელიგიასა და პოლიტიკაში. სიტყვა ორაკული ტიბეტელებისთვის მიუთითებს სულზე, რომელიც საჭიროებისამებრ მედიუმი ადამიანის სხეულში ისადგურებს. მედიუმები, ცნობილი არიან, როგორც ''კუტენი'', რაც ფიზიკურ ბაზისს ნიშნავს. დალაი-ლამა, რომელიც გახიზნულია ტიბეტიდან და ჩრდილოეთ ინდოეთში ცხოვრობს, დღესაც ეკითხება რჩევას ნეჩუნგის ორაკულს, რომელიც ტიბეტის მთავრობის ოფიციალურ სახელმწიფო ორაკულად ითვლება. ტრანსისა და დასაკუთრების პროცესი მას სრულად აქვს აღწერილი წიგნში „თავისუფლება გადასახლებაში“.\n\n==რესურსები ინტერნეტში==\n*უძველესი ორაკულები\n*ბაბილონის კედლის წარწერები \n\nკატეგორია:ძველი საბერძნეთი\nკატეგორია:ინდოეთის ისტორია\nკატეგორია:რელიგია", "url": "https://ka.wikipedia.org/wiki/ორაკული", "length": 3019}
{"id": "8125", "title": "ქსენოფობია", "text": "მინი|ამერიკული ქსენოფობიური პლაკატი, რომელზეც აღბეჭდილია [[ჩინელების გასახლების აქტი]].\n'''ქსენოფობია''' (ბერძნ. ξενοφοβία - „უცხოს შიში“, — ξένος ''ქსენოს'' — „უცხო“ და φόβος ''ფობოს'' — „შიში“) — უცხოს ან უჩვეულოს მიმართ შიში.<ref>Oxford Standard English Dictionary' (OED). Oxford Press, 2004, CDROM version.</ref> ტერმინი ხშირად გამოიყენება უცხოელთა ან განსხვავებულ ადამიანთა მიმართ შიშის  მინიშნებად. მაგ. რასიზმი ხშირად ქსენოფობიის ერთ-ერთ ფორმად განიხილება. მეცნიერულ ფანტასტიკაში ქსენოფობია უცხოპლანეტელთა ან არადედამიწური წარმოშობის საგანთა მიმართ შიშს ნიშნავს. ქსენოფობია ემყარება რწმენას, ცრუს ან ნამდვილს, რომ განხილვის სუბიექტი (ან ობიექტი) რაღაცით უცხოა.\n\nარსებობს ფუნდამენტალისტურ-შოვინისტურ დოგმებზე დამყარებული რელიგიურ-კულტურული ქსენოფობია, როდესაც ერთი რელიგიური ჯგუფი განიცდის შიშს და სიძულვილს მისგან განსხვავებული რელიგიური ფასეულობების მქონე ადამიანთა მიმართ.\n\nარსებობს რელიგიურ-ანთროპოცენტრისტული ქსენოფობია, რომელიც ამტკიცებს, რომ ადამიანთა რასა არის „ღმერთის“ მიერ შექმნილი უმაღლესი რასა, ხატი უზენაესი ძალისა, რომელსაც (თუ იგი დაიცავს მცნებებს) საიქიო ცხოვრებაში ელის ცათა სასუფეველში ნეტარება „ღმერთთან“, ხოლო ყველა სხვა ანთროპომორფული ჰუმანოიდური რასები (დემონები, უცხოპლანეტელები, დაცემული ანგელოზები, ნიფილიმები ე.ი. დაცემულ ანგელოზთა და ადამიანთა გენეტიკური და სულიერი ჰიბრიდები და ა.შ.) წარმოადგენენ სულის არმქონე და ცხონების პერსპექტივის არმქონე პრიმიტიულ და საშიშ, ბინძურ, „ღვთაებასთან“ დაპირისპირებულ ძალებს, რომელთაც არ აქვთ სიცოცხლის უფლება, არ შეუძლიათ „სამოთხეში“ მოხვედრა და რომელთათვისაც საუკეთესო შემთხვევაში გამზადებულია სამუდამო სატანჯველი ე.ი. ჯოჯოხეთი იგივე გეენა (ან ტარტაროზი). ქსენოფობიის ეს ტიპი ყველა არაადამიანურ სიცოცხლის ფორმას განიხილავს უღვთო და უსჯულო ბოროტ ძალად და სასიკვდილო საფრთხედ, რომელსაც შეუძლია ადამიანის გადაყვანა „ცხონების“ გზიდან „სულიერი დაღუპვის“ გზაზე. ქსენოფობიის ეს იდეური სისტემა ახდენს კულტურულ-რელიგიური იზოლაციონიზმის და ექსტრემისტული შოვინიზმის პროპაგანდირებას და აგიტირებას მასებში. ქსენოფობიის ერთ-ერთი ფორმაა – გნოსეოფობია ანუ უცხო ე.ი. ტრადიციული რელიგიური დოგმებისგან განსხვავებული (მეცნიერული, ფილოსოფიური და ა.შ.) ცოდნის პარანოიდალური და ისტერიული შიში. \n\nქსენოფობიაში ფობიის ორი ობიექტია. პირველია საზოგადოებაში მოსახლეობის გარკვეული ჯგუფი, რომელიც ამ საზოგადოების წევრად არ მიიჩნევა. ხშირად ესენი არიან ახალი იმიგრანტები, თუმცა ქსენოფობია შეიძლება მიმართული იყოს ამ საზოგადოებაში საუკუნეების განმავლობაში არსებული ჯგუფის წინააღმდეგაც. ამ ფორმის ქსენოფობია შეიძლება მიზეზი გახდეს ისეთი ძალადობრივი რეაქციებისა, როგორიცაა იმიგრანტთა მასობრივი დევნა, ან უარეს შემთხვევაში, გენოციდი.\n\nქსენოფობიის მეორე ფორმა ძირითადად კულტურულ განსხვავებებს ეყრდნობა და ფობიის ობიექტი კულტურული ელემენტებია, რომელიც საზოგადოების მიმართ უცხოდ მიიჩნევა. ყველა კულტურა გარე სამყაროს ზეგავლენის ქვეშ იმყოფება, თუმცა კულტურული ქსენოფობია ხშირად სპეციფიურია, მაგ. უცხო სიტყვათა სესხება ეროვნულ ენაში. ის იშვიათად იწვევს ადამიანთა წინააღმდეგ აგრესიას, თუმცა შეიძლება საფუძველი გახდეს პოლიტიკური კამპანიებისა კულტურული და ლინგვისური სიწმინდის დაცვისთვის.\n\nქსენოფობია მწვავე პრობლემა იყო პირველი და მეორე მსოფლიო ომების შემდეგ დასავლეთ ევროპასა და ამერიკაში, როდესაც დაბრუნებულ ომის ვეტერანებს სამსახურისა და საცხოვრებელი ადგილისთვის უცხოელებთან მოუწიათ კონკურენცია. მას შედეგად ამბოხი, რასობრივი კონფლიქტები და საერთო არასტაბილურობა მოჰყვა.\n\n== იხილეთ აგრეთვე ==\n*შოვინიზმი\n*ეთნოცენტრიზმი\n*ფობიების სია\n*ნაციონალიზმი\n*რასიზმი\n\n== რესურსები ინტერნეტში ==\n\n\n== სქოლიო ==\n\n\nკატეგორია:რასიზმი\nკატეგორია:ფობიები", "url": "https://ka.wikipedia.org/wiki/ქსენოფობია", "length": 3467}
{"id": "8128", "title": "პრუსია", "text": "მინი|პრუსიის რუკა\nმინი|პრუსიის დროშა\nმინი|პრუსიის გერბი\n'''პრუსია''' (, ;  ; ; ) — ცენტრალურ და აღმოსავლეთ ევროპაში გერმანელ ფეოდალთა სამხედრო ექსპანსიის შედეგად შექმნილი სახელმწიფო, რომელიც გერმანიაში მილიტარიზმისა და რეაქციის დასაყრდენი იყო. საბოლოოდ მოისპო მეორე მსოფლიო ომში ფაშისტური გერმანიის განადგურების შედეგად.\n\n== ისტორია ==\nპრუსიის ბირთვი იყო ბრანდენბურგის საკურფიურსტო და ტევტონთა ორდენის სახელმწიფო. 1618 წელს შეიქმნა ბრანდენბურგ-პრუსიის გაერთიანებული სახელმწიფო, რომელიც ბრანდენბურგის კურფიურსტებს ემორჩილებოდა. ეს სახელმწიფო ჰოენცოლერნების დინასტიურ და იუნკერთა ინტერესებს იცავდა. პრუსიაში ბატონყმობის უმკაცრესი ფორმები გავრცელდა (ე.წ. „ბატონყმობის მეორე გამოცემა“), ხოლო მილიტარიზმი ჰოენცოლერნების სახელმწიფოს გაბატონებული და დამახასიათებელი ტენდენცია გახდა. 1701 წელს კურფიურსტმა ფრიდრიხ III-მ „საღვთო რომის იმპერიის“ იმპერატორისაგან მეფის ტიტული მიიღო. ბრანდენბურგ-პრუსიის საკურფიურსტო სამეფოდ გადაიქცა. ფრიდრიხ II-ის (1740-1786) დროს პრუსიის არმია დასავლეთ ევროპაში ყველაზე მრავალრიცხოვანი გახდა; განმტკიცდა მილიტარისტული პოლიტიკურ-ბიუროკრატიიული რეჟიმი (ე.წ. პრუსიულობა). მკაცრად ახშობდნენ  თავისუფალი აზრის ყოველგვარ გამოვლენას. ავსტრიული მემკვიდრეობისათვის  ომის (1740-48) დროს პრუსიამ ხელთ იგდო სილეზიის უმეტესი ნაწილი. შვიდწლიან ომში (1756-63) პრუსიას სურდა, დაეპყრო საქსონია, პომორიეს ჯერ კიდევ დაუპყრობელი ნაწილი და კურლანდია; განემტკიცებინა თავისი გავლენა გერმანულ წვრილ სახელმწიფოებზე, მაგრამ ფრიდრიხ II-ის არმია რუსეთის ჯარებთან გროსეგერსდორფსა (1757) და კუნერსდორფთან (1759) ბრძოლებში დამარცხდა, ხოლო 1760 წელს რუსეთის ჯარმა პრუსიის დედაქალაქი ბერლინი დაიკავა. მხოლოდ უთანხმოებამ მოკავშირეებს (ავსტრია, რუსეთი, საფრანგეთი) შორის და რუსეთში პეტრე III-ის გამეფებამ, რომელიც ყოველივე პრუსიულისა და ფრიდრიხ II-ის თაყვანისმცემელი იყო, იხსნა პრუსია კატასტროფისაგან. პეტრე III-მ ზავი დადო და კავშირი დაამყარა ფრიდრიხ II-სთან. რუსეთსა და ავსტრიასთან ერთად რეჩ პოსპოლიტის სამ დანაწილებაში (1772, 1793, 1795) მონაწილეობამ პრუსიას შესძინა პოზნანი, ქვეყნის ცენტრალური რაიონები ვარშავითურთ, აგრეთვე გდანსკი, თორნი და სხვა ტერიტორიები. XVIII საუკუნის ბოლოსთვის პრუსიის ტერიტორია 300 ათ. კმ² გაფართოვდა. საფრანგეთის დიდი რევოლუციის დროს პრუსია პირველი ანტიფრანგული კოალიციის ერთ-ერთი მთავარი მონაწილე იყო, მაგრამ 1795 წელს იძულებული გახდა საფრანგეთთან სეპარატისტული ბაზელის ზავი დაედო. 1806 წელს პრუსია IV ანტიფრანგულ კოალიციაში მონაწილეობდა, მაგრამ ნაპოლეონ I-მა იენასა და აუერშტედტთან ბრძოლებში პრუსიის არმია გაანადგურა. ტილზიტის ზავით (1807) პრუსიამ თავისი ტერიტორიის თითქმის ნახევარი დაკარგა. პრუსიის განადგურებამ ჰ.ფ.კ. შტაინი და კ.ა. ჰარდენბერგი აიძულა, ბურჟუაზიული ხასიათის რეფორმები (გლეხობის გათავისუფლება პირადი ბატონყმობის დამოკიდებულებისაგან 1807 წ. და სხვა.) გაეტარებინათ; აგრეთვე სამხედრო რეფორმა (მოამზადეს  გ. შარნჰორსტმა და ა.ვ.ა. გნაიზენაუმ). 1812 წელს ეროვნული ინტერესების საწინააღმდეგოდ პრუსიამ ჯარი მისცა ნაპოლეონ პირველს რუსეთზე თავდასხმაში მონაწილეობის მისაღებად. ვენის ტრაქტატით 1815 წელს პრუსიამ მიიღო საქსონიის ტერიტორიის ნაწილის 2\\3, მიწები რაინზე (რაინის ოლქი, ვესტფალია). 1834 წ. შექმნილი საბაჟო კავშირის მთავარი მონაწილე პრუსია იყო. 1848 წ. ბურჟუაზიულ-დემოკრატიული რევოლუციის დროს  პრუსიის მხედრიონმა ჯერ პოზნანის აჯანყება ჩაახშო, შემდეგ კი გერმანიის დემოკრატიულ და რევოლუციურ ძალებს გაუსწორა ანგარიში. 1850 წელს ძალაში შევიდა ახალი კონსტიტუცია, რომელიც 1918 წლამდე მოქმედებდა. კაპიტალიზმის განვითარება სოფლის მეურნეობაში გლეხობისათვის მტკივნეული ე.წ. პრუსიული გზით წარიმართა. პრუსიის მთავრობა დაეხმარა ცარიზმს პოლონეთის განმათავისუფლებელი აჯანყების 1863-64 წწ. ჩაქრობაში, რითაც უზრუნველყო რუსეთის კეთილდამოკიდებულება პრუსიის მიმართ მისი გერმანიაში ჰეგემონობისათვის ბრძოლის დროს. პრუსიის გამარჯვებამ დანიასთან 1864 წ. ავსტრიასთან 1866 წ. ომებში განაპირობა გერმანიის გაერთიანება პრუსიის ხელმძღვანელობით. 1867 წელს პრუსიამ ჩრდილოგერმანული კავშირი შექმნა. 1870-71 წწ. პრუსია ეომებოდა საფრანგეთს, რის შედეგადაც ხელთ იგდო საფრანგეთის ოქლები: ელზასი და აღმოსავლეთი ლოთარინგია. მიიღო 5 მლრდ ფრანკი კონტრიბუცია. 1871 წლის 18 იანვარს გამოცხადდა გერმანული იმპერიის შექმნა. გაერთიანებულ გერმანიაში პრუსიამ შეინარჩუნა გაბატონებული მდგომარეობა, პრუსიის მეფე გერმანიის იმპერატორიც იყო. პრუსია-გერმანიის მილიტარისტებმა დიდი როლი ითამაშეს პირველი მსოფლიო ომის 1914-1918 წწ. გაჩაღებაში. ნოემბრის რევოლუციამ (1918) ჰოენცოლერნების დინასტია დაამხო, მაგრამ მონოპოლიებმა და იუნკრობამ შეინარჩუნეს თავიანთი ბატონობა. ვაიმარის რესპუბლიკაში პრუსიამ (რომელიც ერთ-ერთი პროვინცია გახდა) შეინარჩუნა თავისი უპირატესი როლი ქვეყნის ეკონომიკასა და პოლიტიკურ ცხოვრებაში. გერმანიაში ფაშისტური დიქტატურის დამყარების (1933 წლის იანვარი) შემდეგ პრუსიის სახელმწიფო აპარატი „მესამე იმპერიის“ სახელმწიფო აპარატს შეერწყა. 1947 წლის 25 თებერვალს საკონტროლო საბჭომ გერმანიაში მიიღო კანონი პრუსიის სახელმწიფო ლიკვიდაციის შესახებ.\n\n== ქრონოლოგია ==\n* თავდაპირველად იყო ბალტიისპირა ტომების პრუსების მიწა. \n* შუა საუკუნეებში ტევტონთა ორდენის სამფლობელო. \n* XVI საუკუნიდან იგი ჰოენცოლერნთა ერთ-ერთი საჰერცოგო იყო პოლონეთის მეფისადმი ვასალურ დამოკიდებულებაში.\n* 1618 წლიდან პრუსია პერსონალურ კავშირში იყო ბრანდენბურგთან \n* 1701 წლიდან იგი დამოუკიდებელი სამეფო გახდა. \n* 1815-1866 წლებში იგი გერმანული კავშირისა და 1867-1871 ჩრდილოგერმანული კავშირის წევრი იყო.\n* 1871-1945 წლებში პრუსია გერმანიის იმპერია/რაიხის შემადგენლობაში იყო და მეორე მსოფლიო ომის შემდეგ, 1947 წელს, იგი „დე იურე“ გაუქმებულ იქნა მოკავშირეთა საკონტროლო საბჭოს მიერ.\n\n== იხილეთ აგრეთვე ==\n* პრუსიის მეფეების სია\n\n== ლიტერატურა ==\n*ქსე, ტ. 8, თბ. 1984. გვ.222-223\n\n*", "url": "https://ka.wikipedia.org/wiki/პრუსია", "length": 5429}
{"id": "8131", "title": "პრუსიის მეფეების სია", "text": "thumb|170px|ჰოენცოლერნთა გერბი\nპრუსიის სამეფო დინასტია იყო ჰოენცოლერნების საგვარეულო. 1701-1772 წლებში ისინი ატარებდნენ ტიტულს „მეფე პრუსიაში“ (''გერმ.:'' König in Preußen) \n\n== პრუსიის მეფეები 1701-1918 ==\n\n\n\n== რესურსები ინტერნეტში ==\n* ჰოენცოლერნების დინასტია \n\nკატეგორია:პრუსიის მეფეები\nკატეგორია:მმართველთა სიები", "url": "https://ka.wikipedia.org/wiki/პრუსიის_მეფეების_სია", "length": 317}
{"id": "8133", "title": "ფრიდრიხ II დიდი", "text": "'''ფრიდრიხ II დიდი''' () ''მეტსახელად'' '''ბებერი ფრიცი''' (; დ. 24 იანვარი, 1712, ბერლინი — გ. 17 აგვისტო, 1786, პოტსდამი) — პრუსიის მეფე და სამხედრო მოღვაწე, განათლებული აბსოლუტიზმის თვალსაჩინო წარმომადგენელი და გერმანული სახელმწიფოებრიობის ფუძემდებელი. \n\nპრუსიის მეფე 1740 წლიდან 1786 წლამდე. ფრიდრიხის მეფობის 46 წელი იყო ჰოენცოლერნების დინასტიის წარმომადგენლის ყველაზე ხანგრძლივი მმართველობა. ფრიდრიხ დიდის ყველაზე დიდი მიღწევები იყო პრუსიის ჯარის რეორგანიზაცია, სამხედრო წარმატებები სილეზიის ომებსა და პოლონეთის დანაწილების დროს, ხელოვნების პატრონაჟი და განმანათლებლობის მხარდაჭერა. იგი იყო უკანასკნელი ჰოენცოლერნი, რომელიც ატარებდა ტიტულს ''მეფე პრუსიაში'', რომელიც მან პოლონეთ-ლიტვის თანამეგობრობის ნაწილის ანექსიის შემდეგ შეცვალა ''პრუსიის მეფის'' ტიტულით. ფრიდრიხის მეფობის პერიოდში პრუსიამ გაზარდა საკუთარი ტერიტორია და ევროპის წამყვანი სამხედრო ძალა გახდა. მოგვიანებით გერმანელმა ერმა მას '''ფრიდრიხ დიდი''' () და ზედმეტსახელად  („ბებერი ფრიცი“) შეარქვეს. \n\nფრიდრიხი საკუთარ თავს „სახელმწიფოს პირველ მსახურად“ მიიჩნევდა <ref>იხ.  და \"\". Vol. 8, p. 66, და \"\". In: \"\", Vol. 1, p. 123.</ref> და არის განათლებული აბსოლუტიზმის თვალსაჩინო წარმომადგენელი. მან სრულიად განაახლა და გაათანამედროვა პრუსიის ბიუროკრატიული და საჯარო სამსახურები,<ref></ref> ხოლო იურიდიული სისტემის რეფორმის მთავარი გამოხატულება გახდა არა-არისტოკრატიული წარმომავლობის ადამიანების დაშვება მოსამართლეთა და სხვა მაღალ თანამდებობებზე. გამოირჩეოდა მიგრანტებისადმი კეთილგაწნყობით და რელიგიური შემწყნარებლობით, თუმცა, ამავე დროს, უშვებდა მკაცრ რეპრესიულ ზომებს, რომლებიც მიმართული იყო პოლონელი კათოლიკეების წინააღმდეგ. ფრიდრიხი პატრონაჟს უწევდა ხელოვნებასა და ფილოსოფოსებს, ასევე უშვებდა პრესის თავისუფლებას.\n\nითვლება გერმანული კულტურის დამახასიათებელი ფრაზის '''' ავტორად.<ref></ref>\n\n==იხილეთ აგრეთვე==\n*Ordnung muss sein\n\n==ლიტერატურა==\n* \n==სქოლიო==\n\n\n\n\n\n\nკატეგორია:პრუსიის მეფეები\nკატეგორია:დაბადებული 24 იანვარი\nკატეგორია:დაბადებული 1712\nკატეგორია:გარდაცვლილი 17 აგვისტო\nკატეგორია:გარდაცვლილი 1786", "url": "https://ka.wikipedia.org/wiki/ფრიდრიხ_II_დიდი", "length": 1977}
{"id": "8135", "title": "ფრიდრიხ ვილჰელმ I (პრუსია)", "text": "'''ფრიდრიხ ვილჰელმ I''' () ''მეტასახელად'' '''\"ჯარისკაცთა მეფე\"''' (; დ. 14 აგვისტო, 1688, ბერლინი — გ. 31 მაისი, 1740, პოტსდამი)  — \"მეფე პრუსიაში\" 1713-1740 წლებში ჰოენცოლერნების დინასტიის წარმომადგენელი. ფრიდრიხ I-ის ძე, ფრიდრიხ II დიდის მამა. საფუძველი ჩაუყარა პრუსიის მილიტარიზმს, გაზარდა ბიუროკრატიული აპარატი. ისტორიულ ლიტერატურაში ცნობილია სახელით „ფელდფებელი ტახტზე“. \n\n== ლიტერატურა ==\n\n\n\n\n\n\n\nკატეგორია:პრუსიის მეფეები\nკატეგორია:დაბადებული 14 აგვისტო\nკატეგორია:დაბადებული 1688\nკატეგორია:გარდაცვლილი  31 მაისი\nკატეგორია:გარდაცვლილი 1740", "url": "https://ka.wikipedia.org/wiki/ფრიდრიხ_ვილჰელმ_I_(პრუსია)", "length": 545}
{"id": "8136", "title": "ფრიდრიხ I (პრუსია)", "text": "thumb|180px|ფრიდრიხ I\n'''ფრიდრიხ I''' (; დ. 11 ივლისი, 1657, კენიგსბერგი — გ. 25 თებერვალი, 1713, ბერლინი)  — ბრანდენბურგის კურფიურსტი ფრიდრიხ III-ის სახელით 1688 წლიდან და პირველი „მეფე პრუსიაში“ 1701-1713 წლებში.\n\n== ბიოგრაფია ==\nფრიდრიხ I დაიბადა ქალაქ კიონიგსბერგში ბრანდენბურგის კურფიურსტის ფრიდრიხ ვილჰელმისა და მისი მეუღლის ლუიზა ჰენრიეტა ორანელის ოჯახში. ვილჰელმი დაბადებიდანვე სუსტი ბავშვი და მისი გადარჩენის შანსები ძალიან დაბალი იყო, ამას ზედ დაერთო ერთი წლის ასაკში მომხდარი უბედური შემთხვევა, რომლის დროსაც იგი დამახინჯდა კიდეც. თუმც მისმა ორგანიზმა კრიზისი გადაიტანა და ფრიდრიხი გადარჩა. მამის გარდაცვალების შემდეგ იგი ბრანდენბურგის კურფიურსტი გახდა ფრიდრიხ III-ის სახელით.\n\nმან შეძლო თავისი 4 ნახევარძმისათვსი ჩამოერთმია მამის მიერ დატოვებული მემკვიდრეობები და ამით შეენარჩუბნებინა ქვეყნის ერთიანობა. 1707 წელს მან კიონიგსბერგში თავი მეფედ გამოაცხადა და სახელად „ფრიდრიხ I“ მიიღო, ამასთანავე როგორც კალვინისტი იგი ნოშატელის ფიურსტადაც იქნა არჩეული. \n\nმეფობის ტიტულის აღიარების სანაცვლოდ მან იმპერატორ კარლ VI-ს 2.000.000, ხოლო გერმანელ კლერიკალებს 600.000 ოქროს ტალერი გადაუხადა. გარდა ამისა ფრიდრიხი მოვალე იყო ესპანური მემკვიდრეობისათვის ომში კარლ VI-ის მხარეზე რამდენიმე ათასი ჯარისკაცი გამოეყვანა. ამასთანავე ფრიდრიხს უფლება არ ჰქონდა თავისი თავისათვის ეწოდებინა „პრუსიის მეფე“ (''გერმ.:'' König von Preußen), არამედ უნდა დაკმაყოფილებული ტიტულით „მეფე პრუსიაში“ (''გერმ.:'' König in Preußen), ვინაიდან მისი სამფლობელოების დიდი ნაწილი საღვთო რომის იმპერიის საზღვრებში არ იყო და პრუსიის მხოლოდ აღმოსავლეთ ნაწილს მოიცავდა. დასავლეთი ნაწილი (ე.წ. სამეფო პრუსია) პოლონეთის სამეფოს შემადგენლობაში იყო 1772 წლამდე.\n\n== ლიტერატურა ==\n\n\n\n\n\n\nკატეგორია:პრუსიის მეფეები\nკატეგორია:დაბადებული 11 ივლისი\nკატეგორია:დაბადებული 1657\nკატეგორია:გარდაცვლილი 25 თებერვალი\nკატეგორია:გარდაცვლილი 1713", "url": "https://ka.wikipedia.org/wiki/ფრიდრიხ_I_(პრუსია)", "length": 1795}
{"id": "8137", "title": "ფრანსუა მიტერანი", "text": "thumb|მარჯვნივ|ფრანსუა მიტერანი (1984)\n\n'''ფრანსუა მორის მიტერანი''' () (დ. 26 ოქტომბერი, 1916, ჟარნაკი, საფრანგეთი — გ. 8 იანვარი, 1996, პარიზი) — ფრანგი პოლიტიკური მოღვაწე, საფრანგეთის რესპუბლიკის პრეზიდენტი და ანდორის კო-პრინცი 1981-1995 წლებში.\n\n== ლიტერატურა ==\n* Bell, David S. \"François Mitterrand: the President as 'Political Artist'.\" in David S. Bell and John Gaffney, eds. ''The Presidents of the French Fifth Republic'' (2013): 136+\n* Cogan, Charles. \"Mitterrand, France, and NATO: the European transition.\" ''Journal of Transatlantic Studies'' (2011) 9#3 pp: 257–267.\n* Cole, Alistair. ''François Mitterrand: A Study in Political Leadership'', London, Routledge, 1994, .\n* Friend, Julius W. \"François Mitterrand: All Sins Forgiven?.\" ''French Politics and Society'' (1996): 28–35. \n\n== რესურსები ინტერნეტში ==\n*Louvre inauguration speech by Mitterrand\n*French President Poll (01/2006)\n\n\n\n\n\nკატეგორია:საფრანგეთის პრეზიდენტები\nკატეგორია:დაბადებული  26 ოქტომბერი\nკატეგორია:დაბადებული 1916\nკატეგორია:გარდაცვლილი  8 იანვარი\nკატეგორია:გარდაცვლილი 1996\nკატეგორია:ცივი ომის ლიდერები", "url": "https://ka.wikipedia.org/wiki/ფრანსუა_მიტერანი", "length": 1087}
{"id": "8139", "title": "მოჰამედ რეზა ფეჰლევი", "text": "'''მოჰამედ რეზა-შაჰ ფეჰლევი''' (; დ. 26 ოქტომბერი 1919, თეირანი, ირანი — გ. 27 ივლისი, 1980, კაირო, ეგვიპტე) — ირანის ბოლო შაჰი, ქვეყანას მართავდა 1941-1979 წლებში. ფეჰლევის დინასტიის მეორე და უკანასკნელი წარმომადგენელი. ხელისუფლებას ჩამოაშორეს ირანის ისლამური რევოლუციის შედეგად. შაჰი იძულებული იყო ემიგრაციაში წასულიყო და გარდაიცვალა კაიროში.\n\n== ბიოგრაფია ==\nგანათლება მიიღო ირანში და საზღვარგარეთ. 1938 წელს დაამთავრა სამხედრო აკადემია თეირანში. ტახტზე ავიდა 1941 წლის სექტემბერში, მამის რეზა-შაჰ ფეჰლევის გადადგომის შემდეგ. 1943 წელს ომი გამოუცხადა ფაშისტურ გერმანიას.\n\n1953 წლის აგვისტოში, აშშ-ს ცენტრალური სადაზვერვო სააგენტო-ს უშუალო ორგანიზებით, ოპერაცია \"აიაქსი\"-ს ფარგლებში დამხობილ იქნა პრემიერ-მინისტრი მოჰამედ მოსადეყის მთავრობა<ref>Bryne, Malcolm (18 August 2013). \"CIA Admits It Was Behind Iran's Coup\". Foreign Policy. </ref>. შაჰი ემიგრაციიდან დაბრუნდა და ავტორიტარული მმართველობა დაამკვიდრა. \n\nირანის საიდუმლი პოლიციური სტრუქტურების ფორმირება დაიწყო 1955 წ. აშშ-ს სამხედრო ექსპერტებისა და სპეცსამსახურების სპეციალისტების ხელშეწყობით<ref> Афрасияби Б. Иран ва Тарих. Техран. 1364/1985, сс. 43-50.</ref>.  ირანში თავისი „ექსპერტები“ გააგზავნა ასევე ისრაელმა, ერთ-ერთი მათგანი იყო პოლკოვნიკი იაკობ ნიმროდი<ref> Kermit Roosevelt, Countercoup: the Struggle for the Control of Iran (McGraw-Hill paperback, 1981), p. 9.</ref>.  შაჰის ოფიცრები გადიოდნენ ინტენსიურ მომზადებას დიდ ბრიტანეთში, ისრაელში და აშშ-ში<ref> Блоч, Джонатан; Фитцджеральд, Патрик. Тайные операции английской разведки: Ближний и Средний Восток, Африка и Европа после 1945 года. М.: Политиздат, 1987. </ref>.  „CIA“-სა და „სავაქ“-ის მჭიდრო თანამშრომლობის შესახებ ინფორმაცია ფართოდ გახდა ცნობილი მხოლოდ 1970-იანი წლების მეორე ნახევარში<ref> The Palm Beach Post (November 4, 1976).</ref> <ref> Kingman Daily Miner (November 4, 1976).</ref>.    \n\n1955 წლის მარტში, აშშ-ს არმიის პოლკოვნიკის მისია შეიცვალა ამერიკის „CIA“-ს ინსტრუქტორებით (მისია შედგებოდა სულ 5 ოფიცერისგან, რომლებიც იყვნენ ექსპერტები ფარული ოპერაციებისა, ინფორმაციის ანალიზისა და კონტრდაზვერვის სფეროში). შაჰის სპეცსამსახურების ჩამოყალიბებაში დიდი წვლილი მიუძღვის ამერიკელ გენერალს გერბერტ ნორმან შვარცკოფს, რომელმაც „გაწვრთნა სავაქ-ის პერსონალის პირველი თაობა“<ref> CENTRAL INTELLIGENCE AGENCY (CIA) IN PERSIA. In Encyclopaedia Iranica. Retrieved July 26, 2008.</ref> <ref> Palash Ghosh. Iran's Feared SAVAK: Norman Schwarzkopf’s Father Had Greater Impact On Middle East Affairs. (12/28/2012).</ref> <ref> N. R. Keddie and M. J. Gasiorowski, eds., Neither East Nor West. Iran, the United States, and the Soviet Union, New Haven, 1990, pp. 154–155.</ref>.     \n\n1956 წლის დეკემბერში შაჰმა და მისმა მთავრობამ გადაწყვიტა, რომ დადგა დრო ირანმა დააფუძნოს დაზვერვის ორგანიზაცია<ref> Kristen Blake. The U.S.-Soviet confrontation in Iran, 1945-1962: A case in the annals of the Cold War. (2009), p. 106.</ref>.  „სავაქ“-ის შექმნის კანონპროექტი შემოღებულ იქნა მეჯლისის მიერ 1957 წლის 20 იანვარს<ref> Amad Farughy/Jean-Loup Reverier: Persien: Aufbruch ins Chaos?, München 1979, S. 163.</ref>, და შემდგომ სენატის მიერ დამტკიცდა.\n\n1957 წელს აშშ-სა და ისრაელის სპეცსამსახურების დახმარებით შაჰმა დააარსა დაზვერვისა და სახელმწიფო უშიშროების სამსახური — სავაქი<ref> N. R. Keddie and M. J. Gasiorowski, eds., ''Neither East Nor West: Iran, the United States, and the Soviet Union'' (New Haven, 1990), pp. 154–55; personal interviews. </ref>.\n\n== ლიტერატურა ==\n\n\n== სქოლიო ==\n\n\n\n== რესურსები ინტერნეტში ==\n\n* Biography portal Mohammad Reza Pahlavi (persian)\n\n\nკატეგორია:სპარსეთის მონარქები\nკატეგორია:დაბადებული 26 ოქტომბერი\nკატეგორია:დაბადებული 1919\nკატეგორია:გარდაცვლილი  27 ივლისი\nკატეგორია:გარდაცვლილი 1980\nკატეგორია:ფეჰლევიანები\nკატეგორია:მეორე მსოფლიო ომის პოლიტიკური ლიდერები\nკატეგორია:ტახტიდან გადამდგარი მონარქები", "url": "https://ka.wikipedia.org/wiki/მოჰამედ_რეზა_ფეჰლევი", "length": 3748}
{"id": "8147", "title": "გერჰარდ შრედერი", "text": "'''გერჰარდ ფრიც კურტ შრედერი''' (; დ. 7 აპრილი 1944, მოსენბერგ-ვიორენი (''დღ.'' ბლომბერგი), ჩრდილოეთი რაინ-ვესტფალია) — გერმანელი იურისტი და პოლიტიკური მოღვაწე, გერმანიის ბუნდესკანცლერი 1998-2005 წლებში. 1990-1998 წლებში იყო ქვემო საქსონიის მინისტრ-პრეზიდენტი. სოციალ-დემოკრატიული პარტიის თავმჯდომარე 1999-2004 წლებში.\n\n==ბიოგრაფია==\n\n* ოფიციალური საიტი \n\n\n\n\nკატეგორია:გერმანიის კანცლერები\nკატეგორია:გერმანელი პოლიტიკოსები\nკატეგორია:დაბადებული 1944\nკატეგორია:დაბადებული 7 აპრილი", "url": "https://ka.wikipedia.org/wiki/გერჰარდ_შრედერი", "length": 478}
{"id": "8148", "title": "ანგელა მერკელი", "text": "'''ანგელა დოროთეა მერკელი''' ''დაბ.'' კასნერი (; დ. 17 ივლისი 1954, ჰამბურგი) — გერმანელი პოლიტიკური მოღვაწე. გერმანიის პირველი ქალი-კანცლერი 2005 წლის 22 ნოემბრიდან 2021 წლის 8 დეკემბრამდე. 2000-2018 წლებში ქრისტიან-დემოკრატიული კავშირის თავმჯდომარე.\n\n== რესურსები ინტერნეტში ==\n\n* ანგელა მერკელის პირადი საიტი \n*\n\n\n\n\n\nკატეგორია:გერმანიის კანცლერები\nკატეგორია:გერმანელი პოლიტიკოსი ქალები\nკატეგორია:დაბადებული 17 ივლისი\nკატეგორია:დაბადებული 1954", "url": "https://ka.wikipedia.org/wiki/ანგელა_მერკელი", "length": 445}
{"id": "8149", "title": "ჰელმუტ კოლი", "text": "'''ჰელმუტ იოზეფ მიხაელ კოლი''' (; ; დ. 3 აპრილი 1930, ლუდვიგსჰაფენი, რაინლანდ-პფალცი, გერმანია, — გ. 16 ივნისი 2017, იქვე) — გერმანელი პოლიტიკური მოღვაწე, გერმანიის ბუნდესკანცლერი 1982-1998 წლებში. მისი 16 წლიანი მოღვაწეობა ყველაზე გრძელია გერმანიის კანცლერებს შორის  ოტო ფონ ბისმარკის შემდეგ. იგი არის არქიტექტორი გერმანიის გაერთიანების და საფრანგეთის პრეზიდენტ ფრანსუა მიტერანთან ერთად მაასტრიხტის ხელშეკრულების, რითაც შეიქმნა ევროპის კავშირი. 1969-1976 წლებში იყო რაინლანდ-პფალცის მინისტრ-პრეზიდენტი. ქრისტიან-დემოკრატიული კავშირის თავმჯდომარე 1973-1998 წლებში აგრეთვე, გაერთიანებული გერმანიის პირველი კანცლერი.\n\n==ადრეული წლები და განათლება==\n\nჰელმუტ კოლი 1930 წლის 3 აპრილს გერმანიის ქალაქ ლუდვიგსჰაფენში, რომაულ-კათოლიკურ ოჯახში დაიბადა. როგორც ამ თაობის წარმომადგენელთა უმეტესობა, კოლიც იძულებით შეუერთდა ჰიტლერის ახალგაზრდა მხარდამჭერებს, 1945 წელს კი ნაცისტური გერმანიის შეიარაღებულ ძალებს - ვერმახტს თუმცა, განვითარებული მოვლენების გათვალისწინებით, ომში უშუალო მონაწილეობა არ მიუღია. ნაცისტურმა რეჟიმმა მასზე, როგორც მოზარდზე, დიდი გავლენა ვერ მოახდინა, რასაცთავადხსნიდა „მოგვიანებით დაბადების ბედნიერებით“. <ref>Berman, Russell A. “A German Chancellor like No Other.” POLITICO. POLITICO, June 16, 2017.</ref> \n \nკოლი იყო ოჯახის პირველი წევრი, რომელმაც საუნივერსიტეტო განათლება მიიღო. <ref>Pletter, Roman “Helmut Kohl, German Statesman Who United His Country after Cold War, Dies at 87.” The Washington Post. WP Company, June 16, 2017.</ref>  1950 წელს სამართლის შესწავლა დაიწყო ფრანკფურტის უნივერსიტეტში, ხოლო შემდგომ ისტორიისა და პოლიტიკის მეცნიერებების სწავლა ჰაიდელბერგის უნივერსიტეტში განაგრძო <ref>“Helmut Kohl” Encyclopedia Britannica. Encyclopedia Britannica, Inc., March 30, 2020.</ref>  ამავე უნივერსიტეტში დაიცვა დოქტორის ხარისხი 1958 წელს. სადოქტორო ნაშრომი მიუძღვნა 1945 წლის შემდგომ გერმანული პოლიტიკური პარტიების აღორძინებას. უნივერსიტეტის დასრულების შემდეგ კოლი ალფრედ ვებერის კვლევით ინსტიტუტში კვლევით საქმიანობას შეუდგა. აქტიური პოლიტიკური კარიერის დაწყებამდე იგი ბიზნეს საქმიანობითაც იყო დაკავებული.\n\n==ადრეული პოლიტიკური მოღვაწეობა==\n\n1946 წელს სკოლის დამამთავრებელ საფეხურზე მყოფი ჰელმუტ კოლი ახალდაფუძნებულ „ქრისტიან-დემოკრატიულ კავშირს“შეუერთდა. 1953 წელს გახდა ამავე პარტიის რაინლანდ-პფალცის ფილიალის საბჭოს წევრი, ხოლო 1954 წელს აირჩიეს პარტიის „ახალგაზრდული კავშირის“ თავმჯდომარის მოადგილედ. კოლითავიდანვე აქტიურად ჩაერთო მშობლიური ფედერალური მიწის ადგილობრივ პოლიტიკურ პროცესებში.1959 წელს  გახდა რაინლანდ-პფალცის საკანონმდებლო ორგანოს ყველაზე ახალგაზრდა წევრი. ახალგაზრდა პოლიტიკოსი განსაკუთრებით დიდ ყურადღებას უთმობდა როგორც სასკოლო, ისე საუნივერსიტეტო განათლების სისტემის საკითხებს და მისთვის ხელშეწყობას. სწორედ მისი ინიციატივით დაარსდა კაიზერსლაუტერნის ტექნიკური უნივერსიტეტი.\n \nთავისი კარიერის პირველ მნიშვნელოვან ნაბიჯს ჰელმუტ კოლმა 1969 წლის 19 მაისს, 39 წლის ასაკში მიაღწია და გახდა რაინლანდ-პფლაცის მინისტრ-პრეზიდენტი.1970-იან წლებიდან მოყოლებული,განსაკუთრებით გამოირჩეოდა ვილი ბრანდტის მთავრობის მიმართ კრიტიკით <ref>Harris M. Lentz. Heads of States and Governments. (New York: Routledge, 2013), 315.</ref> . განვლილი გზის გათვალისწინებით, პარტიის შიგნით კოლი ყველაზე პროგრესულ ძალად განიხილებოდა, 1973 წელს იგი აირჩიეს კიდეცქრისტიან-დემოკრატების თავმჯდომარედ, ეს პოსტი მან 1998წლამდე შეინარჩუნა <ref>Casey, S., and Wright, J. (Eds.). Mental Maps in the Era of Détente and the End of the Cold War 1968-91(Palgrave Macmillan: 2015), 177.</ref>. 1976 წელს გამართულ ფედერალურ არჩევნებში, კოლის პარტიამ  დიდი მხარდაჭერა მიიღო, თუმცა შედეგი არასაკმარისი აღმოჩნდა სოციალ-დემოკრატიჰელმუტ შმიდტის დასამარცხებლად. მისმა მოღვაწეობამ მნიშვნელოვნად იმოქმედა როგორც ქრისტიან-დემოკრატიული პარტიის, ისე მთლიანად გერმანული კონსერვატიზმის ფორმაციაზე. კერძოდ, კოლი ყურადღებას ამახვილებდა პარტიის ცენტრალურ საყრდენებსა და მემკვიდრეობაზე, რაც ითვალისწინებდა სოციალური კეთილდღეობის ინტეგრირებას კონსერვატული დღის წესრიგის გათვალისწინებით <ref>Berman, Russell A. “A German Chancellor like No Other.” POLITICO. POLITICO, June 16, 2017.</ref>   სწორედ ამიტომ,1980-იან წლებში, საერთაშორისო კონსერვატიზმზე საუბრისას,რონალდ რეიგანისა  და მარგარეტ ტეთჩერის  გვერდით ხშირად ჰელმუტ კოლის სახელსაც ახსენებდნენ. \n\n==გერმანიის ფედერალური კანცლერი==\n\n1982 წლის ოქტომბერში გერმანიის ფედერალურ რესპუბლიკაში დასრულდა სოციალ-ლიბერალური კოალიცია, რაც განაპირობა როგორც ადგილობრივ, ისე რეგიონულ არჩევნებში თავისუფალი დემოკრატების სასტიკმა მარცხმა  <ref>Michael Ray (Ed.) Germany. (New York: Britannica Educational Publishing, 2014), 310.</ref>. ამავე წელს, ქრისტიან-დემოკრატებმა „უნდობლობის კონსტრუქციული ვოტუმი“ პრაქტიკაში წარმატებით გამოიყენეს, ჩამოაყალიბეს ქრისტიან-დემოკრატიული კავშირის, ბავარიის ქრისტიან-სოციალური კავშირისა და თავისუფალ-დემოკრატიული პარტიისგან  შემდგარი კოალიცია, ხოლო გერმანიის ფედერალური კანცლერის პოსტზეჰელმუტ კოლი აირჩიეს. კოლმა ვადამდელი საპარლამენტო არჩევნები 1983 წლისათვის გამოაცხადა.მარტში გამართულ ფედერალურ არჩევნებში მან დამაჯერებელი გამარჯვება მოიპოვა, ქდკ/ქსკ-მ  48.8%-ის, ხოლო  თავისუფალმა დემოკრატებმა 7%-ის მოპოვება შეძლეს. საშინაო პოლიტიკურ ასპარეზზე კოლმა არაერთი მნიშვნელოვანი სოციალური ინიციატივა განახორციელა, მათ შორის, უმუშევრობის ბენეფიტების გაზრდა ასაკოვანთათვის, დაუსაქმებელი ახალგაზრდებისთვის სარგბელის მიღების ასაკის გაზრდა, 21 წლამდე, გარდა ამისა, მოიმატა ბავშვთა აღზრდის შემწეობამ და ა.შ.\n\nფედერალური კანცლერის პოსტზე დანიშნული კოლი 1960-იანი წლების მიწურულს, ვილი ბრანდტის მიერ წამოწყებული „ოსტპოლიტიკის“ , ფაქტობრივად,  გამგრძელებლად იქცა, რის გამოც მას ქრისტიან-დემოკრატები ხშირად აკრიტიკებდნენ კიდეც. სწორედ კოლის ინიციატივით განხორციელდა გერმანიის დემოკრატიული რესპუბლიკის  სახელმწიფო საბჭოს თავმჯდომარის, ერიხ ჰონეკერის პირველი სახელმწიფო ვიზიტი. შეხვედრაზე მხარეებმა „ორი გერმანიის“ ურთიერთობის პერსპექტივები და თანამშრომლობის სახეები განიხილეს. სწორედ ეს ორი მხარე გახდა 1989 წლის 9 ნოემბერს  ბერლინის კედლის  დანგრევის მონაწილე <ref>Berman, Russell A. “A German Chancellor like No Other.” POLITICO. POLITICO, June 16, 2017.</ref>\n\nთუმცა, როგორც აღნიშნავენ ხოლმე, გერმანიის „აღმოსავლეთის პოლიტიკას“ ჰელმუტ კოლმა „დასავლური პოლიტიკის“ ელფერიც შესძინა, რაც გამოიხატებოდა ევროპულ თანამეგობრობასთან  და ამერიკის შეერთებულ შტატებთან ურთიერთობების გაღრმავებით <ref>Gordon A. Crag. “Did Ostpolitik Work?” Foreign Affairs, January 28, 2009.</ref>  კანცლერობის პირველივე ვადის დასაწყისში, კოლმა თამამად დაუჭირა მხარი ამერიკული საბრძოლო რაკეტების დასავლეთ გერმანიის ტერიტორიაზე განლაგებას, რაც ვერ შეძლო მისმა წინამორბედმა, ჰელმუტ შმიდტმა <ref>Livingston, Robert Gerald. “Life after Kohl? We'll Always Have Germany.” Foreign Affairs, January 28, 2009</ref>\n\n==ევროპული თანამეგობრობა - „მჭიდრო კავშირი“ (“Ever Closer Union”)== \n\nევროპული პოლიტიკური არქიტექტურის დღევანდელი სახით არსებობაში ჰელმუტ კოლს დიდი წვლილი მიუძღვის. გარდა იმისა, რომ კოლი აქტიურად მონაწილეობდა ევროპული ინტეგრაციის გაღრმავების პროცესში,მან საფრანგეთის პრეზიდენტ ფრანსუა მიტერანთან  ერთად,ხელი შეუწყო გერმანიისა და საფრანგეთის მჭიდრო თანამშრომლობას. 1984 წელს ვერდენში, მიტერანისა და კოლის მიერ განხორციელებული ვიზიტი, სადაც 1916 წელს მნიშვნელოვანი ბრძოლა გაიმართა, ორი ქვეყნის შერიგების სიმბოლოდ იქცა. სწორედ ომში დაღუპულ ჯარისკაცებს მიაგეს პატივი ქვეყნის პირველმა პირებმა.გარდა ამისა, გერმანულ-ფრანგული კავშირისა და კულტურის გაზიარების მიზნით, მათივე ინიციატივით შეიქმნა ფრანგულ-გერმანული ტელეკომპანია „ARTE” <ref>Damien Stankiewicz. Europe Un-Imagined. (University of Toronto Press, 2017), 49.</ref>  \n\nერთიანი ევროპისადმი კოლის ხედვებსა და ინტეგრაციულ იმპულსებზე გავლენა მეორე მსოფლიო ომის დროს განვითარებულმა მოვლენებმა მოახდინა. მშობლიური ქალაქის, ლუდვიგსჰაფენის დაბომბვის ხილვამ, ახალგაზრდა კოლი მიახვედრა, რომ მხოლოდ ინტეგრაცია მიიყვანდა ევროპას საბოლოო მშვიდობამდე <ref>Simon Shuster. “Helmut Kohl.” Time. Time, June 22, 2017</ref>   მიუხედავად მრავალი წინააღმდეგობისა, ჰელმუტ კოლმა თავი მიუძღვნა ევროინტეგრაციის მასშტაბების გაზრდას და „მჭიდრო კავშირის“ იდეას (“Ever Closer Union”), რომელშიც გერმანია როგორც პოლიტიკური, ისე ეკონომიკური საყრდენის ფუნქციას შეასრულებდა. კოლის სახელს უკავშირდება ინტეგრაციის ერთ-ერთი ყველაზე ამბიციური პროექტი, 1986 წელს გაფორმებული- „ერთიანი ევროპული აქტი“, საფრანგეთის პრეზიდენტ ფრანსუა მიტერანთან ერთად მოგვარებული ბრიტანეთისთვის პრობლემური საბიუჯეტო საკითხი დაერთიანი მონეტარული კავშირისკენ გადადგმული ნაბიჯები <ref></ref> გარდა ამისა,საბჭოთა კავშირის დანგრევის შემდგომ, გერმანიის კანცლერი მხურვალედ უჭერდა მხარს ევროპის კავშირის პოსტ-საბჭოთა ქვეყნების ევროპეიზაციის პროცესსა და ევროპის კავშირის ამ მიმართულებით გაფართოებას.\n\n==გაერთიანებული გერმანიის პირველი კანცლერი==\n\n„ცივი ომის“ დროს მიმდინარე მოვლენების გათვალისწინებით, გერმანიის გაერთიანების საკითხი საკმაოდ შორეულ პერსპექტივად აღიქმებოდა. საბჭოთა კავშირიც თავის პოზიციებში მტკიცედ იდგა, არ დაეშვა გერმანიის დემოკრატიული რესპუბლიკის ევროპულ გაერთიანებასა და ჩრდილოატლანტიკური ხელშეკრულების ორგანიზაციაში ინტეგრაცია  <ref>Casey, S., & Wright, J. (Eds.) Mental Maps in the Era of Détente and the End of the Cold War 1968-91. (Palgrave Macmillan: 2015), 181.</ref>  კოლის კანცლერად მოღვაწეობის პერიოდში  „ორ გერმანიას“ შორის ურთიერთობა სხვა სტადიაში შევიდა.\n\nდასავლეთის ქვეყნებიდან გდრ-ის ყველზე დიდი კრედიტორი თავად გერმანიის ფედერაციული რესპუბლიკა იყო. მხოლოდ 1983-1985 წლებში გფრ-ის ბანკებმა გდრ-ს ორი მილიარდის კრედიტი გამოუყვეს, რასაც ორი მხარის შემდგარი თანამშრომლობის ერთ-ერთ მნიშვნელოვან ფაქტორად მოიხსენიებს საბჭოთა კავშირის ყოფილი საგარეო საქმეთა მინისტრი, ედუარდ შევარდნაძე  თავის მემუარებში <ref>ედუარდ შევარდნაძე. ფიქრი წარსულსა და მომავალზე. (თბილისი: პალიტრა L, 2006), 210. </ref>\n\nმართალია ბერლინის კედლის ნგრევა 1989 წელს დაიწყო, თუმცაამ დროისთვის, დასავლეთ და აღმოსავლეთ გერმანიის გაერთიანებასთან  დაკავშირებით შეკითხვები კვლავ ისმოდა. გდრ-ის ეკონომიკური მდგომარეობის გათვალისწინებით, მოსალოდნელი იყო ნეგატიური ეფექტები. მაშინ როდესაც გერმანიის ბუნდესტაგი 1989 წლის 9 ნოემბერს განიხილავდა პროექტს - „გაერთიანების აქტი“,დამსწრე საზოგადოებას კოლი შემდეგს დაპირდა:„არავინ იგრძნობს თავს უარესად, და უკეთესად - ბევრი“. <ref>Michael G. Huelshoff, Andrei S. Markovits, and Simon Reich (Eds.) From Bundesrepublik to Deutschland German Politics after Unification. (The Universality of Michigan Press, 1993), 106.</ref>\n\nგაერთიანების ერთ-ერთი გადამწყვეტი ეპიზოდი ჰელმუტ კოლის რუსეთში ვიზიტს უკავშირდება. 1990 წლის 14-16 ივლისს კანცლერი მიხეილ გორბაჩოვს  ეწვია, მოლაპარაკების შედეგად, მხარეები შეთანხმდნენ გაერთიანებული, სუვერენული გერმანიის უფლებაზე, შეუერთდეს ჩრდილოატლანტიკური ხელშეკრულების ორგანიზაციას, სსრკ-ს ჯარებს კი მიეცათ ქვეყნის დატოვების ვადა. <ref></ref> \n\nშემდეგი შეხვედრა 1990 წლის 12 სექტემბერს, მოსკოვში გაიმართა. მხარეების მიერ ხელი მოეწერა ხელშეკრულებას „ორი პლუს ოთხი“ (ბონი, ბერლინი, პარიზი და მოსკოვი), ხოლო მეორე დღეს კოლმა და გორბაჩოვმა ხელი მოაწერეს „კეთილმეზობლობის, პარტნიორობისა და თანამშრომლობის“ შესახებ ხელშეკრულებას, რომლითაც გერმანიისა და საბჭოთა კავშირის ურთიერთობების პრინციპულად ახალი პერსპექტივები წარმოჩნდა. <ref>შევარდნაძე, ფიქრი წარსულსა და მომავალზე. გვ. 19.</ref>\n\nორი თვის შემდეგ მხარეებს შორის ხელი მოეწერა „დიდ ხელშეკრულებას“, რომლის მიხედვით გერმანია უარს აცხადებდა ბირთვული, ქიმიური და ბაქტერიოლოგიური იარაღის წარმოებაზე, მათ განლაგებასა და შენახვაზე.მოსკოვში გამართულ შეხვედრას ჯამში 10-მუხლიანი შეთანხმების გაფორმება მოჰყვა, სადაც ზემოთჩამოთვლილი საკითხების გარდა, გაჟღერდა: გერმანიასადა პოლონეთს შორის საზღვრის დადგენა საერთაშორისო ხელშეკრულების თანახმად, გაერთიანებული გერმანია იმოქმედებდა მხოლოდ და მხოლოდ კონსტიტუციის გათვალისწინებით, გარდა ამისა,ქვეყანა საბრძოლო ძალებს შეამცირებდა 370 000 კაცამდე. სსრკ-ს მხრიდან აღნიშნული იყო, რომ შეიარაღებული ძალები 1994 წლამდე დატოვებდნენ გერმანიის ტერიტორიას, რისთვისაც გერმანიამ 15 მილიარდი დოლარი გამოყო, რომელსაც დაემატა მანამდე აღებული 5-მილიარდიანი სესხი, რომელიც შევარდნაძემ პირადად სთხოვა ჰელმუტ კოლს.\n\nაღსანიშნავია, რომ შეთანხმება „ორი პლუს ოთხი“ ძალაში 1991 წლის მარტში შევიდა, თუმცა რუსეთის ჯარების გერმანიიდან გამოყვანა 1994 წლამდე ვერ მოხერხდა. \n\n1998 წლის არჩევნების შედეგად, კოლის მთავრობა გერჰარდ შროდერის მთავრობამ ჩაანაცვლა. 16-წლიანი მოღვაწეობით, ჰელმუტ კოლი გახდა ბისმარკის შემდეგ პირველი, რომელმაც ასე ხანგრძლივი დრო დაჰყო კანცლერის პოსტზე. \n\n==პირადი ცხოვრება და სიცოცხლის დასასრული==\n\nჰელმუტ კოლი სიცოცხლის მანძილზე ორჯერ იყო დაქორწინებული. პირველად, 1960 წელს იქორწინა ჰანელორ რენერზე. თანაცხოვრებისას წყვილს ორი ვაჟი, უოლტერ და პიტერ კოლები შეეძინათ. პირველი მეუღლე კოლმა სკოლის ასაკში გაიცნო და მასთან ერთად 2001 წლამდე, მის გარდაცვალებამდე იცხოვრა. 2008 წელს, 78 წლის ასაკში მყოფმა პოლიტიკოსმა მეორედ იქორწინა. მისი მეუღლე 44 წლის მაიკ რიხტერი გახლდათ. ამ უკანასკნელთანქორწინებას საკმაოდ დიდი გამოხმაურება მოჰყვა. კოლის ვაჟის, პიტერ კოლის განცხადებით, ხელმეორედ დაქორწინება მამას არ სურდა და ეს ნაბიჯი 2008 წელს მიყენებულ თავის სერიოზულ ტრამვას დაუკავშირა.\n\n87 წლის კოლი 2017 წლის 16 ივნისს, ბუნებრივი სიკვდილით გარდაიცვალა. გამომშვიდობების ცერემონია ბერლინის გარდა სტრასბურგში, ევროპარლამენტის შენობაში გაიმართა.ეს იყო პირველი შემთხვევა, როდესაც ევროპარლამენტმა მსგავსი ცერემონიით გააცილა პოლიტიკური მოღვაწე.<ref> Agence France-Presse in Speyer, Germany. “'Architect of German Unity': World Leaders Pay Tribute to Helmut Kohl” The Guardian. Guardian News and Media, July 1, 2017.</ref> ცერემონიას მნიშვნელოვანი რანგის სხვადასხვა პოლიტიკური ფიგურა დაესწრო. „გაერთიანების კანცლერი“ - ამ სიტყვებით გამოემშვიდობა ანგელა მერკელი ყოფილ კანცლერს.  ჯორჯ ბუშმა  კი მას “ომისშემდგომი ევროპის ერთ-ერთი უდიდესი ლიდერი“ უწოდა. \n\n==ლიტერატურა==\n\n*Lentz. Harris M. Heads of States and Governments. New York: Routledge, 2013. \n*Casey, S., and Wright, J. (Eds.). Mental Maps in the Era of Détente and the End of the Cold War 1968-91. Palgrave Macmillan: 2015.  \n*Ray, Michael (Ed.) Germany. New York: Britannica Educational Publishing, 2014. \n*Stankiewicz, Damien. Europe Un-Imagined. University of Toronto Press, 2017.  \n*Huelshoff, Michael G. Andrei S. Markovits, and Simon Reich (Eds.) From Bundesrepublik to Deutschland German Politics after Unification. The Universality of Michigan Press, 1993. \n*შევარდნაძე, ედუარდ. ფიქრი წარსულსა და მომავალზე. თბილისი: პალიტრა L, 2006. \n\n==რესურსები ინტერნეტში==\n\n*helmut-kohl.de - საიტი ჰელმუტ კოლის შესახებ (მართავს კონრად ადენაუერის ფონდი)\n*Berman, Russell A. “A German Chancellor like No Other.” POLITICO. POLITICO, June 16, 2017. \n*Platter, Roman. “Helmut Kohl, German Statesman Who United His Country after Cold War, Dies at 87.” The Washington Post. WP Company, June 16, 2017. \n*“Helmut Kohl.” Encyclopedia Britannica. Encyclopedia Britannica, Inc., March 30, 2020.\n*Crag, Gordon A. “Did Ostpolitik Work?” Foreign Affairs, January 28, 2009. \n*Livingston, Robert Gerald. “Life after Kohl? We'll Always Have Germany.” Foreign Affairs, January 28, 2009.\n*Shuster, Simon. “Helmut Kohl.” Time. Time, June 22, 2017. \n*“Helmut Kohl and François Mitterrand: leaders in reconciliation”. European Commission \n*Deutsche Welle. “How Kohl and Gorbachev Sealed the Deal on German Reunification: DW: 14.07.2010.” DW.COM. Accessed April 20, 2020.\n*Agence France-Presse in Speyer, Germany. “'Architect of German Unity': World Leaders Pay Tribute to Helmut Kohl.” The Guardian. Guardian News and Media, July 1, 2017. \n\n==სქოლიო==\n\n\n\n\n\n\nკატეგორია:გერმანიის კანცლერები\nკატეგორია:გერმანელი პოლიტიკოსები\nკატეგორია:დაბადებული 3 აპრილი\nკატეგორია:დაბადებული 1930\nკატეგორია:გარდაცვლილი 16 ივნისი\nკატეგორია:გარდაცვლილი 2017\nკატეგორია:ცივი ომის ლიდერები", "url": "https://ka.wikipedia.org/wiki/ჰელმუტ_კოლი", "length": 15216}
{"id": "8150", "title": "ჰელმუტ შმიდტი", "text": "'''ჰელმუტ ჰაინრიხ ვალდემარ შმიდტი''' (; დ. 23 დეკემბერი, 1918, ჰამბურგი — გ. 10 ნოემბერი, 2015, ჰამბურგი) — გერმანელი პოლიტიკური მოღვაწე გსდპ-დან. როგორც სოციალ-ლიბერალური კოალიციის მთავრობის მეთაური, 1974–1982 წლებში იყო გფრ-ის მეხუთე ბუნდესკანცლერი ვილი ბრანდტის გადადგომის შემდეგ.\n\nშმიდტი გერმანიის ბუნდესტაგის დეპუტატი იყო (პირველად) 1953–1962 წლებში; ევროპარლამენტის წევრი 1958–1961 წლებში; ჰამბურგის საპოლიციო სამმართველოს სენატორი 1961 წლიდან; გერმანიის ბუნდესტაგის დეპუტატი (მეორედ) 1965–1987 წლებში, სადაც იყო სოციალ-დემოკრატიული ფრაქციის თავმჯდომარე 1967–1969 წლებში; თავდაცვის მინისტრი 1969–1972 წლებში და ფინანსთა მინისტრი 1972–1974 წლებში.\n\n== ბიოგრაფია ==\nჰელმუტ შმიდტის ბებია და ბაბუა მამის მხრიდან იყვნენ ებრაელები ლუდვიგ გუმპელი და ფრიდერიკ ვენცელი. ჰელმუტის მამა გუსტავ ლუდვიგი (1888–1981) დაბადებიდანვე მალე შმიდტების წყვილმა იშვილა<ref></ref><ref></ref>. მოგვიანებით გუსტავ ლუდვიგ შმიდტი გახდა მასწავლებელი და დაქორწინდა მის კოლეგაზე ლუდოვიკა კოხზე (1890–1968). ჰელმუტ შმიდტი დაიბადა ჰამბურგის ბარმბეკის რაიონში 1918 წელს. ის იყო დედამამიშვილებს შორის ყველაზე უფროსი<ref>Martin Rupps: ''Helmut Schmidt: Ein Jahrhundertleben.'' 2014, S.&nbsp;53</ref>. 1931 წლამდე ოჯახი ჰამბურგში ცხოვრობდა. 1937 წელს დაამთავრა საშუალო სკოლა<ref>Sabine Pamperrien: ''Helmut Schmidt und der Scheißkrieg.'' München 2014, S.&nbsp;88.</ref>. მისი ერთ-ერთი მასწავლებელი იყო ერნა სტალი<ref>Sabine Pamperrien: ''Helmut Schmidt und der Scheißkrieg.'' München 2014, S.&nbsp;105.</ref>.\n\n===სამხედრო სამსახური===\nსაშუალო სკოლის დამთავრების შემდეგ, შმიდტი, ისევე როგორც საშუალო სკოლის კურსდამთავრებულთა უმრავლესობა, მოხალისედ წავიდა სამხედრო სამსახურში, რათა შემდეგ შეძლებოდა შეუფერხებლად განათლების მიღება<ref>Hartmut Soell: ''Helmut Schmidt'' Band 1, München 2003, S.&nbsp;87; Sabine Pamperrien: ''Helmut Schmidt und der Scheißkrieg.'' München 2014, S.&nbsp;107.</ref>. 1937 წლის 4 ნოემბერს სამხედრო სამსახურში გაიწვიეს საზენიტო არტილერიასთან ბრემენ-ვეგესაკში<ref name=\":0\" />. 1939 წლიდან დასაქმებული იყო ბრემენის საჰაერო თავდაცვის რეზერვში სერჟანტად. 1941 წელს გადაიყვანეს ბერლინის ლუფტვაფეს უმაღლეს სარდლობაში რეზერვის ლეიტენანტად. 1941 წლის აგვისტოდან ბოლომდე შმიდტი მსახურობდა ოფიცრად აღმოსავლეთ ფრონტზე 1-ლი პანცერის დივიზიის მსუბუქი საზენიტო დანაყოფში<ref>Michael Wolffsohn: ''Vom Oberleutnant zum Soldatenkanzler? Helmut Schmidt, das Schicksal der Juden im „Dritten Reich“ und der deutsche Widerstand gegen Hitler.'' Frankfurter Allgemeine Zeitung, 16. Dezember 2014, S.&nbsp;6.</ref>. სხვათა შორის, იგი გაგზავნეს ლენინგრადის ბლოკადაში, რის გამოც მან მიიღო რკინის ჯვრის მეორე ხარისხის ორდენი<ref>Jonathan Carr: ''Helmut Schmidt.'' Düsseldorf/Wien 1985, S.&nbsp;29 und zwischen S.&nbsp;136–137.</ref>. 1942–1944 წლებში იყო კონსულტანტი მსუბუქი საზენიტო არტილერიის წვრთნის წესებში ბერლინის რაიხის საავიაციო სამინისტროში და ბერნაუში ბერლინის მახლობლად.\n\nროგორც რაიხის საავიაციო სამინისტროს წევრი, ლეიტენანტი შმიდტი დაინიშნა მაყურებლად სახალხო სასამართლოში 1944 წლის 20 ივლისის მკვლელობის მცდელობაში მონაწილეთა წინააღმდეგ სახალხო სასამართლოს საჩვენებელ სასამართლო პროცესებზე<ref name=\"mdz-1\">Wibke Bruhns: ''Eine deutsche Familiengeschichte.'' klangkontext.de, Biografie.</ref>. თავმჯდომარის როლანდ ფრეისლერის საქციელით შეძრწუნებული შმიდტი შემდგომი მოსმენისგან გაათავისუფლეს მისმა ზემდგომმა გენერალმა<ref name=\":0\">Hartmut Soell: ''Helmut Schmidt: 1918–1969. Vernunft und Leidenschaft.'' DVA, München 2004.</ref>. 1944 წლის დეკემბრიდან იგი თავდაპირველად გადაიყვანეს ბელგიაში, როგორც ბატარეის უფროსი დასავლეთ ფრონტზე. 1945 წლის დასაწყისში, ბალტიის ზღვაზე რერიკის საზენიტო პოლიგონზე ვარჯიშის დროს, მან კრიტიკული კომენტარები გააკეთა რაიხსმარშალის ჰერმან გერინგისა და ნაცისტური რეჟიმის მისამართით. ამისთვის ნაცისტთა მეთაურს სურდა მისი სამხედრო სასამართლოს წინაშე წარდგენა. თუმცა, ორმა ზემდგომმა გენერალმა აღკვეთა, მისი დისლოკაციის ადგილის მუდმივი შეცვლის გზით. 1945 წლის აპრილში შმიდტი ბრიტანელებმა დაატყვევეს სოლტაუში, ლუნებურგის ჰითზე. ზედელგემის სამხედრო ტყვეთა ბანაკში (ბანაკი №2226), ჰანს ბოჰნენკამპის ლექციამ სათაურით „ცდუნებული ხალხი“, დაუკარგა ბოლო ილუზიები ნაციონალ-სოციალიზმის შესახებ<ref name=\"zeit.de/2003/42\">Heinrich August Winkler: ''Das Holz, aus dem Kanzler geschnitzt werden.'' Die Zeit Nr. 42/2003.</ref>. შმიდტი ტყვეობიდან 1945 წლის 31 აგვისტოს გაათავისუფლეს<ref name=\"whoswho\"></ref>.\n\nბუნდესვერის დაარსების შემდეგ შმიდტი 1958 წლის მარტში რეზერვში კაპიტნის თანამდებობაზე დააწინაურეს. 1958 წლის ოქტომბერში/ნოემბერში მან მონაწილეობა მიიღო სამხედრო წვრთნებში მაშინდელ იზერბრუკის ყაზარმებში ჰამბურგ-ისერბრუკში<ref>Hans-Joachim Noack: ''Helmut Schmidt. Die Biographie.'' Rowohlt, Berlin 2008 (4. Auflage 2009), ISBN 978-3-87134-566-1.</ref>; წვრთნების დროს იგი ამოიღეს გსდპ-ის საპარლამენტო ფრაქციიდან იმ მოტივით, რომ ის იყო მილიტარისტი<ref>Interview im ''Zeit-Magazin,'' Nr. 17/2008, Rubrik ''Leben.''</ref>.\n\nომამდე შმიდტს თავდაპირველად სურდა არქიტექტურისა და ურბანული დაგეგმარების შესწავლა. ჯერ კიდევ სამხედრო ტყვედ ყოფნისას მან დააპროექტა „ოროთახიანი პატარა ქალაქის სახლი“ და „ლამაზად დახატა“<ref>''Eigentlich wollte ich Städtebauer werden. Helmut Schmidt im Gespräch mit Ulrich Wickert.'' Stuttgart 2001, ISBN 3-89850-028-4.</ref>. თუმცა, გათავისუფლების შემდეგ, ფინანსებისა და დროის მიზეზების გამო, მან გადაწყვიტა რაც შეიძლება სწრაფად დაესრულებინა „სასწავლო კურსი“<ref>Helmut Schmidt: ''Weggefährten – Erinnerungen und Reflexionen.'' Siedler, Berlin 1996, ISBN 3-88680-603-0, S.&nbsp;88 f.</ref> და 1945 წლის ზამთრის სემესტრიდან სწავლა დაიწყო ჰამბურგის უნივერსიტეტში, სადაც ეუფლებოდა ეკონომიკასა და პოლიტიკურ მეცნიერებებს. სწავლა დაასრულა 1949 წელს ეკონომიკის განხრით, თემაზე „იაპონიასა და გერმანიაში სავალუტო რეფორმების შედარების შესახებ“<ref></ref>. შემდეგ მან მუშაობა დაიწყო, ჯერ კონსულტანტად, შემდეგ — დეპარტამენტის უფროსად თავისუფალი და ჰანზატური ქალაქ ჰამბურგის ეკონომიკისა და ტრანსპორტის ორგანოში, რომელსაც ხელმძღვანელობდა კარლ შილერი. აქ ის სატრანსპორტო ოფისს ხელმძღვანელობდა 1952-1953 წლებში.\n\n=== პოლიტიკური კარიერა ===\nტყვეობიდან გათავისუფლების შემდეგ 1946 წლის მარტში შმიდტი შეუერთდა გსდპ-ს. აქ იგი თავდაპირველად ჩაერთო სოციალისტური გერმანიის სტუდენტთა ასოციაციაში. 1947–1948 წლებში იყო მისი თავმჯდომარე ბრიტანეთის საოკუპაციო ზონაში<ref>Jochen Wiemken: , abgerufen am 26. Mai 2019.</ref>. 1968–1984 წლებში იყო გსდპ-ის ფედერალური თავმჯდომარის მოადგილე. \n\n1953 წლის არჩევნებში შმიდტმა მოიპოვა ბუნდესტაგის დეპუტატის მანდატი. 1958–1961 წლებში იყო ევროპარლამენტის წევრი. 1961–1965 წლებში შმიდტი მსახურობდა პოლიციის განყოფილების სენატორის თანამდებობაზე (1962 წლის ივნისიდან — შინაგან საქმეთა სენატორი). ამ თანამდებობაზე მან მოიპოვა პოპულარობა და მაღალი რეპუტაცია, როგორც კკრიზისების მენეჯერმა 1962 წლის ქარიშხლის დროს გერმანიის ჩრდილოეთ ზღვის სანაპიროზე. ძირითადი კანონით ცალსახად ლეგიტიმაციის გარეშე, შმიდტმა გამოიყენა არსებული კონტაქტები ბუნდესვერთან, რათა უზრუნველეყო, რომ გაზრდილიყო ბუნდესვერისა და მოკავშირეების მხარდაჭერა ვერტმფრენებით.\n\n1963 წლის იანვარში, შპიგელის საქმის ფარგლებში, ფედერალურმა პროკურატურამ შმიდტს წაუყენა ბრალდება, როგორც შინაგან საქმეთა სენატორს, ღალატში ხელშეწყობისთვის. საქმის წარმოება შეწყდა 1965 წლის დასაწყისში.<ref></ref>.\n\n1965 წლის არჩევნებში შმიდტმა კვლავ მოიპოვა ბუნდესტაგის დეპუტატის მანდატი. \n\n1969 წლის ფედერალურ არჩევნებში გსდპ-ის გამარჯვებისა და სოციალურ ლიბერალურ კოალიციასა და გერმანიის თავისუფალ დემოკრატიულ პარტიას (გთდპ-ს) შორის შეთანხმების შემდეგ, 1969 წლის 22 ოქტომბერს კანცლერმა ვილი ბრანდტმა შმიდტი დანიშნა თავდაცვის მინისტრად ახალ ფედერალურ მთავრობაში. 1972 წლის 7 ივლისს, კარლ შილერის გადადგომის შემდეგ, მან დაიკავა ფინანსთა და ეკონომიკის მინისტრის თანამდებობა. 1972 წლის ფედერალური არჩევნების შემდეგ ეს „სუპერ სამინისტრო“ კვლავ გაიყო. 1972 წლის 15 დეკემბრიდან გთდპ უზრუნველყოფდა ეკონომიკის მინისტრს, ხოლო შმიდტი განაგრძობდა ფინანსთა სამინისტროს ხელმძღვანელობას.\n\n1974 წლის 16 მაისს, მას შემდეგ, რაც ვილი ბრანდტი გადადგა მთავრობის მეთაურად, ბუნდესტაგმა აირჩია შმიტი გერმანიის ფედერალური რესპუბლიკის მეხუთე კანცლერად 267 ხმით<ref></ref>. მისი მმართველობის პერიოდში ყველაზე დიდი გამოწვევა იყო გლობალური ეკონომიკური რეცესია და 1970-იანი წლების ნავთობის კრიზისი, რომელიც გერმანიის ფედერაციულმა რესპუბლიკამ მისი ხელმძღვანელობით უკეთ გაუძლო, ვიდრე სხვა ინდუსტრიულმა ქვეყნებმა. \n\n1974 წელს შმიდტმა ხელი მოაწერა აბორტის ვადის რეგულაციის კანონს<ref></ref>, რომელიც მოგვიანებით არაკონსტიტუციურად გამოცხადდა და 1976 წელს შემუშავებულ მოდელზე, რომელიც შემდგომ იქნა მიღებული<ref></ref>.\n\nშმიდტი იყო ბირთვული ენერგიის წარმოების ძლიერი მხარდამჭერი. 1977 წელს მისი მთავრობა გორლებენში ბირთვული საწვავის გადამუშავების ქარხნის აშენებას აპირებდა.\n\nსაფრანგეთის პრეზიდენტ ვალერი ჟისკარ დ'ესტენთან ერთად შმიდტმა გააუმჯობესა გერმანია-საფრანგეთის ურთიერთობები და გადადგა გადამწყვეტი ნაბიჯები შემდგომი ევროპული ინტეგრაციისკენ. შმიდტის თანამდებობაზე მოსვლის შემდეგ მალევე შეიქმნა ევროპული საბჭო და მან ასევე მიიღო ყველაზე მნიშვნელოვანი ეკონომიკური პოლიტიკის ზომა ჟისკართან თანამშრომლობით: მსოფლიო ეკონომიკური სამიტის დაარსება 1975 წელს, რომელიც დაგეგმილი იყო, როგორც არაფორმალური შეხვედრა. ყველაზე მნიშვნელოვანი დასავლური დემოკრატიების სახელმწიფოთა და მთავრობათა მეთაურები 1979 წლის 1 იანვარს ევროპის სავალუტო სისტემისა და ევროპის სავალუტო ერთეულის (ECU) შემოღება, რომლის ბაზაზე მოგვიანებით წარმოიშვა ევროპის ეკონომიკური და სავალუტო კავშირი და ევრო. ასევე დიდი შვიდეულის (G7) დაარსება შმიდტისა და ვალერი ჟისკარ-დ’ესტენის იდეას ეფუძნებოდა. 1977 წელს შმიდტი იყო პირველი დასავლელი სახელმწიფო მოღვაწე, რომელმაც მიუთითა შეიარაღების ბალანსისთვის საბჭოთა კავშირის ახალი SS-20 საშუალო რადიუსის რაკეტების საფრთხეებზე.\n\n1982 წლის ზაფხულის ბოლოს, სოციალ-ლიბერალური კოალიცია, რომელსაც ის ხელმძღვანელობდა, დაიშალა ეკონომიკურ და სოციალურ პოლიტიკაში განსხვავებების გამო (ფედერალური ბიუჯეტი, სახელმწიფო ვალი, დასაქმების პროგრამები)<ref name=\"scholtyseck\">Joachim Scholtyseck: ''Die FDP in der Wende.''  In: ''Historisch-Politische Mitteilungen,'' Band 19, Heft 1, Januar 2013, S.&nbsp;197 ff., ISSN (Online) 2194-4040, ISSN (Print) 0943-691X (PDF).</ref>. 1982 წლის 17 სექტემბერს გთდპ-ის ყველა ფედერალური მინისტრი (ჰანს-დიტრიხ გენშერი, გერჰარტ ბაუმი, ოტო გრაფ ლამბსდორფი და იოზეფ ერტლი) გადადგა. ამიტომ შმიდტმა აიღო ფედერალური საგარეო საქმეთა მინისტრის თანამდებობა, გარდა ფედერალური კანცლერის თანამდებობისა და გააგრძელა სამთავრობო საქმიანობა ბუნდესტაგში უმრავლესობის გარეშე.\n\n1982 წლის 1 ოქტომბერს კანცლერობა დასრულდა ჰელმუტ შმიდტისადმი უნდობლობის გამოცხადებით. გქდკ-ის, ბქსკ-სა და გთდპ-ის საპარლამენტო ფრაქციების ხმების  უმრავლესობით ჰელმუტ კოლი აირჩიეს მის მემკვიდრე კანცლერად.\n\nაღნიშნულის შემდეგ შმიდტის უსაფრთხოების პოლიტიკამ დაკარგა თითქმის მთელი მხარდაჭერა გსდპ-ში: 1983 წლის 18-19 ნოემბერს შემდგარ გსდპ-ის კიოლნის კონფერენციაზე, დაახლოებით 400 დელეგატიდან, შმიდტის გარდა, მხოლოდ 14 დელეგატმა დაუჭირა მხარი ნატოს ორმაგ გადაწყვეტილებას<ref></ref>. 1986 წლის 10 სექტემბერს ჰელმუტ შმიდტმა გამოსამშვიდობებელი სიტყვა წარმოთქვა ბუნდესტაგში და დატოვა პარლამენტი 1987 წელს ვადის ამოწურვისთანავე<ref>Informationen zu allen deutschen Bundeskanzlern Deutsche-Bundeskanzler.de, abgerufen am 28. September 2013.</ref><ref>''Abschiedsrede im Bundestag, 10. Sep. 1986'' youtube.de, nur audio, abgerufen am 28. September 2013.</ref>.\n\nშმიდტის უსაფრთხოების პოლიტიკა ქრისტიანულ-ლიბერალური კოალიციამ გააგრძელა, რასაც 1987 წლის 8 დეკემბერს შედეგად მოჰყვა „მცირე და საშუალო რადიუსზე მოქმედი რაკეტების ლიკვიდაციის შესახებ შეთანხმება“<ref>Briefwechsel Helmut Schmidt mit den Abgeordneten des Seeheimer Kreises vom 8.&nbsp;Dezember 1987 </ref>. ამ შეთანხმების გაფორმებით მიღწეული იქნა ნატოს 1979 წლის ორმაგი რეზოლუციის გრძელვადიანი მიზანი - საბჭოთა და აშშ-ის საშუალო რადიუსის ბირთვული რაკეტების ორმხრივი განადგურება - ჩამოყალიბებული შმიდტის მიერ 1977 წელს.\n\n=== კარიერის დასასრული და გარდაცვალება===\n1983 წლიდან შმიდტი იყო ჰამბურგის ყოველკვირეული გაზეთის Die Zeit-ის თანარედაქტორი, ხოლო 1990 წლამდე ის ასევე იყო Zeitverlag-ის მმართველი დირექტორი ჰილდე ფონ ლანგთან ერთად. ფედერალური კანცლერის თანამდებობის შემდეგ, მას აღარ ეკავა პოლიტიკური თანამდებობა. იგი მუშაობდა ჯურნალისიკაში, წერდა წიგნებს და კითხულობდა ლექციებს.\n\nშმიდტი იყო ატლანტიკური ხიდის ასოციაციის წევრი და გერმანულ-ბრიტანული საზოგადოების საპატიო პრეზიდენტი. 1993 წელს დააარსა გერმანიის ეროვნული ფონდი, რომლის საპატიო თავმჯდომარეს თვითონ იყო. ის ასევე იყო მის მიერ დაარსებული InterAction-ის საბჭოს საპატიო თავმჯდომარე,  ასევე დააარსა, ყოფილი სახელმწიფო მოღვაწეების საბჭო, რომელიც მან წამოიწყო მეგობრებთან ერთად და რომლის თავმჯდომარეც ის იყო 1985–1995 წლებში. 1995–1999 წლებში იყო გერმანიის პოლონეთის ინსტიტუტის (დარმშტადტის) პრეზიდენტი. \n\n2015 წლის 10 ნოემბერს ჰელმუტ შმიდტი 96 წლის ასაკში ინფექციით საკუთარ სახლში ჰამბურგ-ლანგენჰორნში გარდაიცვალა. ჰელმუტ შმიდტისა და მისი მეუღლის ლოკის ურნები განისვენებს ოლსდორფის სასაფლაოზე, კოხისა და შმიდტების ოჯახის საფლავზე<ref>knerger.de: Das Grab von Helmut und Loki Schmidt</ref>.\n<gallery>\nBundesarchiv B 145 Bild-F051143-0016, Bonn, Bundeskanzlerfest.jpg|ჰელმუტ შმიდტი მეუღლესთან ლოკისთან ერთად ფედერალური კანცლერის ფესტივალზე 1977 წელს\nGrabstein Loki und Helmut Schmidt (2).jpg|მემორიალური დაფა ჰელმუტ შმიდტისა და მისი მეუღლის ლოკის საფლავზე\n</gallery>\n\n== ოჯახი და პირადი ცხოვრება ==\nჰელმუტ შმიდტი 1942 წლის 27 ივნისს დაქორწინდა ჰანელორ გლაზერზე („ლოკი“, 1919–2010)<ref>Loki Schmidt über ihre kirchliche Trauung auf der Webseite der Kirchengemeinde Hambergen. Abgerufen am 2.&nbsp;Mai 2011.</ref>. ქორწინებაში შეეძინათ ორი შვილი. ვაჟი — ჰელმუტ ვალტერი, რომელიც დაბადებიდან მალევე გარდაიცვალა და ქალიშვილი სუზანა<ref>''„Jammern ist bei uns nicht angesagt“.'' In: ''Stern,'' 16. Dezember 2008 (Interview mit Susanne Schmidt).</ref>.\n\nლოკის გარდაცვალებიდან თითქმის ორი წლის შემდეგ, 2012 წლის აგვისტოში შმიდტმა გამოაცხადა, რომ მას ახალი პარტნიორი ჰყავდა: რუთ ლოა, რომელიც ათწლეულების განმავლობაში მისი ერთ-ერთი რწმუნებული იყო და მასთან მუშაობდა მდივნად<ref>''Helmut Schmidts Neue sieht Loki zum Verwechseln ähnlich.'' In: ''Focus,'' 2. August 2012; ''Helmut Schmidts letzte Liebe. Ruth Loah im Alter von 83 Jahren gestorben,'' Focus online, 12. März 2017.</ref>.\n\n==ლიტერატურა==\n*Reiner Lehberger: Die Schmidts. Ein Jahrhundertpaar. Hoffmann und Campe, Hamburg 2018, ISBN 978-3-455-00436-6.\n*Kristina Spohr: Helmut Schmidt. Der Weltkanzler. Theiss, Darmstadt 2016, ISBN 3-8062-3404-3.\n*Gunter Hofmann: Helmut Schmidt – Soldat, Kanzler, Ikone. Beck, München 2015, ISBN 978-3-406-68688-7.\n*Martin Rupps: Helmut Schmidt: Ein Jahrhundertleben. Herder, Freiburg 2013, ISBN 3-451-06682-3.\n*Reinhard Appel: Helmut Schmidt. Staatsmann – Publizist – Legende. 1. Auflage, Lingen Verlag, Köln 2008, ISBN 978-3-938323-81-6.\n*Hans-Joachim Noack: Helmut Schmidt. Die Biographie. Rowohlt, Berlin 2008, ISBN 978-3-87134-566-1.\n*Band 1: Vernunft und Leidenschaft. 1918–1969. Deutsche Verlags-Anstalt, München 2003, ISBN 3-421-05352-9.\n*Band 2: Macht und Verantwortung. 1969 bis heute. Deutsche Verlags-Anstalt, München 2008, ISBN 978-3-421-05795-2.\n*Harald Steffahn: Helmut Schmidt. Mit Selbstzeugnissen und Bilddokumenten. (1990) 4. Auflage, Rowohlt, Reinbek bei Hamburg 2004, ISBN 3-499-50444-8.\n*Michael Schwelien: Helmut Schmidt. Ein Leben für den Frieden. Hoffmann und Campe, Hamburg 2003, ISBN 3-455-09409-0.\n*Sibylle Krause-Burger: Helmut Schmidt – Aus der Nähe gesehen. Econ, Düsseldorf/Wien 1980, ISBN 3-430-15655-6.\n\n==რესურსები ინტერნეტში==\n*Biography at the German Historic Museum \n*Chancellor Site  \n*Helmut Schmidt University \n* Umfassende Bibliographie bei der Universitätsbibliothek der Helmut-Schmidt-Universität\n* Biografie von Helmut Schmidt cosmopolis.ch\n* Biografie beim Bundeskanzleramt\n* Helmut Schmidt, „Zeit“-Herausgeber und ehemaliger Bundeskanzler in ''Zeitzeugen im Gespräch,'' Deutschlandfunk am 30.&nbsp;Juni 2011\n* ARD-Spezial zum 95. Geburtstag von Helmut Schmidt \n* Virtueller Rundgang im Haus und auf dem Grundstück von Helmut und Loki Schmidt, Webseite der ''Helmut und Loki Schmidt Stiftung''\n* Archivaufnahmen mit und über Helmut Schmidt im Onlinearchiv der Österreichischen Mediathek\n* Bundeskanzler-Helmut-Schmidt-Stiftung (online)\n\n==სქოლიო==\n\n\n\n\n\n\n\nკატეგორია:გერმანიის კანცლერები\nკატეგორია:გერმანიის საგარეო საქმეთა მინისტრები\nკატეგორია:გერმანელი პოლიტიკოსები\nკატეგორია:დაბადებული  23 დეკემბერი\nკატეგორია:დაბადებული 1918\nკატეგორია:გარდაცვლილი 10 ნოემბერი\nკატეგორია:გარდაცვლილი 2015\nკატეგორია:ცივი ომის ლიდერები", "url": "https://ka.wikipedia.org/wiki/ჰელმუტ_შმიდტი", "length": 16148}
{"id": "8153", "title": "ლუდვიგ ერჰარდი", "text": "'''ლუდვიგ ვილჰელმ ერჰარდი''' (; დ. 4 თებერვალი 1897 — გ. 5 მაისი 1977) — გერმანელი პოლიტიკური მოღვაწე, გერმანიის ბუნდესკანცლერი 1963–1966 წლებში ქრისტიან-დემოკრატიული კავშირიდან. 1957–1963 წლებში იყო ვიცე-კანცლერი. \n\n\n\n\n\n\n\nკატეგორია:გერმანიის კანცლერები\nკატეგორია:გერმანელი პოლიტიკოსები\nკატეგორია:დაბადებული  4 თებერვალი\nკატეგორია:დაბადებული 1897\nკატეგორია:გარდაცვლილი 5 მაისი\nკატეგორია:გარდაცვლილი 1977\nკატეგორია:ცივი ომის ლიდერები", "url": "https://ka.wikipedia.org/wiki/ლუდვიგ_ერჰარდი", "length": 432}
{"id": "8154", "title": "იბერიულ-კავკასიური ენები", "text": "thumb|330px|ეთნო-ლინგვისტური ჯგუფები კავკასიის რეგიონში\n'''იბერიულ-კავკასიური ენები'''<ref>არნ. ჩიქობავა, „ენათმეცნიერების შესავალი“, თბ., 2008 წ.</ref><ref name=\"მ. ქურდიანი, 2007\">მ. ქურდიანი, „იბერიულ-კავკასიური ენათმეცნიერების საფუძვლები“, თსუ, 2007</ref>, '''კავკასიური ენები''', ''იაფეტური ენები'', ''პალეო-კავკასიური ენები'', ''ქართულ-შარომატული ენები'', ''ალაროდიული ენები'' — კავკასიის რეგიონში მცხოვრები აბორიგენული მოსახლეობის (დაახლ. 7 000 000 ადამიანი) ენათა ჯგუფი. ჯგუფში 32 (უბიხურით 33) ენობრივი ერთეულია. ლინგვისტური კვლევების კლასიფიკაციით ეს ენები ერთიანდებიან რამდენიმე ენათა ჯგუფში, რომელთაც გააჩნიათ გარკვეული ლინგვისტური მსგავსებები. ქართველი ლინგვისტი არნოლდ ჩიქობავა ამ ენებს იბერიულ-კავკასიურ ენებში აერთიანებს, შედეგად ქართული კავკასიოლოგიური სკოლა, კავკასიური ენების აღსანიშნავად იყენებს ტერმინს: იბერიულ-კავკასიური ენები.\n\n== სტატუსი ==\nჩრდილოაღმოსავლურ და ჩრდილოდასავლურ კავკასიურ ენებს შორის არსებობს მნიშვნელოვანი მსგავსებები. აღნიშნული მსგავსებები დაადასტურა 2013 წლის ავრომატურმა კომპიუტერულმა კვლევამ, რომელიც შედარებითი ლინგვისტიკის მეთოდით ჩატარდა (აღნიშნული მეთოდი სიტყვების სიის ანალიზს ეყრდნობა) Automated Similarity Judgment Program (ASJP)-ის გამოყენებით; თუმცა, მსგავსებების მიუხედავად, ვინაიდან კვლევა ავტომატური იყო და ვინაიდან ცხადი არ არის მსგავსებები ენათა ნათესაობის ბრალია თუ დროთა განმავლობაში ერთმანეთისგან სიტყვათა სესხების, კვლევის ავტორები არ ასკვნიან, რომ აღნიშნული ენები ერთმანეთს ენათესავებიან.  რამდენიმე ენათმეცნიერი, მაგ., სერგეი სტაროსტინი და სერგეი ნიკოლაევი, მიიჩნევს, რომ ჩრდილოკავკასიური ენები საერთო წინაპრისგან განვითარდა დაახლოებით 5000 წლის წინ,<ref name=\"NCED\">Nikolayev, S., and S. Starostin. 1994 ''North Caucasian Etymological Dictionary''. Moscow: Asterisk Press. Available online.</ref> თუმცა აღნიშნული თვალსაზრისი რთულად შესაფასებელია და სადავოდ რჩება.\n\nქართველურ და ჩრდილოეთკავკასიურ ენებს შორის უშუალო კავშირი დადასტურებული არ არის და დღესდღეისობით მეტად საეჭვოდაც მიიჩნევა.<ref></ref> თანამედროვე ენათმეცნიერებაში ტერმინი ''კავკასიური ენები'' რეგიონულ ჯგუფს აღნიშნავს და არა — ენათა ოჯახს.<ref></ref>\n\n==ჯგუფის აღმნიშვნელი ტერმინები==\nიბერიულ-კავაკსიური ენები სპეციალურ ლიტერატურაში სხვადასხვა ტერმინით აღინიშნება, ესენია: „კავკასიური ენები“, „იაფეტური ენები“, „პალეო-კავკასიური ენები“ და „ალაროდიული ენები“.\n\nაქედან '''„კავკასიური ენები“''' ყველაზე გავრცელებული ტერმინი იყო და ახლაც ხშირად იყენებენ. სათანადო ენები ამჟამად თითქმის მხოლოდ კავკასიაში იხმარება; ერთი გარემოება რომ არა, ეს საკმაო საფუძველს შექმნიდა იმისათვის, რომ  ტერმინი „კავკასიური ენები“ მიჩნეულიყო შესაფერის ტერმინად. კავკასიაში გავრცელებულია ასევე ინდოევროპული (რუსული, უკრაინული, სომხური, ოსური, თალიშური, თათური, ქურთული, ბერძნული...), ალთაური ენები (აზერბაიჯანული, ყუმიკური, ყარაჩაულ-ბალყარული, ნოღაური, თათრული, თურქმენული) და სემიტური (სირიული, იგივე ასირიული ანუ აისორული). „კავკასიური“ ენების გამიჯვნა „კავკასიის“ ენებისაგან ძნელდება, გარჩევა კი საჭირო არის.\n\nტერმინი „იბერიულ-კავკასიური“ საშუალებას იძლევა ეს ენები გაირჩეს „კავკასიის ენებისაგან“: იბერიულ-კავკასიური ენები ესაა იბერიული (ქართველური) და მონათესავე ენები. ტერმინი „იბერიულ-კავკასიური ენები“ შემოღებულია საქართველოს მეცნიერებათა აკადემიის ენათმეცნიერების ინსტიტუტის მიერ 1946 წელს.\n\nნ. მარი ამ ენებს '''იაფეტურს''' უწოდებდა. „იაფეტური ენები“ მეთვრამეტე საუკუნეში ინდო-ევროპულ ენატა აღსანიშნავად იყო გამოყენებული. იბერიულ-კავკასიური ენებისათვის ეს ტერმინი ნ. მარმა შემოიღო. ოღონდ ტერმინის მნიშვნელობა ნ. მარის მოძღვრებაში იცვლებოდა: 1908-1915 წლებში „იაფეტური ენები“ ცოცხალ იბერიულ-კავკასიურ ენათაგან მხოლოდ „ქართველურ ენებს“ გულისხმობდა, ხოლო 1915-1923 წლებში კი ქართველურსა და მის მონათესავე კავკასიურ ენებს, სახელდობრ: აფხაზურ-ადიღურ, ნახურსა და დაღესტნურ ენებს. მომდევნო წლებში „იაფეტური ენები“ მონათესავე ენათა ერთეულს აღარ აღნიშნავს და გენეალოგიური კლასიფიკაციის ცნებას აღარ წარმოადგენს.\n\n„იბერიულ-კავკასიური ენების“ სინონიმად ტერმინი '''„პალეო-კავკასიურიც“''' გვხვდება<ref>B. Geiger, T. Halasi - Kun, A. Kuipers, K. Menges, „Peoples and Languages of the Caucasus“ 1959</ref>. ტერმინი „პალეო-კავკასიური“ („ძველისძველი კავკასიური“) ჰოლანდიელ ენათმეცნიერს კ. ულენბეკს ეკუთვნის.\n\nტერმინი „პალეო-კავკასიური“ გულისხმობს, რომ სათანადო ენები კაკასიის სხვა ენებთან (ინდოევროპულ და თურქულ ენებთან) შედარებით უფრო ძველია კავკასიის მიწაყალზე. თუ ასე გავიგებთ, „პალეო-კავკასიური“ მართებული ტერმინია. მაგრამ თუ მას გავიგებთ როგორც კავკასიის ენდოგენური მოსახლეობის ენებს, ზუსტი არ იქნებოდა: „ძველი კავკასიური“ კიდევ არ ნიშნავს „კავკასიაში წარმოქმნილს“.\n\nიბერიულ-კავკასიური ენები ფრიც ჰომელმა მოაქცია '''ალაროდიულ ენათა''' წრეში, ე. ი. იმ ენათა წრეში, რომელსაც წინააზიის ძველი, აწ მკვდარი ენები (ურარტული, ჰურიტული, პროტოხეთური, შუმერული...) განეკუთვნება. ბუნებრივია, უპირატესობა მიეცეს ტერმინს, რომელიც ახლანდელ ვიტარებას ემყარება და მასთან გეოგრაფიულ ტერმინში („კავკასიის ენები“) არ აირევა.\n\nივ. ჯავახიშვილი ამ ენებს უწოდებდა — '''ქართულ-შარომატულს'''.\n\nი. კარსტი ტერმინ „იბერიულ-კავკასიური ენების“ ქვეშ მოიაზრებდა „კავკასიურ“ (ჩრდილოკავკასიურ და ქართველურ ენებს) და „იბერიულ“ (პირინეის ნახევარკუნძულის ძველი იბერებისა და ახლანდელი ბასკების) ენას<ref>Jos. Karst, „Grundzüge der vergleichenden Grammatik des Ibero-Kaukasischen“, Lpz, 1934</ref>. ამ შემთხვევაში იბერიულ-კავკასიური ძველისძველი ჰიპოთეზური ენობრივი წრის „მაკროსამყაროს“ გულისხმობს.\n\nშესაბამნისად ტერმინი — „იბერიულ-კავკასიური ენები“, როგორც რეალური „მიკროწრე“ თავისთავში არ გამორიცხავს ჰიპოთეზური ენების „მაკროსამყაროს“ არსებობას. ამრიგად აღნიშნული ტერმინი უფრო გამოსადეგია ყველა არსებული ტერმინისაგან განსხვავებით.\n\n==ისტორია==\nXIX საუკუნის დასაწყისში, რუსეთის იმპერიის მიერ კავკასიის ათვისებასთან ერთად, ევროპელმა მეცნიერებმა დაიწყეს კავკასიაში არსებული ენების მეცნიერული შესწავლა. ნაწილობრივ, აღნიშნული საქმის წამოწყებას მიაწერენ პ. პალლას და ი. გიულდენშტადტს, რომლებიც აგროვებდნენ რა სხვადასხვა (ჩეჩნური, ინგუშრი, ბაცბური, ქართული, მეგრული, სვანური, ყაბარდოული, აფხაზური, დარგინული, ლაკური, ხუნძური, დიდოური, ანდიური) ენის ლექსიკურ მარაგს, პარალელურად ქმნიდნენ ლექსიკონებს. თუმცა უნდა აღინიშნოს, რომ მათი საქმიანობა ისაზღვრებოდა მხოლოდ ლექსიკონებით და არ ითვალისწინებდა ენების გრამატიკულ შესწავლას. აქვე ხაზგასასმელია გ. კლაპოტის ნაშრომიც<ref>Г. Клапрот, Путешествие на Кавказ и в Грузию, 1814 г.</ref>, რომელშიც ენის საკითხები მხოლოდ გაკვრით განიხილებოდა.\n\nევროპელ მეცნიერთა ყურადღება კავკასიის ენების მიმართ მას შემდეგ კიდევ უფრო გაიზარდა, რაც განვითარდა შედარებითი-ისტორიული ენათმეცნიერება. იბერიულ-კავკასიური ენების პირველ მკვლევარად შეიძლება ჩაითვალოს მარი ბროსე, რომელმაც 1834 წელს პარიზში გამოაქვეყნა ქართული ენის გრამატიკა. მარი ბროსემ, ისევე როგორც შემდგომში ფრ. ბოპმა ენა ინდოევროპულ ენათა ჯგუფში შეიტანეს. 1854 წელს მაქს მიულერი, რომელიც თვლიდა რომ ქართული ენის ინდოევროპულ ენათა ჯგუფში შეტანისათვის არასაკმარისი მტკიცებულება არსებობდა, ქართული სხვა დანარჩენ მსგავსი კავკასიური ენები დამოუკიდებელ ტურანულ ენათა ჯგუფში შეიტანა. და მხოლოდ 1864 წელს ავსტრიელმა ენათმეცნიერმა ფრიდრიხ მიულერმა ყურადღება მიაქცია აგრეთვე რამდენიმე სტრუქტურულ ნიშანს, რომლებიც დამახასიათებელია იბერიულ-კავკასიური ენებისათვის (ხმოვნებით ღარიბია, თანხმოვნებით მდიდარი; ხშულები „მაგრად“ გამოითქმის; თანხმოვნები თავს იყრის... აგლუტინაციის პრინციპი... სუფიქსაციის გვერდით პრეფიქსაცია... ფორმებით მდიდარია ზმნაც, სახელიც... ჩრდილო-კავკასიურ ენებში გაირჩევა „სქესები“, „ცოცხალი“, „არაცოცხალი“, „გონიერი“, „არაგონიერი“ გარჩევის საფუძველზე... ზმნის უღლებამ შეიძლება ობიექტიც აღნიშნოს ბასკურის მსგავსად... თვლის სისტემა — ზოგი ენის გამოკლებით ოცობითია) და გამოთქვა მოსაზრება, რომ, კავკასიური ენები — ესაა ოდესაღაც მრავალმრიცხოვანი ენათა ოჯახი, რომელიც გავრცელებული იყო კავკასიაში და მის სამხრეთით, სანამ აქ ინდოევროპული და სემიტური ენები გავრცელდებოდა.\n\nიბერიულ-კავკასიური ენათა ისტორიულ-გენეზისური ერთიანობა 1864 წელს პირველად პ. უსლარმა გაკვრით, მაგრამ გარკვევით აღნიშნა: კავკასიური ენები ცალკე ოჯახს ქმნიანო. ამ ენებს გასაოცარ სხვაობასთან ერთად, ღმად ნათესაური კავშირებიც მოეპოვებათო. იბერიულ-კავკასიური ენათა ნათესაობას იცავდნენ ნ. მარი, ივ. ჯავახიშვილი... უარყოფდა ნ. ტრუბეცკოი. \n\n==ჯგუფის ნიშან-თვისებები==\nდიდი სხვაობა დასტურდება იბერიულ-კავკასიურ ენათა სხვადასხვა ჯგუფებს შორის და არაიშვიათად ერთი ჯგუფის ენებს შორის შორისაც. აფხაზურში სახელის ბრუნება არ აქვს, ზმნის მორფოლოგია კი ძალზე მდიდარია (კერძოდ, გამოხატავს პირს, კლასს, რიცხვს სუბიექტისას და ობიექტისას). ლეზგიურში ბრუნება მდიდარია (სახელს ოთხი ძირითადი ბრუნვის გარდა ლოკატიურ ბრუნვათა წყება მოეპოვება), ზმნა კი არც პირებს განარჩევს, არც გრამატიკულ კლასებს, არც რიცხვში იცვლება... აფხაზურისა და ლეზგიურის მორფოლოგია ორ პოლუსს ქმნის. სტრუქტურის მიხედვით, მათ შორის თავსდება ყველა სხვა იბერიულ-კავკასიური ენები — ადიღეური ენები, ქართველური, ნახური თუ დაღესტნური. ქართული, მაგალითად თავისი მორფოლოგიით აფხაზურთანაც უფრო ახლოს არის და ლეზგიურთანაც, ვიდრე ეს ორი კავკასიური ენა — აფხაზური და ლეზგიური ერთმანეთთან.\n\nსხვაობას იბერიულ-კავკასიური ენათა სხვადასხვა ჯგუფებს შორის ხშირად მიაწერენ ამ ენათა წარმოშობითს სხვადასხვაობას: განსაკუთრებიბთ ხაზგასმით აღნიშნავენ, რომ ქართველურ ენებს გრამატიკული კლას-კატეგორია არ აქვს, მთის კავკასიური ენებისათვის კი ეს კატეგორია ნიშანდობლივია... სხვაობა იბერიულ-კავკასიური ენებში პირველადია, საერთო მოვლენები დაახლოების შედეგია, კავკასიური ენები „ენათა კავშირს“ წარმოადგენს. ენათა კონტაქტის შედეგად საერთო მოვლენები, რა თქმა უნდა, ჩნდება (როგორც სხვადასხვა წარმოშობის, ისე მონათესავე ენებში), მაგრამ „ენათა კავშრად“ არავის მიუჩნევია დაღესტნური ენები (მით უფრო — დაღესტნური ენების ლეზგიური ქვეჯგუფის ენები), რომელთა შორის ისეთივე არსებითი სტრუქტურული სხვაობა შეიმჩნევა, როგორიც, ვთქვათ, დაღესტნურ და ქართვეურ ენებს შორის დასტურდება.\n\nზოგიერთი ლეზგიური ენა (წახური, რუთულური, არჩიბული, ბუდუხური, კრიწული) განასხვავებს გრამატიკულ კლასებს, ზოგი (ლეზგიური, ალუღური, უდიური) — არა. თაბასარანულ ენაში ერთ კილოში ეს კატეგორია დაუცავს, მეორეში იგი მოშლილია. ლეზგიურის, აღულურისა და უდიურის მკვლევარებმა (მ. ჰაჯიევმა, უ. მეილანოვამ, რ. შაუმიანმა, ა. მაჰომეტოვმა, ე. ჯეირანაშვილმა, გ. თოფურიამ) დაადასტურეს ამ ენებში გრამატიკული კლას-კატეგორიის კვალი: ეს კატეგორია ყველა ლეზგიურ ენაში ყოფილა გარჩეული, სადაც არა გვაქვს, დაკარგულია. სხვაობა მეორეულია.\n\nზმნის უღლება გრამატიკულ კლასებში განასხვავებს წახურულში, რუთულურში, არჩიბულში, ბუდუხურში, კრიწულში. პირებს განასხვავებს უდიურში, კლასებსა და პირებს — თაბასარანულში. არც პირებსა და არც გრამატიკულ კლასებს ზმნა არ განასხვავებს ლეზგიურსა და აღულურში. ჯერ გრამატიკული კლასი, მერე — კლასი და პირი, შემდეგ — მხოლოდ ანდა უკლასო და უპირო ზმნა. ამგვარად, თანამედროვე ვითარება საშუალებას იძლევა აღვადგინოთ ისტორიული პროცესი, რომლის სხვადასხვა საფეხურიც წარმოდგენილია ამ ნაირსახეობებში.\n\nმოვლენის ისტორიული გათვალისწინება ლეზგიური ქვეჯგუფის ენებში ცხადყოფს, რომ ამოსავალში ერთგვარობა გვქონდა იქ, სადაც ამჟამად ნაირგვარობა დასტურდება. ის, რაც ლეზგიური ქვეჯგუფის ენებში გვაქვს, მიკროისტორიას წარმოადგენს. იბერიულ-კავკასიური ენათა ისტორიას იმავე დასკვნამდე მივყავართ: წარსულში გვქონდა იქ, სადაც ახლა სხვაობა გვაქვს. სტრუქტურული მსგავსება ნათესაობას ვერ ცხადყოფს, და პირიქით — სტრუქტურული სხვაობაც ნათესაობას არ გამორიცხავს. სტრუქტურულ მსგავსებას, თუ ის არსებითს მომენტს ეხება, შეუძლია ნათესაობის საკითხი დაგვასმევინოს.\n\nიბერიულ-კავკასიური ენებისათვის დამახასიათებელი ჩანს ისტორიულად: \n#ხმოვანთა მარტივი სისტემა და თანხმოვანთა რთული შემადგენლობა;\n#თანხმოვნებში: ფარინგალური და ლარინგალური სერია, ხშულთა სამეულებრივი სისტემა;\n#ფარინგალური და ლარინგალური სერია გამარტივების ტენდენციას იჩენს, წინა წარმოების ხშულების შედგენილობა რთულდება. ზოგ ენაში (უდიურში) სამეულის წევრი მკვეთრები სპეციფიკურობას კარგავენ (სხვა ენათა გავლენით);\n#მარტივი ფუძე (ძირეული მორფემა) ერთმარცვლიანია (დახურული);\n#სრულხმოვნობა ძველია, თანხმოვანთა თავყრა მეორეულია. მიზეზი: ინტენსიური დინამიკური მახვილის მოქმედება, ჰარმონიული კომპლექსები;\n#სიტყვის აგებულების პრინციპი აგლუტინაციურია;\n#ზმნა და სახელი გარჩეულია, მაგრამ საერთო ფორმანტებიც შეიმჩნევა (ქართული);\n#ზმნა სახელისაგან მომდინარეობს (ნასახელარ ზმნათა სიჭარბე);\n#ზმნის მორფოლოგია სახელისაზე უფრო ძველია. უღლების ჩამოყალიბება უსწრებს ბრუნების ჩამოყალიბებას;\n#ძირითადი მორფოლოგიური კატეგორია — გრამატიკული კლასები (პიროვნებისა: ვინ-კატეგორია და ნივთისა: რა-კატეგორია) — გაირჩეოდა სახელებში (არსებითი, ზედსართავი, რიცხვითი, ნაცვალსახელი), ზმნაში, ნაზმნარ არსებით სახელებში (მასდარში), ნაზმნარ ზედსართავ სახელებში (მიმღეობებში), ზოგ ზმნისართში. ეს გრამატიკული კატეგორია ზოგ ენას დაეკარგა სხვა ენების გავლენით (პერიფერიაზე);\n#კლასოვანი უღლება ყველაზე ძველია, კლასოვან-პიროვანი მისგან მოდის, პიროვანი უღლება მივიღეთ კლასოვან-პიროვანისაგან (სათანადო ენაში გრამატიკული კატეგორიის დაკარგვის შემდეგ);\n#ბრუნვათა სისტემაში სპეციფიკურია ერგატივი (მოთხრობითი) და დამახასიათებელია აკუზატივის უქონლობა;\n#ატრიბუტულ სინტაგმას ისტორიულად პოსტპოზიციური წყობა ახასიათებდა;\n#პრედიკატულ სინტაგმათაგან სპეციფიკურია გარდამავალი ზმნის ერგატიული კონსტრუქცია.\n\nიბერიულ-კავკასიური ენათა ძირითად ლექსიკაში საერთო კუთვნილებას წარმოადგენს სიტყვები, რომლებიც აღნიშნავენ: „გულს“, „მზეს“, „ენას“, ზოგ რიცხვით სახელს („ცალი“, „ტყუპი“), სათანადო ძირები საკუთრივ იბერიულ-კავკასიური ჩანს. კავკასიის მცოდნეთა უმრავლესობა ვარაუდობს იბერიულ-კავკასიური ენათა ყველა ჯგუფის თავდაპირველ წარმოშობით ნათესაობას.\n\n== ენათა კლასიფიკაცია ==\nიბერიულ-კავკასიური ენებს  მ. ქურდიანი ყოფს სამ<ref name=\"მ. ქურდიანი, 2007\"/> (არნოლდ ჩიქობავას მიხედვით დაყოფილია იყო ოთხ: ქართველურ, აფხაზურ-ადიღურ, ნახურ და დაღესტნურ<ref>არნ. ჩიქობავა, „ენათმეცნიერების შესავალი“, თბ., 2008 წ.</ref><ref>არნ. ჩიქობავა, „იბერიულ-კავკასიური ენათმეცნიერების შესავალი“, თბ., 1979, გვ. 7</ref>) ენობრივ ჯგუფად და მრავალრიცხოვან ქვე-ჯგუფებად. ეს ენებია:\n:1. ქართველური ენები ('''ბასკურ-ქართველური ენები'''<ref name=\"მ. ქურდიანი, 2007\"/>)\n:* ქართული (დამწერლობიანი V საუკუნიდან; გურული დიალექტები [<small>ზემო გურული დ.</small> • <small>ქვემო გურული დ.</small>] • ინგილოური დიალექტები [<small>ზემო ინგილოური დ.</small> • <small>ქვემო ინგილოური დ.</small>] • იმერული დიალექტები [<small>ზემო იმერული დ.</small> • <small>ქვემო იმერული დ.</small>] • ფერეიდნული დიალექტები • რაჭული დიალექტები [<small>ზემო რაჭული დ.</small> • <small>მთარაჭული დ.</small> • <small>ქვემო რაჭული დ.</small>] • აჭარული დ. • გუდამაყრული დ. •  თიანური დ. • თუშური დ. • იმერხეული დ. • კახური დ. • ლეჩხუმური დ. • ლივანური დ. • მაჭახლური დ. • მესხური დ. • მთიულური დ. • მოხევური დ. • ტაოური დ. • ფშავური დ. • ქართლური დ. • ხევსურული დ. • ჯავახური დ.)\n:* სვანური (დამწერლობიანი; ზემოსვანური დიალექტები [<small>ბალსზემოური დ.</small> • <small>ბალსქვემოური დ.</small>] • ქვემოსვანური დიალექტები [<small>ლენტეხური დ.</small> • <small>ლაშხური დ.</small> • <small>ჩოლურული დ.</small>])\n:* ზანური ენა\n::*მეგრულ-ლაზური ენა\n::*მეგრულ-ჭანური ენა\n::* მეგრული (დამწერლობიანი; <small>ზუგდიდურ-სამურზაყნოული დ.</small> • <small>მარტვილურ-სენაკური დ.</small>)\n::* ლაზური (დამწერლობიანი; <small>ათინურ-ართაშნული დ.</small> • <small>ვიწურ-არქაბული დ.</small> • <small>ხოფურ-ჩხალური დ.</small>)\n::* ჭანური ენა\n:2. აფხაზურ-ადიღური ენები\n::2.1. აფხაზურ-აბაზური ენები\n:::* აფხაზური (დამწერლობიანი; <small>აბჟუური დ.</small> • <small>ბზიფური დ.</small> • <small>&#91;წებელდური დ.</small> • <small>სეძური დ.</small> • <small>ახჩიფსური დ.&#93;</small>)\n:::* აბაზური (დამწერლობიანი; <small>აშხარული დ.</small> • <small>ტაპანთური დ.</small>)\n::2.2. ჩერქეზული ენები\n:::* ადიღეური (დამწერლობიანი; <small>აბაძეხური დ.</small> • <small>ბჟედუღური დ.</small> • <small>თემირგოული დ.</small> • <small>შაფსუღური დ.</small> • <small>ჭემგუური  დ.</small>)\n:::* ყაბარდოული (დამწერლობიანი; <small>ბესლანური დ.</small> • <small>დიდყაბარდოული დ.</small> • <small>მოზდოკური დ.</small>)\n::2.3. უბიხური (მკვდარი, უდამწერლობო)\n:3. ნახურ-დაღესტნური ენები\n::3.1. ნახური ენები (აჴიური დ., ბარის დ., ინგუშური დ., ქისტური დ., შაროული დ., ჭებერლოური დ.)\n:::* ბაცბური (უდამწერლობო)\n:::* ვაინახური ენები\n::::* ჩეჩნური (დამწერლობიანი)\n::::* ინგუშური (დამწერლობიანი)\n::3.2. დაღესტნური ენები\n:::3.2.1. ხუნძურ-ანდიურ-დიდოური ენები\n::::* ხუნძური (დამწერლობიანი)\n::::* ანდიური ენები\n:::::* ანდიური (დამწერლობიანი 2018 წლიდან)\n:::::* ბოთლიხური (3.000)\n:::::* ღოდობერიული (2.500)\n:::::* კარატაული (5.000)\n:::::* ახვახური (5.000)\n:::::* ბაგვალალური (4.000)\n:::::* ტინდიური (5.000)\n:::::* ჭამალალური (4.000)\n::::* დიდოური ენები\n:::::* დიდოური (<small>ქიდიროულ-ასახური დ.</small> • <small>საგადიური დ.</small>)\n:::::* ჰინუხური ენა\n:::::* ხვარშიული (<small>ხვარშიული დ.</small> • <small>ინხოყვარული დ.</small>)\n:::::* ბეჟიტური ენა (<small>ბეჟიტური დ.</small> <small>[ტლადალური კ.</small> • <small>ხაშარხოტული კ.</small> • <small>ბეჟტური კ.</small>])\n:::::* ჰუნზიბური ენა (<small>ღარბუთლურ-ნაჰადური თ.</small> • <small>ჰუნზიბური თ.</small>)\n:::3.2.2. ლაკურ-დარგუული ენები\n::::* ლაკური (<small>ვიცხიური კ.</small> • <small>ღუმუხური კ.</small> • <small>ვიხლიური კ.</small> და სხვ.)\n::::* დარგუული (<small>ჰურახული დ.</small> • <small>ახუშური დ.</small> • <small>წუდახარული</small>)\n:::3.2.3. ლეზგიური ენები\n::::* ხინალუღური (1.000)\n::::* არჩიბული (1.000)\n::::* თაბასარანული (54.574)\n::::* აღულური (8.782)\n::::* რუთულური (11.933)\n::::* წახური (10.719)\n::::* ბუდუხური (1.000)\n::::* უდიური (4.000)\n::::* ლეზგიური (304.087)\n::::* კრიწული (6.000)\n::::* ალბანური ენა (მკვდარი, დამწერლობიანი V-VII საუკუნეებში)\n\n== ლიტერატურა ==\n\n* Коряков Ю.Б. Атлас кавказских языков. Москва, 2006\n\n== რესურსები ინტერნეტში ==\n* TITUS-ის ენათა რუკა\n* აშშ-ის ცსბ-ს ეთნოლინგვისტური რუკა\n* მეთიუ დრაერის ლინგვისტური რუკა\n* წითელი წიგნის რუსეთის იმპერიის ხალხთა კავკასიის განყოფილება\n* იბერიულ-კავკასიური კავშირები ტიპოლოგიურ პერსპექტივაში — ბასკთა, ქართველთა და სხვა ერგატიულ ენათა ღრმა ლინგვისტური ანალიზი.\n* ა. ჩიქობავს ლინგვისტიკის ინსტიტუტი, საქართველოს მეცნიერებათა აკადემია \n* კავკასიურ ენათა ატლასი (იური კორიაკოვის მიერ) \n\n==სქოლიო==", "url": "https://ka.wikipedia.org/wiki/იბერიულ-კავკასიური_ენები", "length": 17441}
{"id": "8155", "title": "მეგრული ენა", "text": "'''მეგრული ენა''' () — ქართველურ ენათა ოჯახის ზანურ ენათა ჯგუფის ენა. ამასთან, მეგრული და ლაზური უფრო ახლოსაა ქართულთან, ვიდრე თითოეული მათგანი — სვანურთან.\n\n1989 წლის მონაცემებით, ქართულთან ერთად მეგრულს მშობლიურ ენად თვლის თითქმის 500 000 ქართველი, რომელთა უმრავლესობა საქართველოში სამეგრელოს მხარეში ცხოვრობს. მხარე შედგება ოდიშის ზეგნისა და კოლხეთის დაბლობისაგან შავი ზღვის სანაპიროდან სვანეთის მთებამდე ჩრდილო-აღმოსავლეთით და მდ. ცხენისწყლამდე აღმოსავლეთით. მეგრულენოვანი მოსახლეობის გარკვეული რაოდენობა (40 000-ზე მეტი ადამიანი) სახლობს აფხაზეთის მხარეშიც. მეგრულენოვანი მოსახლეობის საკმაოდ დიდი რაოდენობა (100 000 ადამიანზე მეტი) ცხოვრობს საქართველოს დედაქალაქში. აფხაზეთის კონფლიქტის შემდეგ, აფხაზეთიდან დევნილი მეგრულენოვანი მოსახლეობის ნაწილი (დაახლ. 50 000 ადამიანი) წავიდა რუსეთში და დღესაც იქ ცხოვრობს. იუნესკომ მეგრული შეიყვანა გაქრობის საშიშროების წინაშე მდგარი ენების სიაში.<ref>UNESCO Interactive Atlas of the World’s Languages in Danger</ref>\n\nმეგრული ქართული ანბანით იწერება და მასში იხმარება მხედრული ანბანის 33-ვე ასო-ბგერა, და აგრეთვე ყრუ ბგერა „ჸ„ (მაგ. ჸუდე - სახლი, ჸორადილი - დამპალი, ჸუჯი - ყური და ა.შ.) და ირაციონალური ხმოვანი „ჷ“; უძველესი შემორჩენილი ტექსტები ძირითადად ეთნოგრაფიული ლიტერატურაა. 1930-38 წლებში რამდენიმე გაზეთი, მათ შორის „ყაზაყიში გაზეთი“, „კომუნა“, „სამარგალოშ ჩაი“, „სამარგალოშ თუთუმი“, „მახორხალი“ იბეჭდებოდა მეგრულად. მოგვიანებით ენის აღორძინებისთვის გარკვეული სამუშაო ჩატარდა. ოთარ ქაჯაიას მიერ გამოიცა მეგრულ-ქართული ლექსიკონი და მეგრულ-გერმანული ლექსიკონი (ჰაინც ფენრიხთან ერთად). ასევე გივი ელიავას მიერ გამოიცა მეგრულ-ქართული ლექსიკონი. მეცხრამეტე საუკუნის 60-იან წლებში კაკა ჟვანიას მიერ ნათარგმნი და გამოცემულ იქნა „ვეფხისტყაოსანი“ მეგრულად. ლაშა გახარიას, გური ოტობაიას და გიორგი სიჭინავას მიერ გამოიცა წიგნები მეგრული პოეზიით. 2000 წელს გიორგი სიჭინავას რედაქტორობით დაიბეჭდა მეგრული ლიტერატურული „ჟურნალი ირიათონი“, ხოლო 2006 წელს გაზეთი „მაფშალია“, რომელსაც უძღვებოდა რამაზ კუპრავა.\n\n== ენის ისტორია ==\nმეგრული ენა ყველაზე უფრო ახლოს დგას ლაზურთან, რომელსაც ისტორიული პროცესების გამო ბოლო 1000 წლის წინ გამოეყო.\n\nყველაზე ძველი მეგრული ტექსტების ჩანაწერი XIX საუკუნეს ეკუთვნის. 1880 წელს პეტერბურგის უნივერსიტეტის პროფესორმა ალექსანდრე ცაგარელმა გამოაქვეყნა თავისი მეცნიერული ნაშრომი „მეგრული ეტიუდები“.\n\n== ლექსიკა ==\n* გამარჯობა - გომორძგუა\n* ნახვამდის - ძირაფაშა(ხ)\n* მე/შენ/ის - მა/სი/თინა\n* დიახ, ჰო - ქო\n* არა - ვარ\n\n'''რიცხვები'''\n\n\n== დიალექტური დიფერენციაცია ==\nმეგრულის მთავარი დიალექტებია:\n* ზუგდიდი-სამურზაყანოს ან ჩრდილო-დასავლეთის დიალექტი\n** ზუგდიდი, ჯვარი, გალი, ოჩამჩირე\n* სენაკის ან სამხრეთ-აღმოსავლეთის დიალექტი\n** სენაკი, ჩხოროწყუ\n** მარტვილი-ბანძა\n** აბაშა\n\n==იხილეთ აგრეთვე==\n*მეგრული გრამატიკა\n\n== რესურსები ინტერნეტში ==\n* \"აჯამ ჯუშთიშ დო ჯინუა ნჯალაგარიშ ამბე\" რევაზ შეროზიას მიერ\n* მეგრული სიმღერები, წიგნები და სხვ. \n* ფაზისის პროექტი \n* ნანაში ნინა — მეგრული დედა ენა\n* ოთარ ქაჯაიას მეგრულ-ქართული ლექსიკონი (TITUS)\n* ქართველური ენები \n* მეგრული ვიკიპედია\n\n== ლიტერატურა ==\n* ძაძამია, მამანტი: ''მეგრული ენის ლექსიკა და სიტყვათწარმომავლობა'' : [7 ტომად] / მამანტი ძაძამია, ცირა ძაძამია, ვლადიმერ ვახანია ; [ლექსიკონის შედგ. მონაწილეობდნენ: შაში ჭითანავა და სხვ. ; რედ.: ტიტე მოსია (მთ. რედ.), ირაკლი ხაჭაპურიძე] ; საქ. ეროვნ. და სოც. ურთიერთ. აკად., ფაზისის მეცნ. აკად., საქ. მეცნ. აკად. \"აია\", აფხ. ა/რ მეცნ. აკადემია - თბ., 2007.\n* კარტოზია, გურამ: ''მეგრული და ლაზური ტექსტები'' / გურამ კარტოზია ; [რედ. იზაბელა ქობალავა] - თბ. : ნეკერი, 2008.\n* ძაძამია, მამანტი:''მეგრული დიალექტი'' [2 ტომად] - თბ. : მერანი, 1991.\n* ''მეგრული თქმულებები'' - თბ. : ლომისი, 1998 - (კავკასიის სერია) - გერმ. თარგმნა ჰაინც ფენრიხმა კორნელი დანელიასა და აპოლონ ცანავას მიერ 1991 წელს გამოცემული ტომეულიდან „ქართული ხალხური სიტყვიერება, მეგრული ტექსტები, ტ. 2.-ზღაპრები და მცირე ჟანრები“. ცალკე წიგნად გამოცემა განახორციელა ჯამბულ წულაიამ.\n* შანავა, ალექსანდრე: ''ეტიუდები მეგრული ენის შესახებ'' - თბ., 1998.\n* მეცხვარე მეგრელი: ''წმინდა მეგრული ლექსები და აფხაზური სცენები'' / შედგენილი მეცხვარე მეგრელისაგან - თბილისი : გამოცემა ა. შახ-ბარათოვისა, 1913.\n* იმნაძე, ნათელა: ''ზანური ენის მეგრული დიალექტის ბგერითი შემადგენლობა'': (ექსპერიმენტული გამოკვლევა) / ენათმეცნიერების ინ-ტი - თბ. : მეცნიერება, 1981.\n* ''ბჟა დო თუთა'': ამონარიდები მეგრული სიტყვიერებიდან / [შემდგ.-გამომც.: კახმეგ კუდავა; რედ.: მურმან თავდიშვილი] - თბ. : ოქროსკვეთა, 1994 \n* ''მეგრული ზღაპრები და მითები'' / [შეადგინეს... აპოლონ ცანავამ და გურამ გვერდწითელმა; რედ.: მანანა სანადირაძე; მხატვ.: ჯემალ ზენაიშვილი] - თბ. : მერანი, 1994.\n* ფაზისელი ი.: ''მახარია : მეგრული ლირიკული ლექსები'' / ი. ფაზისელი; ს. ქობულაძის ნახატები] - თბ.: წყარო, 1991 : „სამშობლოს“ სტამბა.\n* ''ხალხური სიბრძნე'' / შემდგ.: რ. შეროზია, ო. მემიშიში; [რედ.: ქ. ლომთათიძე] - თბ.: მსგეფსი, ტ. 1: მეგრული და ლაზური ანდაზები -, 1994.\n* ლოლა ნანა [ლოლა ჯგერენაია]: [''მეგრული ენის მასალები 3 ტომად'' / შემდგ.-რედ. ლილი ბასილაია (მთარგმნ.); წიგნზე მუშაობდნენ: მაგალი თოდუა, ლილი ბასილაია; ფოტ. მარინა თაბუკაშვილი (გამომც.)] - თბ.: [ფონდი ტასო], 2007: სტ. „გლობუსი“ -; 22სმ. - (ქალთა მეხსიერება/სერიის ლოგოს მხატვ. ნანა ჭურღულია). [ტ. 1] -, 2007.\n* ''მეგრული ჯადოსნური ზღაპრები'' / შემდგ.: ა. ცანავა - თბ. : გეა, [2005] - ; 20სმ. - (ქართული ხალხური ზღაპრები. სერია 1) ორ წიგნად - , 2005.\n\n==სქოლიო==\n\n\n\n\nკატეგორია:მეგრული ენა", "url": "https://ka.wikipedia.org/wiki/მეგრული_ენა", "length": 5237}
{"id": "8156", "title": "კომპიუტერი", "text": "'''კომპიუტერი''' () — მოწყობილობა, რომლის დაპროგრამების მეშვეობით ხდება არითმეტიკული ან ლოგიკური ოპერაციის ავტომატური შესრულება. ვინაიდან ოპერაციების თანმიმდევრობა შეიძლება შეიცვალოს, კომპიუტერს შეუძლია ერთდროულად რამდენიმე მათგანის შესრულება.\n\nროგორც წესი, კომპიუტერი შედგება სულ ცოტა, ერთი პასუხისმგებელი მოწყობილობისგან, რომელი, პროცესორისგან და კომპიუტერული მეხსიერების რამე სახის ფორმისგან. პროცესორი აწარმოებს არითმეტიკული და ლოგიკური ოპერაციების შესრულებას.მიმდინარეობების და კონტროლის მოწყობილობა ცვლის ოპერაციების თანმიმდევრობას შენახული ინფორმაციის თანახმად. პერიფერიული მოწყობილობებით ხდება ინფორმაციის მოპოვება გარე წყაროდან, შემდეგ კი - ოპერაციების შედეგების შენახვა და შემდგომი მოძიება.\n\nმეორე მსოფლიო ომის პერიოდში საომარი ოპერაციებისთვის გამოიყენებოდა მექანიკური ანალოგური კომპიუტერი. ამ პერიოდში შეიქმნა პირველი ელექტრონული ციფრული კომპიუტერები. თავდაპირველად ასეთი კომპიუტერი დიდი ოთახის ზომის იყო და მოიხმარდა ელექტროენერგიას, რომლის რაოდენობა უდრის დღევანდელი რამდენიმე ასეული პერსონალური კომპიუტერის მიერ მოხმარებულ ენერგიას.<ref>In 1946, ENIAC required an estimated 174&nbsp;kW. By comparison, a modern laptop computer may use around 30&nbsp;W; nearly six thousand times less.\n</ref>\n\nთანამედროვე კომპიუტერები, რომლებიც ეფუძნება ინტეგრირებულ  წრედებს, მილიონიდან მილიარდამდე უფრო მეტად უნარიანია, ვიდრე ადრეული მანქანები და იკავებენ მცირე სივრცეს.<ref>Early computers such as Colossus and ENIAC were able to process between 5 and 100 operations per second. A modern “commodity” microprocessor (as of 2007) can process billions of operations per second, and many of these operations are more complicated and useful than early computer operations.\n</ref> მარტივი კომპიუტერები თავსდება მობილურ მოწყობილობებში. მობილური კომპიუტერები იკვებება მცირე ზომის ბატარეებით. პერსონალური კომპიუტერები, სხვადასხვა სახით, წარმოადგენენ საინფორმაციო ეპოქის სიმბოლოს და იმას, თუ რას წარმოიდგენენ ადამიანები სიტყვა ''კომპიუტერის'' ხსენებისას. თუმცა, რაოდენობით ინტეგრირებული კომპიუტერები უფრო მეტია - ციფრული აუდიო პლეერებიდან საბრძოლო საფრენ ტექნიკამდე და სათამაშოებიდან ინდუსტრიულ რობოტებამდე.\n\n==რესურსები ინტერნეტში==\n\n* ენდი უორჰოლი და კომპიუტერი\n\n==სქოლიო==\n\n\n\n*", "url": "https://ka.wikipedia.org/wiki/კომპიუტერი", "length": 2170}
{"id": "8159", "title": "ალგორითმი", "text": "thumb|right|3000px|მარტივი ალგორითმის [[ბლოკ-სქემა]].\n'''ალგორითმი''' — იმ მოქმედებათა ერთობლიობის ზუსტი და სრული აღწერა, რომელთა მკაცრად განსაზღვრული თანმიმდევრობით შესრულება განაპირობებს დასმული ამოცანის ამოხსნას.\n\nტერმინი ''ალგორითმი'' IX საუკუნის შუა აზიელი მოაზროვნის მუჰამად ბენ მუსა ალ-ხვარაზმის სახელის ლათინურ ტრანსკრიფციას უკავშირდება (Algorithmi). როგორც ცნობილია, ალ-ხვარაზმმა ჩამოაყალიბა არითმეტიკული მოქმედებების წესები. მისმა ტრაქტატმა არითმეტიკაში და ალგებრაში, რომელიც XII საუკუნეში ლათინურ ენაზე თარგმნეს, მნიშვნელოვანი გავლენა იქონია მათემატიკის განვითარებაზე დასავლეთ ევროპაში. აქედან გამომდინარე, თავდაპირველად ალგორითმის ქვეშ გულისხმობდნენ მრავალნიშნა რიცხვებზე მხოლოდ ოთხი არითმეტიკული მოქმედების შესრულების წესებს.\n\n== განმარტება ==\nამჟამად, ტერმინი ალგორითმი სხვადასხვა სახის, ცალკეული წესების, საზოგადო სახელია და იგი შემდეგნაირად არის განმარტებული: ალგორითმი გარკვეულ მითითებათა სასრული მიმდევრობაა, რომლის შესრულება საშუალებას გვაძლევს, მივიღოთ მოცემული ამოცანის ამონახსნი. ალგორითმი არის გამოსახულება, რომელიც შედგება მოქმედებების თანმიმდევრობისაგან და გამოთვლებით ამოცანის ამოხსნის საშუალებას იძლევა.\n\nთუ ეს ოპერაციები ხორციელდება ნაწილ-ნაწილ, ასეთ ალგორითმს ''წყვეტილ ალგორითმს'' ეძახიან. თუ ოპერაციები ხორციელდება პარალელურად სხვადასხვა პროცესორზე, ალგორითმს ''პარალელურ ალგორითმს'' ეძახიან. თუ ოპერაციები სრულდება ერთ ქსელზე, ალგორითმს ეწოდება განაწილების ალგორითმი.\n\n== ისტორია ==\n\nალგორითმები, რომელთა შესახებ ამომწურავი განმარტებები არის აღმოჩენილი, გამოყენებულია ჯერ კიდევ უძველესი(ბაბილონის) პერიოდიდან ვაჭრობასა თუ ბეგარასთან დაკავშირებულ გამოთვლებში.\n\nყველაზე ცნობილი ალგორითმი აღნიშნულია ევკლიდეს მე-7 წიგნში „ელემენტები“. ის საშუალებას გვაძლევს ვიპოვოთ ორი რიცხვის ყველაზე დიდი საერთო გამყოფი. აღსანიშნავია, რომ ის შეიცავს იტერაციას და 1 და 2 გამონათქვამი აჩვენებს კრებადობას.\n\n=== სისტემატური შესწავლა ===\nალგორითმმა სისტემატური სახე მიიღო სპარსი მათემატიკოსის ალ-ხორეზმის მიერ (780-850). ის იყო ავტორი წიგნისა „ალგებრა და ბალანსირება“, რომელიც აღწერს ალგებრული გამოთვლების მეთოდებს.\n\nარაბი მეცნიერი ავეროესი (1126-1198) მსჯელობის შედეგად ხვეწავს თეზას ალგორითმის მიმდინარეობის პარალელურად.\nიმავე პერიოდში, XII საუკუნეში ბერმა ადელარდ დე ბათმა შემოიტანა ლათინური ტერმინი „ალგორისმუს“ (ალ-ხორეზმის სახელის გავლენით).\n\nXVII საუკუნეში შეიძლება დავინახოთ რენე დეკარტის „მეთოდის დისკურსში“ ალგორითმული მეთოდში გარკვეული გამოძახილი. განსაკუთრებით მეორე ნაწილში, სადაც ფრანგი გვთავაზობს „ცალ-ცალკე გაიყოს თითოეული ამოცანა იმდენ ნაწილად, რამდენიც შესაძლებელია და რაც უფრო გააადვილებს მათ ამოხსნას.“ იტერაციისა და ციკლის კონცეპტიის ხსენების გარეშე დეკარტის მიდგომამ წინ გაუსწრო ლოგიკას მიიღოს ''პროგრამის'' მნიშვნელობა სიტყვისა, რომელიც ფრანგულში გაჩნდა 1977 წლიდან.\n\nაღსანიშნავია, ადა ლავლეისისა (ბაირონის ქალიშვილი) და შარლ ბაბაჟის ასისტენტის, მიერ ტერმინი ''ალგორითმის'' გამოყენება.\n\nარსებითი სახელი „ალგორითმული“ გამოხატავს ალგორითმების გამოყენების მეთოდს. ტერმინი ასევე გამოიყენება როგორც ზედსართავი სახელი. ალგორითმი გამოხატავს განსახორციელებელი ოპერაციების სერიის ამოხსნას. ალგორითმების შექმნა მდგომარეობს პროგრამირების ენაზე ამ მოქმედებების დაწერაში და წარმოადგენს ინფორმატიკული პროგრამის ბაზისს. ამ მოქმედების გამოსახატავად ინფორმატიკოსები ხშირად იყენებენ ინგლისურ სიტყვას „იმპლემენტაცია“. ინფორმატიკის ენაზე წერა გამოიხატება ტერმინით „კოდირება“, რომელსაც ამ შემთხვევაში საერთო არ აქვს კრიპტოგრაფიასთან, თუმცა კავშირშია ტერმინთან „საწყისი კოდი“, რითაც გამოიხატება პროგრამული ტექსტი. ალგორითმი მეტ-ნაკლებად დაზუსტებული უნდა იყოს გამოყენებული ენის სპეციფიურობის მიხედვით; სხვაგვარად რომ ვთქვათ, როგორც სამზარეულოს რეცეპტი ახლოს უნდა იყოს მზარეულის გამოცდილებასთან.\n\n== ალგორითმის მაგალითები ==\nარსებობს გარკვეული რაოდენობის კლასიკური ალგორითმები, რომლებიც გამოიყენება ამოცანის ამოსახსნელად, უფრო დაზუსტებით პროგრამირების მეთოდების ასახსნელად. ყველაზე სრული დეტალების ასახსნელად აქ შევეხებით შემდეგ განყოფილელბებს:\n\n* ჰანოის ალგორითმი — ცნობილი ამოცანა, რომელიც აჩვენებს რეკურსიულ პროგრამირებას.\n* დახარისხების ალგორითმი ანუ როგორ დავახარისხოთ რიცხვები რაც შეიძლება სწრაფად.\n* რვა ქალი — როგორ განვალაგოთ ჭადრაკის დაფაზე 8 ქალი ისე, რომ მა\n* რეკურსიული ალგორითმი — რამდენიმე მარტივი უსასრული ალგორითმის გამოთვლაში წარმოდგენა.\n* სემპლიქსური ალგორითმი, რაც ნამდვილი რიცხვების წრფივ ფუნქციას ამცირებს.\n\n== ალგორითმული სირთულე ==\nკონკრეტული ალგორითმის გამოთვლაში არის მთავარი მათემატიკური ცნებები (აღნიშნული ''0(f(n))'', სადაც ''f'' არის ''n''-ის მათემატიკური ფუნქცია, ცვლადი, რომელიც გამოხატავს ინფორმაციის გარკვეულ რაოდენობას (ბიტებში, ჩანაწერის რაოდენობაში და ა.შ), რომელიც მანიპულირებს ალგორითმში ხშირად გვხვდება შემდეგი ტიპის სირთულეები:\n\n\n\nმათემატიკურ დეტალების განხილვის გარეშე შეიძლება ვთქვათ, რომ როდესაც ვითვლით ალგორითმის სირთულეს, ვეძებთ გავიგოთ 2 მნიშვნელოვანი მონაცემი: თავდაპირველად, საბაზისო ინსტრუქციების რაოდენობის ზრდა დასამუშავებელ მონაცემებთან მიმათებაში (მაგ.: დახარისხების ალგორითმში დასახარისხებელი ხაზების რაოდენობა), შემდეგ გამოთვლებისათვის საჭირო მეხსიერების რაოდენობის შეფასება.\n\nალგორითმის სირთულის გამოთვლის დაყრდნობა დროზე ან მეხსიერების რაოდენობაზე, რომელოც კონკრეტულ კომპიუტერს სჭირდება ამ ალგორითმის განსახორციელებლად ვერ იძლევა ვერც ალგორითმის შიდა სტრუქტურისა და ვერც კომპიუტერის გაგების შესაძლებლობას; მისი სამუშაოს შესაბამოსად პროცესორის სიჩქარე, მონაცემებთან წვდომის სიჩქარე, ალგორითმის შესრულება(რომელსაც შეუძლია გაუთვალისწინებლობის შემოტანა) ან მისი მეზსიერების ორგანიზებულობა, მისი შესრულების დრო და მეხსიერების რაოდენობა არ იქნება უცვლელი.\n\nსტატიაში სირთულის თეორიაზე ვნახავთ სირთულის სხვა შეფასებებს, რომლებიც ზემოთ ჩამოთვლილ საკითხებზე უფრო შორს მიდიან და რომლებიც ყოფენ ამოცანებს (და არა ალგორითმებს) სირთულის კლასებად.\n\n== რამდენიმე მინიშნება ალგორითმის შედეგიანობაზე ==\n\nხშირად, ალგორითმის შედეგიანობა განისაზღვრება მხოლოდ ასიმპტომატიური ხერხით ე.ი. n-პარამეტრის დიდი მნიშვნელობით. როდესაც ეს პარამეტრი საკმარისად პატარაა, რეალურად მაღალი სირთულის ალგორითმი შეიძლება იყოს უფრო შედეგიანი. ამგვარად, 30 ხაზიანი ცხრილის დასახარისხებლად (ეს პატარა ზომის პარამეტრია) არ არის საჭირო ისეთი ალგორითმის გამოყენება, როგორიცაა სწრაფი დახარისხება (დახარისხების ერთ-ერთი შედეგიანი ალგორითმი), ყველაზე მარტივი დალაგების ალგორიტმიც საკმარისად შედეგიანი იქნება.\n\nაღსანიშნავია აგრეთვე: ორ ალგორითმს შორის, რომელთა სირთულეც თანაბარია, სჯობს იმის გამოყენება რომლის მეხსიერების ტევადობაც უფრო ნაკლებია. ალგორითმული სირთულის ანალიზი შეიძლება გამოყენებული იყოს ალგორითმის მეხსიერების ტევადობის შესაფასებლად. დაბოლოს, ერთი არჩევანი ალგორითმის მიერ უნდა განხორციელდეს იმ მონაცემების მიხედვით, რომელიც უნდა გადავცეთ. ასე რომ, Quicksort (ანუ სწრაფი დახარისხება), როდესაც საწყისად ვირჩევთ პირველ ელემენტს მოქმედებს კატასტროფულად. თუ მას გამოვიყენებთ უკვე დახარისხებული მნიშვნელობებისას ე.ი. მისი გამოყენება არ არის საჭირო თუ ვხვდებით, რომ პროგრამა შესვლისას მიიღებს უკვე დახარისხებულ სიებს.\n\nსხვა გასათვალისწინებელი პარამეტრია ალგორითმის ადგილმდებარეობა. მაგალითად, ვირტუალური მეხსიერების სისტემისათვის, რომელსაც ცოტა მეხსიერება აქვს (შედარებით მონაცემთა რაოდენობასთან) სწრაფი დახარისხების მეთოდით იქნება უფრო შედეგიანი, ერთიანი დახარისხებით, რადგან პირველი გაივლის მხოლოდ ერთხელ მეხსიერების თითოეულ ელემენტზე, მაშინ როდესაც მეორე აღწევს მეხსიერებას წყვეტილ რეჟიმში (ეს კი ზრდის ''ვირტუალური მეხსიერების swapping''-ის რისკს).\n\nდაბოლოს, არსებობს ზოგი ალგორითმი, რომელთა სირთულე ე.წ. შეჩერებულია, რაც იმას ნიშნავს, რომ ზოგიერთი ალგორითმის შესრულებისას ალგორითმის სირთულე იქნება უფრო მაღალი, ვიდრე საშუალო შემთხვევებში. რა თქმა უნდა ამოწურული სირთულის ცნება გამოიყენება იმ შემთხვევაში, როდესაც ეს რეაქცია ძალიან მარგინალურია.\n\n== ევრისტიკული მეთოდი ==\n\nზოგიერთი ამოცანისთვის ალგორითმები რეალურ დროში შედეგის მისაღებად ბევრად უფრო დიდ სირთულეს ხვდებიან, თუნდაც ფენომენალური შესაძლებლობების გამოთვლების გამოყენებისას. ასე თანმიმდევრული მცდელობებით მივდივართ გამოსავლის პოვნისაკენ, რომელიც ძალიან ახლოსაა ოპტიმქლურ გამოსავალთან. ვინაიდან ყველა კომბინაციის გამოყენაბა შეუძლებელია, მხოლოდ ზოგიერთი სტრატეგიული არჩევანი უნდა გაკეთდეს. ეს არჩევანი, რომელიც ზოგადად დამოკიდებულია ამოსახსნელ ამოცანაზე, იმას რასაც ვეძახით ევრისტიკულ მეთოდს (heuristique). ასე, რომ ამ მეთოდის მიზანი არ არის ყველა შესაძლო კომბინაციის გამოცდა, სანამ არ მოიძებნება ის, რომელიც ამოცანის ამოხსნას პასუხობს, რათა მოძებნილ იქნას მიახლოებული ამოხსნა(რომელიც ზოგ შემთხვევაში) რეალურ დროში. \nამგვარად, ჭადრაკის თამაშისას სვლებს (ყველა რომ არ ჩამოთვალო) საერთო აქვს ევრისტიკულ მეთოდთან, რაც განისაზღვრება მოთამაშის გამოცდილებით. ზოგი antivirus პროგრამაც ეყრდნობა ასევე ევრისტიკულს რათა ამოიცნოს ის ინფორმაციული ვირუსი, რომელიც არ არის ცალკე კონკრეტულად გამოტოფილი მის ბაზაში.\n\n== გამოყენება ==\n* კრიპტოლოგია და მონაცემთა შეკუმშვა\n* მონაცემთა სტრუქტურა, დახარისხების ალგორითმი და დიაოტომია:დიქოტონური კვლევა\n* მეხსიერების ტევადობა\n* ხმოვანი ინფორმატიკა\n* ინფორმატიკაში გენეტიკური ალგორითმი\n\n== იხილეთ აგრეთვე ==\n* ალ-ხორეზმი\n* რეკურსიული ალგორითმი\n* ალგორითმების სია\n* ძებნის ალგორითმი\n* ოპერაციული კვლევა\n* კონტროლის სტრუქტურა\n\n=== რესურსები ინტერნეტში ===\n* Eléments d'Algorithmique ალგორითმის ელემენტები  სრული წიგნი ალგორითმზე PDF\n* სავარჯიშოები ალგორითმზე საფრანგეთის ნაკრების სავარჯიშოები ინფორმატიკის საერთაშორისო ოლიმპიადაზე.\n* ალგორითმულის საწყისი კოდი \n* ალგორითმის შესავალი , მაგალითები C-ის ენაზე\n* ალგორითმის საწყისები\n\n*", "url": "https://ka.wikipedia.org/wiki/ალგორითმი", "length": 9150}
{"id": "8163", "title": "ჩეჩნური ენა", "text": "'''ჩეჩნური ენა''', ''ჩაჩნური ენა'' () — ნახურ-დაღესტნური ენათა ოჯახის ნახური ჯგუფის ვაინახური ქვეჯგუფის ენა. მასზე 1 354 705 კაცი ლაპარაკობს,<ref name=\"popular\"></ref> რომელთა უმრავლესობა ჩეჩნეთში, ჩრდილო კავკასია (ამჟ. რუსეთის ფედერაციის ნაწილი) სახლობს.\n\n== კლასიფიკაცია ==\nლინგვისტურად ჩეჩნური ენა იბერიულ-კავკასიურ ენათა ოჯახის ნახურ ჯგუფს მიეკუთვნება ახლომონათესავე ინგუშურ და ბაცბურ ენებთან ერთად. ინგუშურსა და ჩეჩნურს შორის შუალედური დიალექტები არსებობს.\n\n== გავრცელების არეალი ==\nჩეჩნურად მოსაუბრე ადამიანთა უმრავლესობა ჩრდილო კავკასიაში - ჩეჩნეთსა და ინგუშეთში, ნაწილობრივ დაღესტანში, საქართველოში - პანკისის ხეობაში და ახლო-აღმოსავლეთის ქვეყნებში (ჩეჩენთა დიასპორა), განსაკუთრებით კი იორდანიაში ცხოვრობს.\n\n=== ოფიციალური სტატუსი ===\nჩეჩნური ენა ჩეჩნეთის (ავტ. რესპუბლიკა რუსეთის ფედერაციაში) ოფიციალური ენაა.\n\n=== დიალექტები ===\nჩეჩნურის დიალექტებია:\n* ბარის დიალექტი\n* გალაჲნ-ჭაჟური (ა̈ჴჴური, ქისტური, მა̈ლხური, ნაშხური, ორსტხური, ტერლური)\n* ითონ-ჴალლური\n* ჭებერლოური\n* ოუხური\n* შაროული\n\n== ბგერითი შედგენილობა ==\nჩეჩნურს აქვს ხმოვანთა და თანხმოვანთა რთული სისტემა. ხმოვანთა სისტემაში, გარდა ხუთი მარტივი ხმოვნისა, მოიპოვება გრძელი, უმლაუტიზებული, უმლაუტიზებულ-გრძელი და ვიწრო ხმოვნები. თანხმოვანთა სისტემით ჩეჩნური ახლოს დგას ქართულთან. ჩეჩნურს, ქართულისგან განსხვავებით აქვს სამი სპეციფიკური თანხმოვანი: ფარინგალური მჟღერი ჵ, ფარინგალური ყრუ ჰ' და ლარინგალური აბრუპტივი ' (იგივეა, რაც მეგრული ' სიტყვაში 'უდე „სახლი“)\n\n== მორფოლოგიური მიმოხილვა ==\nჩეჩნურში არსებობს ხუთი გრამატიკული კლასი: 1) მამაკაცის (ნიშანია ვ-), 2) ქალის (ნიშანია ჲ-), 3) ნივთის (ნიშანია დ-), 4) აბსტრაქტულ ცნებათა (ნიშანია ჲ-) და 5) ცხოველთა (ნიშანია ბ-), თუმცა გრამატიკულ კლასთა სისტემისადმი ცნებათა კუთვნილების პრინციპები ჯერ არაა დადგენილი. ძირითადი ბრუნვებია: სახელობითი, მოთხრობითი, ნათესაობითი, მიცემითი, გამსჭვალვითი, მოქმედებითი:\n\nსახ. სთაგ „კაცი“\nმოთხ. სთაგა „კაცმა“\nნათეს. სთაგან „კაცის“\nმიც. სთაგანა „კაცს“\nგამსჭ. სთაგახ „კაცში“\nმოქმ. სთაგაცა „კაცით, კაცთან“\n\nჩეჩნურს აქვს აგრეთვე თხუთმეტამდე ლოკატიური (ადგილობითი) ბრუნვა.\n\n\nჩეჩნური ზმნა იუღლვის კლასთა მიხედვით. გარდამავალ ზმნაში აღინიშნება ობიექტის კლასი: სან ვოშას ზუდა '''ჲ'''იგირა „ჩემმა ძმამ ცოლი მოიყვანა“, გარდაუვალში - სუბიექტისა: სუო წა '''ვ'''ე'ანა „მე (მამაკაცი) სახლში მოვედი“. ზმნას აქვს რთული დრო-კილოთა სისტემა - როგორც სინთეზური ('ოოხუ „ხნავს“) ისე ანალიზური ('ოოხუშ ვუ „ხნავს, ხვნის პროცესშია“) ფორმები.\n\n== ბრუნვები ==\n\n\n== ლექსიკა ==\nჩეჩნურს მდიდარი საკუთარი ლექსიკური ფონდი აქვს. გვხვდება ნასესხები სიტყვები ქართულიდან, ოსურიდან, არაბულ-სპარსულიდან, თურქულიდან, დაღესტნური ენებიდან და რუსულიდან\n\n== ისტორია ==\nთანამედროვე ჩეჩნური სალიტერატურო ენა შეიქმნა 1917-ის ოქტომბრის რევოლუციის შემდეგ. ჩეჩნური ანბანი ლათინურ გრაფიკაზე შექმნა ხალიდ ოშაევმა 1925 წელს. მანამდე გამოიყენებოდა არაბული გრაფიკა - ე.წ. „აჯამური დამწერლობა“, რომელიც შეიხ შამილის დავალებით შეიმუშავა დაღესტნელმა მოლამ დიბირ-ყადი ხუნძახელმა. 1938 წლიდან ჩეჩნური გრაფიკა შეიცვალა - ახალი ანბანი კირილიცაზე დაყრდნობით შეიმუშავეს (რუსულ ანბანს ემატებოდა ასოთშეერთებები და ლათინური ერთიანი). 1992 წელს, ჩეჩნეთის რესპუბლიკა-იჩქერიის გამოცხადების შემდეგ, დამწერლობა გადაიყვანეს ისევ ლათინურ გრაფიკაზე, რომელსაც დღესაც იყენებენ კირილიცის პარალელურად \n\n== დამწერლობა ==\n\n\n==ლიტერატურა==\n\n\n== რესურსები ინტერნეტში ==\n* ჩეჩნურ სიტყვათა კრებული \n* ''კავკასიის ადგილობრივი ენები (ჩეჩნური)'', ჩეჩნური ენის გრამატიკა\n* ჩეჩნური ენის კირილიცითა და ლათინური ანბანით დამწერლობის ნიმუშები\n\n==სქოლიო==\n\n\nკატეგორია:ჩეჩნური ენა", "url": "https://ka.wikipedia.org/wiki/ჩეჩნური_ენა", "length": 3437}
{"id": "8165", "title": "ევფემიზმი", "text": "'''ევფემიზმები''' ( — შელამაზებული სიტყვების გამოყენება, eu „კარგად“ + phēmē „ვლაპარაკობ“) — ამა თუ იმ ენობრივ კოლექტივში სააუგოდ, საჩოთიროდ და სახიფათოდ მიჩნეულ სიტყვა-თქმათა ნაცვლად ხმარებული უფრო ნატიფად, ზრდილობიანად და უვნებლად მიჩნეული სიტყვა-თქმები.\n\nტერმინის ანტონიმია — დისფემიზმი.\n\n== ეტიმოლოგია ==\nრიგ მიზეზთა გამო ხშირად ადამიანები შეგნებულად გვერდს უხვევენ გარკვეული ობიექტური მონაცემების აღმნიშვნელი სიტყვებისა და გამოთქმების ხმარებას. მათ ან სრულიად არ ასახელებენ ანდა ამბობენ არაპირდაპირ, შემოვლით, აღწერით, შთაბეჭდილების შენელებით, რათა მისაღები გახადონ ადრესატისათვის.\n\nამგვარი მოვლენის სახელწოდება — „ევფემიზმი“ ბერძნული ენიდან მომდინარეობს. სიტყვა εύφημείν ჯერ კიდევ ჰომეროსთან გვხვდება და გულისხმობს ძველ წარმართულ ჩვეულებას, რომლის მიხედვითაც მსხვერპლის შეწირვის და ლოცვების წარმოთქმის დროს მხოლოდ „კარგი მნიშვნელობის“ სიტყვები უნდა ეხმარათ. შემდგომ ეს ჩვეულება ისე გაიზარდა, რომ წარმართული მღვდელმსახურების დროს საერთოდ აიკრძალა ლაპარაკი, რადგან ხშირი იყო შემთხვევები, როდესაც ამ საქმის თვით ყველაზე მორწმუნე და პედანტი შემსრულებელნიც კი შეცდომას უშვებდნენ და შესაფერის სიტყვებს ვერ ირჩევდნენ (ეს აზრია სწორედ ჩაქსოვილი რომაელთა ცნობილ გამოთქმაში — „favete linguis“). თვით მსხვერპლად შესაწირავ ცხოველის ბღავილსაც კი ახშობდნენ საკრავთა ხმებით, რადგან წარმართთა აზრით, მასაც ისევე, როგორც უხეში გამოთქმების ხმარებას, შეეძლო გაენაწყენებინა მათი ღვთაება.\n\nამჟამად სიტყვა „ევფემიზმი“ საერთაშორისო ენათმეცნიერებაში მიღებული ტერმინია და ეწოდება სიტყვას (ან გამოთქმას), რომელიც ისეთი სიტყვის (ან გამოთქმის) შემცვლელად იხმარება, რომელიც მოცემულ ენობრივ კოლექტივში სახიფათოა, უსიამოვნოდ, უხეშად, სათაკილოდ ან უზრდელად მიიჩნევა. ევფემიზმი და ის სიტყვა (ან გამოთქმა), რომელსაც იგი ენაცვლება, ერთსა და იმავე ობიექტურ მონაცემზე მიუთითებენ. განსხვავდებიან კი იმით, რომ ერთნაირ შთაბეჭდილებას არ ახდენენ მსმენელზე.\n\n== რესურსები ინტერნეტში ==\n* ევფემიზმები და სიტყვის ტაბუ, კარლო ჯორჯანელი, 1977 \n\nკატეგორია:რიტორიკა", "url": "https://ka.wikipedia.org/wiki/ევფემიზმი", "length": 1922}
{"id": "8166", "title": "დისფემიზმი", "text": "'''დისფემიზმი''' (ბერძნ. δυς „დის“ = არა, და φήμη „ფემე“ = თქმა) და '''კაკოფემიზმი''' (ბერძნ. κακός „კაკოს“ = ცუდი) — ევფემიზმის ანტონიმებად გამოიყენება, რაც ნიშნავს განზრახულად უხეში სიტყვისა ან გამოთქმის გამოყენებას ზრდილობიანის ნაცვლად. კაკოფემიზმი უფრო ხშირად გამოიყენება რაიმე განზრახ შეურაცმყოფელის მნიშვნელობით, ხოლო დისფემიზმი შეიძლება იყო შეურაცმყოფელი ან ირონიულად დამაკნინებელი.\n\nდისფემიზმი ისევე ხშირია ყოველდღიურ ხმარებაში, როგორც ევფემიზმი. მაგ. „ესა თუ ის სპორტული გუნდი თამაშში მოწინააღმდეგეს ანადგურებს“ არ ნიშნავს სიტყვასიტყვით ფიზიკურ განადგურებას, ანდა „კომპანიამ კონკურენტები გააცამტვერა“ ასევე გაზვიადებულია და ორივე შემთხვევაში დისფემიზმია.\n\nერთი და იგივე საგანი შეიძლება დისფემიზმის ან ეუფემიზმის მნიშვნელობით გამოითქვას, მაგალითად „სიკვდილი“: ყველას მიერ პატივცემული ადამიანის სიკვდილი „გარდაცვალებად“ (ევფემიზმი) მოიხსენიება, ხოლო მოძულებული ადამიანისა კი „მოჭამა ჭირით“ (დისფემიზმი) და ა.შ. ერთი და იგივე გამოთქმა, ასევე შეიძლება ევფემიზმიც იყოს და დისფემიზმიც, კონტექსტის მიხედვით. მაგ. „მიიღო უფალმა“ ან კიდევ „გავიდა გაღმა მარილზე“ შეიძლება კონტექსტის მიხედვით ან შერბილებული ევფემიზმი ან ირონიზებული დისფემიზმი იყოს.\n\n== იხილეთ აგრეთვე ==\n*ევფემიზმი\n*ჰიპერბოლა (ენა)\n*მეტაფორა\n\n== ლიტერატურა ==\n* \n\nკატეგორია:რიტორიკა", "url": "https://ka.wikipedia.org/wiki/დისფემიზმი", "length": 1248}
{"id": "8168", "title": "ანტონიმი", "text": "'''ანტონიმი''' ( — საწინააღმდეგოს აღმნიშვნელი წინსართი +  — სახელი) — სიტყვა, რომელსაც სხვა სიტყვის საპირისპირო მნიშვნელობა აქვს, როგორებიცაა, მაგ. ცხელი და ცივი, მსხვილი და წვრილი, მაღლა და დაბლა. სიტყვებს შეიძლება სხვადასხვა ანტონიმი გააჩნდეს, მნიშვნელობის მიხედვით. მაგ: ორივე სიტყვა - გრძელი და მაღალი - არის მოკლეს ანტონიმები. სიტყვები - ანტონიმი და სინონიმი - ანტონიმებია.\n\nმიუხედავად იმისა, რომ ტერმინი ანტონიმია ფილოლოგთა მიერ მხოლოდ მე-19 საუკუნიდან გამოიყენება, სიტყვათა ამგვარი ურთიერთობა ენის ფუნდამენტური ნაწილია, განსხვავებით სინონიმებისგან, რომლებიც ისტორიის და განსაზღვრებების ჩამოყალიბების შედეგია, ან ომონიმების, რომლებიც ძირითადად ეტიმოლოგიური შემთხვევითობაა (ან დამთხვევებია). \n\n== იხილეთ აგრეთვე ==\n* სინონიმი\n* სინონიმია\n* ომონიმია\n* პარონიმია\n* მეტონიმია\n\n==ლიტერატურა==\n\n\nკატეგორია:სემანტიკა", "url": "https://ka.wikipedia.org/wiki/ანტონიმი", "length": 815}
{"id": "8169", "title": "სინონიმები", "text": "'''სინონიმები''' (ძვ.ბერძ. სინ 'συν' = პლუს, ონომა 'όνομα' = სახელი) — იდენტური მნიშვნელობის, საგნობრივი მიმართებით ერთგვარი, სხვადასხვა სიტყვები. (შეადარეთ ანტონიმები; სინონიმი და ანტონიმი ანტონიმებია). მაგ., სინონიმებია სიტყვები: „პროსპექტი“ და „გამზირი“, რადგან ორივე ერთსა და იმავეს აღნიშნავს. აგრეთვე სინონიმებია „მოსწავლე“ და „მოწაფე“, „ავადმყოფი“ და „სნეული“, „ლამაზი“ და „მომხიბლავი“ და ა.შ.   \n\nსინონიმები ერთმანეთისგან შეიძლება განსხვავდებოდნენ ემოციური ელფერით (მაღალი, ახოვანი, აყლაყუდა), შეხამებულობით(სიტყვას ''მინა'' ყოველთვის ვერ ჩავანაცვლებთ სიტყვით ''შუშა''; მაგ., ''ლამპის შუშა''), ხმარების მეტ-ნაკლები სიხშირით (მაგ., ''ყალიონი'' და ''ჩიბუხი''), ხმარების სფეროს მიხედვით(მაგ., ''ციება'' და ''მალარია'') და სხვა. სინონიმებს რომლებიც ერთმანეთისგან არაფრით განსხვავდებიან ''დუბლეტები'' ეწოდებათ (ასეთებია: ''არქიტექტურა'' და ''ხუროთმოძღვრება'')<ref name=\"ქსე\"></ref>.\n\nსინონიმების თავმოყრისას ენაში შეინიშნება მათი თავიდან აცილების ტენდენცია — ერთ-ერთი იკარგება (მაგ., „ასანთი“ და „წუმწუმა“) ან მნიშვნელობას იცვლის (მაგალითად, სიტყვა ასლი თავდაპირველად ''დედანს'' ნიშნავდა)<ref name=\"ქსე\" />.\n\nსინონიმები მიახლოებულ მნიშვნელობას კონტექსტის მიხედვით იძენენ და ამგვარი კონტექსტის შეცვლის შედეგად შესაძლოა ხშირად სინონიმის მნიშვნელობა დაკარგონ. ამგვარად, ზოგი ლექსიკოგრაფი ამტკიცებს, რომ არ არსებობენ სინონიმები რომელთაც შეიძლება ზუსტად ერთი და იგივე მნიშვნელობა ჰქონდეს ეტიმოლოგიის, ორთოგრაფიის, ფონეტიკური მახასიათებლების, ორაზროვნებისა და გამოყენების სპეციფიურობის გამო. სხვადასხვა სიტყვას, რომელთაც მსგავსი მნიშვნელობა აქვს ხშირად რაღაც მიზეზის გამო განსხვავდება. სინონიმები ხანდახან ევფემიზმების წყაროა.\n\n== იხილეთ აგრეთვე ==\n* ანტონიმია\n* ომონიმია\n* პარონიმია\n* მეტონიმია\n\n==სქოლიო==\n\n\nკატეგორია:სემანტიკა", "url": "https://ka.wikipedia.org/wiki/სინონიმები", "length": 1725}
{"id": "8173", "title": "მიჰოს მუზეუმი (შიგა)", "text": "მინი|250პქ|მიჰოს მუზეუმი\nმინი|250პქ|მუზეუმში შესასვლელი \n'''მიჰოს მუზეუმი''' (みほ・みゅーじあむ) — მდებარეობს ქალაქ შიგარაკი-ნო-სატოსთან შიგას პრეფექტურაში, იაპონია, კიოტოდან ჩრდილო-აღმოსავლეთით. მუზეუმი მიჰოკო კოიამას ოცნება იყო (ვის სახელსაც ის ამჟამად ატარებს), რომელიც ტოიობოს ტექსტილის ბიზნესის მემკვიდრე და იაპონიის ერთ-ერთი უმდიდრესი ქალბატონი ბრძანდებოდა. 1970 წელს მან სპირიტუალური მოძრაობა „შინჯი შუმეიკაი“ დააფუძნა, რომელსაც ამჟამად, როგორც ამობობენ, 300 000 მიმდევარი ჰყავს მსოფლიოს მასშტაბით. 1990-იანებში მან შუმეის ტაძართან და შიგას მთებთან ახლოს მუზეუმის მშენებლობისთვის თანხები გამოჰყო.\n\n== კოლექცია ==\nმიჰოს მუზეუმში მიჰოკო კოიამას აზიური და დასავლური ანტიკური ხანის ექსპონატების პირადი კოლექციაა $1 მილიარდამდე ღირებული მსოფლიო აუქციონებზე შუმეის მიერ მუზეუმის 1997 წელს განხსნამდე შესყიდულ სხვა ხელოვნების მიმუშებთან ერთად. სულ 2.000-მდე ექსპონატია, რომელთა შორის დაახ. 250 პერმანენტული ექსპოზიციის ნაწილია.\n\nექსპოზიციისთვის ყოველი ექსპონატის შერჩევას განსაკუთრებული ყურადღება ეთმობა არა მხოლოდ მათი არტისტული სილამაზის, არამედ ისტორიული მნიშვნელობის მიხედვით და მთელი კოლექციისთვის ბრწყინვალე განლაგება და განათებაა შერჩეული.\n\n== არქიტექტურა ==\nჩინელ არქიტექტორ იუჰ მინ პეის ადრე მიჰოს მუზეუმის ამჟამინდელ ადგილსამყოფელთან სამრეკლოს კოშკი, შუმეის საერთაშორისო შტაბ-ბინა და სპირიტუალური ცენტრი ჰქონდა დაპროექტებული. თანამშრომლობით კმაყოფილი მიჰოკო კოიამა და მისი ქალიშვილი, ჰიროკო კოიამა, არქიტექტორს მუზეუმისთვის შენობის დაპროექტებას უკვეთავენ.\n\nიეოჰ მინგ პეის პროექტი არქიტექტორული შედევრი გამოვიდა - შენობა მდებარეობს მთაგორიან და ტყით გარშემორტყმულ ზედაპირზე. 45.000 კვ. მ.-ის სასარგებლო ფართობის შენობის სამი მეოთხედი მიწის ქვეშაა, შიგას მთების ქვიან ნიადაგში. სახურავი უზარმაზარი მინისა და რკინის კონსტურქციაა, ხოლო ფასადისა და ინტერიერის კედლები და იატაკი თბილი რძისფერი ტონების ფრანგული კალციტის ქვითაა ნაგები - იგივე მასალა გამოიყენა არქიტექტორმა ლუვრის მისაღები ჰოლის მოსაპირკეთებლად. მარმარილოსთან შედარებით ეს ქვა უფრო თბილ და დამამშვიდებელ ატმოსფეროს ქმნის. ქვის ფერი, ტექსტურა, ვერცხლისფერი კარკასი და გარე გამწვანება ერთმანეთს ჰარმონიულად ერწყმის და აბალანსებს.\n\nშესაძლოა ყველაზე მომხიბლავი ნაწილი პეის დიზაინისა მისი ე.წ. მთაგორიანი „სამოთხის“ იდეაა. კომპლექსთან მიახლოებისას პირველად სადა მისაღებ პავილიონს ხედავთ კედრის ხეებს მიღმა, რომელიც წრიულ ეზოს უყურებს და შეიძლება ჩათვალოთ, რომ მუზეუმს მიადექით. შენობის მოპირდაპირედ განიერი მორკალული ბილიკია ატმის ხეებით გარდიგარდმო, რომელსაც მოელვარე უჟანგავი ლითონით მოჭედილ მთაში ნაკვეთ გვირაბთან მივყავართ. უზომოდ განიერ, უხმაურო გვირაბში, რომელიც თითქმის სამი სამანქანო გზის სიგანისაა, 200 მეტრის გავლისას უეცრად მზის შუქი ჩნდება და 120 მეტრიანი ნახევრად დაკიდული ხიდის კაბელთა შორის ჩანს ვიწრო, ღრმა ხევი, რომლის გადაღმაც იშლება მუზეუმის პავილიონში შესასვლელი ჩინური სტილის მთვარის კარიბჭე.\n\n== რესურსები ინტერნეტში ==\n\n*მიჰოს მუზეუმის საიტი\n\nკატეგორია:იაპონიის მუზეუმები\nკატეგორია:იუჰ მინ პეის პროქეტები", "url": "https://ka.wikipedia.org/wiki/მიჰოს_მუზეუმი_(შიგა)", "length": 2883}
