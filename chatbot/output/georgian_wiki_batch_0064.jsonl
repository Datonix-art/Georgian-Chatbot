{"id": "10043", "title": "კარლ მარქსი", "text": "{{ინფოდაფა მეცნიერი}}\nthumb|კარლ მარქსი სტუდენტობისას\n'''კარლ ჰაინრიხ მარქსი''' ({{lang-de|Karl Heinrich Marx}}; დ. 5 მაისი, 1818, ტრირი — გ. 14 მარტი, 1883, ლონდონი) — გერმანელი ფილოსოფოსი, ეკონომისტი, ისტორიკოსი, პოლიტიკური თეორეტიკოსი, სოციოლოგი, კომუნისტი და რევოლუციონერი. კარლ მარქსი კაცობრიობის ისტორიაში ერთ-ერთი ყველაზე გავლენიანი მოაზროვნეა. მისმა იდეებმა დიდი გავლენა მოახდინეს ეკონომიკური და პოლიტიკური აზროვნების განვითარებაზე.\n\n== ბიოგრაფია ==\n\nმარქსი დაიბადა გერმანიაში, საშუალო ფენის ოჯახში. 1830–1835 წლებში კარლ მარქსი სწავლობდა ტრირის ფრიდრიხ-ვილჰელმ-გიმნაზიაში. 17 წლის ასაკში იგი ჩაირიცხა ბონის უნივერსიტეტის იურიდიულ ფაკულტეტზე. ბონში იგი დაინიშნა ჯენი ფონ ვესტფალენზე – ტრირის საზოგადოების ცნობილი წევრის, ლუდვიგ ფონ ვესტიფალენის ქალიშვილზე. მარქსის მსოფლმხედველობის ჩამოყალიბებაზე დიდი გავლენა მოახდინეს მამამ, ტრირის გამოჩენილმა ადვოკატმა ჰაინრიხ მარქსმა (1777–1838) და ლუდვიგ ფონ ვესტიფალენმა. სტუდენტობის წლებში მან ღრმად შეისწავლა ჰეგელის ფილოსოფია, გახდა ახალგაზრდა მემარცხენე ჰეგელიანელთა წრის წევრი და მტკიცედ დაუკავშირდა „თანამედროვე მსოფლიო ფილოსოფიას“. 1841 წლის აპრილში იენის უნივერსიტეტმა მარქსს ნაშრომისათვის „განსხვავება დემოკრიტესა და ეპიკურეს ნატურფილოსოფიას შორის“ მიანიჭა ფილოსოფიის დოქტორის ხარისხი. ამ დროს მარქსი ჯერ კიდევ ჰეგელიანელი იდეალისტი იყო, მაგრამ ცდილობდა ჰეგელის წინააღმდეგობრივი ფილოსოფიიდან გაეკეთებინა ათეისტური და რევოლუციური დასკვნები. დისერტაციაში მკაფიოდ ჩანს ავტორის რევოლუციურ-დემოკრატიული თვალთახედვა როგორც ფილოსოფიაში, ისე პოლიტიკაში. \n\nუნივერსიტეტის დამთავრების შემდეგ მარქსი ფიქრობდა სამეცნიერო მუშაობის დაწყებას, მაგრამ პრუსიის მთავრობის რეაქციულმა პოლიტიკამ აიძულა იგი უარი ეთქვა ამ განზრახვაზე და ჟურნალისტიკას მიჰყო ხელი. 1842 წლის ოქტომბერში იგი გახდა გავლენიანი ლიბერალური „რაინის გაზეთის“ რედაქტორი, რომელსაც ინდუსტრიალისტები მფარველობდნენ. მარქსის სტატიების გამო, რომლებიც მეტწილად ეკონომიკური ხასიათის იყო, პრუსიის მთავრობამ გაზეთი აკრძალა. მარქსი საფრანგეთში გადავიდა. 1848 წელს, პარიზში ჩასვლისთანავე, მარქსი გერმანელ ემიგრანტ მუშათა ორგანიზებულ ჯგუფებსა და ფრანგ სოციალისტთა სხვადასხვა ჯგუფებს დაუკავშირდა. მან გამოსცა „გერმანულ-ფრანგული წელიწდეული“, რომელსაც უნდა დაეკავშირებინა ფრანგი სოციალისტები და გერმანელი რადიკალი ჰეგელიანისტები. გამოცემამ დიდხანს ვერ იარსება. პარიზში ყოფნის პირველსავე თვეებში მარქსი კომუნისტი გახდა და თავისი შეხედულებები გადმოსცა სერიულ ნამუშევრებში, რომლებიც ეკონომიკური და ფილოსოფიური ხელნაწერების სახელწოდებითაა ცნობილი (1844). ხელნაწერებში მარქსმა, ლუდვიგ ფოიერბახის ფილოსოფიის გავლენით, ჩამოაყალიბა კომუნიზმის ჰუმანისტური კონცეფცია. \n\n1844 წლის მიწურულს მარქსი პარიზიდან გააძევეს და ფრიდრიხ ენგელსთან ერთად იგი ბრიუსელში გადავიდა. აქ მან ისტორიის ინტენსიური შესწავლა დაიწყო და შეიმუშავა ისტორიის მატერიალისტური კონცეფცია, რომელიც „გერმანული იდეოლოგიის“ სახელით მისი სიკვდილის შემდეგ გამოქვეყნდა. „გერმანულ იდეოლოგიაზე“ მუშაობისას მარქსი იდეალისტურ სოციალიზმს ეწინააღმდეგებოდა. იგი ასევე შეუერთდა კომუნისტურ კავშირს. 1847 წლის დამლევს, ლონდონში ჩატარებულ კომუნისტური კავშირის კონგრესზე, მარქსსა და ენგელსს დაევალათ მცირე ზომის დეკლარაციის დაწერა. 1848 წელს ევროპაში რევულუციებმა იფეთქა. რევულუციის დაწყების გამო კვლავ საფრანგეთში გადავიდა, შემდგომ კი — გერმანიაში. კელნში მან გამოსცა „ახალი რაინის გაზეთი“. გაზეთი მხარს უჭერდა რადიკალ-დემოკრატიულ ფრთას, რომელიც პრუსიის ავტოკრატიის წინააღმდეგ გამოდიოდა. მთელ თავის ენერგიას მარქსი რედაქტორულ სამუშაოს უთმობდა, რადგან კომუნისტური კავშირი ფაქტობრივად დაიშალა. გაზეთი აიკრძალა და 1849 წლის მაისში მარქსმა ლონდონს შეაფარა თავი.\n\nლონდონში ყოფნისას მარქსი ოპტიმისტურად იყო განწყობილი ევროპაში მოსალოდნელი რევოლუციის მიმართ. იგი კვლავ შეუერთდა კომუნისტურ კავშირს და 1848 წლის საფრანგეთის რევოლუციისა და მისი შედეგების შესახებ დაწერა ორი დიდი ზომის პამფლეტი — „კლასობრივი ბრძოლა საფრანგეთში“ და „ლუი ბონაპარტის 18 ბრიუმერი“. იგი მალე დარწმუნდა, რომ ახალი რევოლუციის დაწყება მხოლოდ ახალი კრიზისის შედეგად იყო შესაძლებელი და შეუდგა პოლიტიკური ეკონომიკის შესწავლას, ამ კრიზისის მიზეზებისა და გარემოებების დასადგენად. \n\n1857 წელს მან გიგანტური ზომის, 800-გვერდიანი ხელნაწერი მოამზადა კაპიტალის, მიწის საკუთრების, დაქირავებული შრომის, სახელმწიფოს, საგარეო ვაჭრობისა და მსოფლიო ბაზრის შესახებ. „პოლიტიკური ეკონომიის კრიტიკის საფუძვლები“ 1939 წელს გამოქვეყნდა. 1860-იანი წლების დასაწყისში მარქსმა თავი დაანება სამუშაოს, რათა დაეწერა თეორია ზედმეტი ღირებულების შესახებ, რომელშიც განხილული იყო პოლიტიკური ეკონომიკის თეორეტიკოსები, განსაკუთრებით დევიდ რიკარდოსა და ადამ სმითის ნაშრომები. მხოლოდ 1867 წელს მოახერხა მარქსმა გამოეცა „კაპიტალის“ პირველი ტომი, რომელშიც მოცემული იყო კაპიტალისტური წარმოების წესის ანალიზი.  მეორე და მესამე ტომზე მუშაობა 1860-იან წლებში დასრულდა, თუმცა მარქსი სიცოცხლის ბოლომდე მუშაობდა ამ ხელნაწერებზე და ისინი გამოაქვეყნა ენგელსმა მარქსის სიკვდილის შემდეგ.\n\nმარქსი გარდაიცვალა 1883 წლის 14 მარტს. დაკრძალულია ლონდონში, ჰაიგეიტის სასაფლაოზე.\n\n==შეხედულებები==\nმარქსის იდეოლოგიისთვის საკვანძო ცნებებია შრომა, გაუცხოება, ისტორიის მატერიალისტური გაგება, ეკონომიკური დეტერმინიზმი, საზოგადოებრივი ყოფიერება და ცნობიერება, წარმოების წესი, საწარმოო ძალები და საწარმოო ურთიერთობანი, ბაზისი და ზედნაშენი, საზოგადოებრივი ფორმაციები, სოციალური რევოლუცია, კლასები და კლასობრივი ბრძოლა.\n\nმარქსის „გერმანული იდეოლოგიის“ ძირითადი დებულება იყო ის, რომ „ადამიანთა ბუნება დამოკიდებულია მატერიალურ მდგომარეობაზე, რაც განსაზღვრავს მათ წარმოებას“. მარქსმა შეისწავლა წარმოების სხვადასხვა წესის ისტორია და იწინასწარმეტყველა, რომ იმჟამინდელ ინდუსტრიულ კაპიტალიზმს კომუნიზმი შეცვლიდა. „კაპიტალში“ მარქსმა შეიმუშავა ღირებულების შრომითი თეორიის საკუთარი ვერსია და კონცეფცია ზედმეტი ღირებულებისა და ექსპლუატაციის შესახებ.\n\nმარქსმა შეაჯამა თავისი მიდგომა კომუნისტური პარტიის მანიფესტის პირველ თავში, რომელიც 1848 წელს გამოქვეყნდა: {{ციტატა|ისტორია დღემდე არსებულ საზოგადოებების, არის ისტორია კლასობრივი ბრძოლის.}}\n\n„კომუნისტური პარტიის მანიფესტის“ პირველ მონაკვეთში მარქსი განმარტავს ფეოდალიზმს, კაპიტალიზმს და შინაგანი სოციალური დაპირისპირების როლს ისტორიულ პროცესში. მარქსი ამტკიცებდა სოციალურ ეკონომიური ცვლილების სისტემურ გაგებას. ის ამტკიცებდა რომ კაპიტალიზმის შინაგანი სტრუქტურული დაპირისპირება გარდაუვალს გახდის მისივე დასასრულს და გზას გაუხსნის სოციალიზმს. მარქსი ამტკიცებდა, რომ კაპიტალიზმი, ისევე როგორც წინამორბედი სოციალურ-ეკონომიკური სისტემები, გარდაუვალად წარმოშობს შინაგან დაპირისპირებას რაც მიიყვანს მას თავისსავე დესტრუქციასთან. მარქსი ამტკიცებდა, რომ საზოგადოებრივ ეკონომიური ცვლილება მოხდებოდა ორგანიზებული რევოლუციური აქციით. ის ამტკიცებდა, რომ კაპიტალიზმს დაასრულებს ინტერნაციონალური მუშათა კლასის ორგანიზებული აქცია. მას სჯეროდა რომ სოციალიზმი ჩაანაცვლებდა კაპიტალიზმს და კაცობრიობას მიიყვანს უკლასო საზოგადოებამდე. ეს მიიღწევა მხოლოდ გარდამავალი პერიოდის შემდეგ რომელსაც ეწოდება პროლეტარიატის დიქტატურა.\n\n== იხილეთ აგრეთვე ==\n* მარქსიზმი\n* კომუნიზმი\n* პროლეტარიატის დიქტატურა\n* ფრიდრიხ ენგელსი\n* გეორგ ვილჰელმ ფრიდრიხ ჰეგელი\n* გეორგ ზიმელი\n* ემილ დიურკემი\n* იმანუელ კანტი\n\n== ლიტერატურა ==\n{{ქსე|6|436-467|გორგილაძე ლ.}} \n\n== რესურსები ინტერნეტში ==\n{{Commons|Karl Marx}}\n{{ვიკიციტატა}}\n* კარლ მარქსის სოციოლოგია\n* {{Gutenberg author|id=Marx,+Karl|name=კარლ მარქსი}}\n* {{Internet Archive author|sname=Karl Marx}}\n* {{Librivox author|id=2426}}\n* კარლ მარქსის შრომები {{lang-de}}\n* {{Britannica|367265}}\n* Marxists.org მარქსისტული ინტერნეტ არქივი\n\n==სქოლიო==\n{{სქოლიო}}\n\n\nკატეგორია:კარლ მარქსი\nკატეგორია:სოციალიზმი\nკატეგორია:მარქსიზმი\nკატეგორია:მარქსისტული თეორია\nკატეგორია:ფილოსოფიური ანთროპოლოგია\nკატეგორია:მარქსისტი მწერლები\nკატეგორია:ფილტვების დაავადებებით გარდაცვლილები\nკატეგორია:ბერლინის ჰუმბოლდტის უნივერსიტეტის კურსდამთავრებულები\nკატეგორია:ბონის უნივერსიტეტის კურსდამთავრებულები\nკატეგორია:იენის უნივერსიტეტის კურსდამთავრებულები\nკატეგორია:XIX საუკუნის ფილოსოფოსები\nკატეგორია:XIX საუკუნის გერმანელი ისტორიკოსები\nკატეგორია:XIX საუკუნის გერმანელი ფილოსოფოსები\nკატეგორია:ათეისტი ფილოსოფოსები\nკატეგორია:ებრაელი ათეისტები\nკატეგორია:მამაკაცი ჟურნალისტები\nკატეგორია:განათლების ფილოსოფოსები\nკატეგორია:ისტორიის ფილოსოფოსები\nკატეგორია:კონტინენტური ფილოსოფოსები\nკატეგორია:კულტურის ფილოსოფოსები\nკატეგორია:მეცნიერების ფილოსოფოსები\nკატეგორია:პოლიტიკური ფილოსოფოსები\nკატეგორია:რელიგიის ფილოსოფოსები\nკატეგორია:სამართლის ფილოსოფოსები\nკატეგორია:სოციალური ფილოსოფოსები\nკატეგორია:ტექნოლოგიის ფილოსოფოსები\nკატეგორია:გერმანელი ფილოსოფოსები\nკატეგორია:გერმანელი ეკონომისტები\nკატეგორია:გერმანელი ისტორიკოსები\nკატეგორია:გერმანელი პოლიტოლოგები\nკატეგორია:გერმანელი სოციოლოგები\nკატეგორია:გერმანელი სოციალისტები\nკატეგორია:გერმანელი ჟურნალისტები\nკატეგორია:გერმანელი პოლიტიკოსები\nკატეგორია:გერმანელი კომუნისტები\nკატეგორია:გერმანელი მამაკაცი არამხატვრული მწერლები\nკატეგორია:ეპისტემოლოგები\nკატეგორია:კულტურის კრიტიკოსები\nკატეგორია:სოციალური კრიტიკოსები\nკატეგორია:მატერიალისტები\nკატეგორია:მეტაფიზიკოსები\nკატეგორია:კომუნისტები\nკატეგორია:მარქსისტები\nკატეგორია:ონტოლოგები\nკატეგორია:რევოლუციონერები\nკატეგორია:რელიგიის კრიტიკოსები\nკატეგორია:სოციალისტები\nკატეგორია:კომუნისტი მწერლები\nკატეგორია:ბრიტანელი პოლიტიკოსები\nკატეგორია:ბრიტანელი ეკონომისტები\nკატეგორია:ბრიტანელი ფილოსოფოსები\nკატეგორია:ინგლისელი ფილოსოფოსები\nკატეგორია:ბრიტანელი კომუნისტები\nკატეგორია:ანტიკონსუმერისტები", "url": "https://ka.wikipedia.org/wiki/კარლ_მარქსი", "len": 9007}
{"id": "10049", "title": "ბერიკაობა", "text": "მინიატიურა|right|ბერიკაობა, გურამ დოლიძე, 1999\nმინიატიურა|right|ბერიკაობა საქართველოში\n'''ბერიკაობა''' — ქართული ხალხური იმპროვიზაციული ნიღბების თეატრი. ტერმინი „ბერიკაობა“ განაყოფიერებისა და შვილიერების კულტის სადიდებელ სანახაობას აღნიშნავს და ნაწარმოებია საერთო ქართველური ძირიდან „ბერ“ (შვილი).\n\nბერიკაობას ბერიკები ასრულებდნენ. სცენარები, რომელთა საფუძველზეც იქმნდებოდა ბერიკული წარმოდგენები, საუკუნეთა მანძილზე იცვლებოდა, ახალი შინაარსით მდიდრდებოდა და თაობიდან თაობას გადაეცემოდა. მათი კონკრეტული მოქმედებით განსახიერება და სიტყვიერი მასალით ხორცშესხმა მთლიანად ბერიკების ნიჭსა და უნარზე იყო დამოკიდებული. ბერიკულ წარმოდგენებში შემონახულის განაყოფიერებისა და შვილიერების ღვთაების სადიდებელი მისტერიის გადმონაშთი (მაგ. ყვარლის რაიონის სოფ. საბუეში, აგრეთვე ადიგენის რაიონის სოფ. უდეში, ახმეტის რაიონის სოფ. მატანში დღესაც სრულდება ოდესღაც ტახღვთაების გარდაცვალებასა და მის აღდგომა-გაცოცხლებასთან დაკავშირებული მისტერიის სცენები).\n\nდროთა ვითარებაში ბერიკაობამ დაკარგა საკულტო-რელიგიური დანიშნულება და მშრომელი ხალხის ცხოვრების, მისი მისწრაფებების გამომსახველად იქცა. ბერიკების მრავალი სიუჟეტი შეიცავს უცხოელ დამპყრობთა წინააღმდეგ ქართველი ხალხის ბრძოლის სურათებს, თავადების, ეკლესიის მსახურთა, მოსამართლეთა საქმიანობის მამხილებელ სცენებს. ჩვენამდე მოღწეულია ბერიკაობის 100-მდე სიუჟეტი. მათი უმეტესობა კომიკურია და ძირითადად შექმნილია საყოფაცხოვრებო თემაზე. ბერიკაობა სამგვარი წყობისა იყო: კარდაკარ სასიარულო, მოედანზე სათამაშო და სადარბაზო (სადღესასწაულო). საგანგებოდ შერჩეულ მოედანზე იმართებოდა დიდი ბერიკაობა, რომელსაც ზოგჯერ 100-მდე შემსრულებელი ჰყავდა. მისი ტრადიციული ნიღბები იყვნენ:მეფე (სასიძო), კეკელა (სარძლო), მაჭანკალი, გლეხი, თავადი, თათარი, მოსამართლე, ექიმი, ხუცესი, აგრეთვე ტახი, დათვი, თხა და სხვა ცხოველები.\n\nბერიკები უსულო საგნებს და განყენებულ ცნებებსაც განასახიერებდნენ (მაგ., ალავერდის ტაძარი, საბძელი, ხე, უკუღმართი ცხოვრება, ავსიტყვაობა და სხვა). ისინი თამაშობდნენ ნაბადქუდა ნიღბებში, „ისხდნენ“ ტახის, დათვის, თხის, ხარის და სხვა „ტყავში“ (ბერიკოში). დიდ ბერიკაობაში მხოლოდ მამაკაცები მონაწილეობდნენ (ქალებისა და მოზარდების ბერიკაობა ცალკე იმართებოდა). წარმოდგენა იწყებოდა მტრის მიერ სოფლის აწიოკებისა და ხარკის აკრეფის წარმოსახვით, რასაც თან ახლდა სიმღერა და საკრავიერი მუსიკა. ბერიკაობას ხელმძღვანელობდა ბერიკათწინამძღვარი. საქართველოში ცნობილი ბერიკები იყვნენ XVIII საუკუნეში ოთარ ნორიოელი და ოიანა-ბუიანა, XIX საუკუნის I ნახევარში — აბელ რევაზიშვილი. XX საუკუნეში ბერიკები თბილისშიც გამოჩნდნენ.\n\n==ლიტერატურა==\n{{ქსე|2|318-319|ჯანელიძე დ.}}\n*{{წიგნი|ავტორი=კიკნაძე ზ.|სათაური= ქართული მითოლოგია|გვერდები=215|გამომცემლობა= ბაკმი|წელი= 2007|ISBN=978-99940-27-10-1|ადგილი=თბილისი}}\n* {{ძმ|86|35-41|ქართული ხალხური დღესასწაული|რუხაძე ჯ.}}\n\n{{საქართველოს დღეობათა კალენდარი}}\n\nკატეგორია:ქართული ხალხური თამაშები\nკატეგორია:საქართველოს არამატერიალური კულტურული მემკვიდრეობის ძეგლები", "url": "https://ka.wikipedia.org/wiki/ბერიკაობა", "len": 2806}
{"id": "10051", "title": "საშემოსავლო გადასახადი", "text": "{{წყარო}}\n'''საშემოსავლო გადასახადი''' — კერძო და იურიდიულ პირთა ფინანსური შემოსავლის დაბეგვრა. არსებობს სხვადასხვა სახის საშემოსავლო გადასახადის სისტემები, რომელიც ვარირებს ფიქსირებული გადასახადიდან პროგრესულ საგადასახადო სისტემამდე. გადასახადი, რომლითაც კომპანიების შემოსავალი იბეგრება ხშირად კორპორაციულ გადასახადად ან კორპორაციულ საშემოსავლო გადასახადად მოიხსენიება. კერძო პირის საშემოსავლო გადასახადი როგორც წესი, ამ პირის მთლიანი შემოსავლიდან იბეგრება (გარკვეული კანონით დადგენილი დედუქციების შემდეგ), მაშინ როდესაც კორპორაციული საშემოსავლო გადასახადი იურიდიული პირის საბოლოო (ხარჯების გამოკლებით) შემოსავლიდან იქვითება.\n\nსაქართველოში საშემოსავლო გადასახადი შეადგენს დასაბეგრი თანხის 20%-ს.\n\nკატეგორია:გადასახადები", "url": "https://ka.wikipedia.org/wiki/საშემოსავლო_გადასახადი", "len": 720}
{"id": "10053", "title": "კაირო", "text": "{{ინფოდაფა დასახლება\n |სტატუსი         = ქალაქი\n |ქართული სახელი = კაირო\n |მშობლიური სახელი = القاهرة\n |ქვეყანა            = ეგვიპტე\n |პანორამა = Cairo Montage.png\n|პანორამის სიგანე = \n|წარწერა = კაირო ღამით\n |დროშა = Flag of Cairo.svg\n |გერბი =\n |გერბის სიგანე = \n |დროშის სიგანე =\n |lat_dir = N |lat_deg= 30 |lat_min= 05 |lat_sec=\n |lon_dir = E |lon_deg= 31 |lon_min= 14 |lon_sec=\n |CoordAddon = type:city()_region:\n |CoordScale = \n |ქვეყნის რუკის ზომა = 250\n |რეგიონის რუკის ზომა = 200\n |რაიონის რუკის ზომა = \n |რეგიონის ტიპი = \n |რეგიონი = \n |რეგიონი ცხრილში = \n |შიდა დაყოფა =\n|რაიონის ტიპი =\n |რაიონი =\n |მმართველის ტიპი = \n |მმართველი = \n |დაარსების თარიღი = \n |პირველი ხსენება = \n |წინა სახელები = \n|დაქვემდებარება =\n |სტატუსი-დან = \n |ფართობი = 214\n|სიმაღლის ტიპი=სიმაღლე\n|დასახლების ცენტრის სიმაღლე = \n |მოსახლეობა = 7 734 614\n  |აღწერის წელი = 2005\n  |სიმჭიდროვე = 36 143\n  |აგლომერაცია = \n  |ეროვნული შემადგენლობა = \n |დროის სარტყელი = +2\n |DST = 3\n |სატელეფონო კოდი =\n |საფოსტო ინდექსი = \n|საავტომობილო კოდი =\n |საიტი = \n|კატეგორია ვიკისაწყობში = \n|add1n= \n|add1=\n}}\n{{მსოფლიო მემკვიდრეობა|89}}\n'''კაირო''' (არაბ. القاهرة; al-Qāhirah) — ეგვიპტის დედაქალაქი; 15.2 მილიონიანი მოსახლეობით (აგლომერაცია) უდიდესი ქალაქია აფრიკაში; მსოფლიოში რიგით მე-16 ყველაზე მჭიდროდ დასახლებული მეტროპოლია.\n\nმიუხედავად იმისა, რომ ქალაქის ოფიციალური სახელია „ალ-ქაჰირა“, ადგილობრივი მცხოვრებლები მას როგორც წესი ქვეყნის სახელით „მაშრ“ (არაბ. مصر) მოიხსენიებენ ადგილობრივ დიალექტზე. სახელი „ალ-ფაჰირა“ ითარგმნება, როგორც „გამარჯვებული“. სახელის წარმოშობად ქალაქის დაფუძნების დროს პლანეტა მარსის მდგომარეობას მიიჩნევენ. მარსი დესტრუქციასთან იგივდება და არაბულად მას „ალ-ნაჯმ-ალ-ქაჰირ“ ეწოდება, ლეგენდის მიხედვით სწორედ აქედან უნდა იყოს ქალაქის სახელიც. თუმცა ისტორიულად ქალაქის სახელი მისი ტიტულიდან „ქაჰირატ-ალ-ადაა“ (მტერთა დამთრგუნველი) უნდა წარმოშობილიყო. ეს ტიტული ქალაქს მიეცა მისი ძლევამოსილი სტატუსის გამო, ვინაიდან უცხოელთა ჯარების მიერ ქალაქის დაპყრობის მრავალი მცდელობა წარუმატებლად სრულდებოდა (მაგ. მონღოლთა, ჯვაროსნებისა და ოსმალთა შემოსევები).\n\n== ეტიმოლოგია ==\nეგვიპტელები კაიროს ხშირად აღნიშნავენ როგორც მასრ  (<small>IPA:</small> [mɑsˤɾ]; ეგვიპტ. مَصر‎), იგივე სახელს გამოიყენებენ ეგვიპტისთვის, რაც ქალაქის მნიშვნელობას უსვამს ხაზს. ქალაქის ოფიციალური სახელწოდება ''ალ ქაჰირაჰ'' (არაბ. القاهرة‎) ის „დამპყრობელს“ ნიშნავს. ეს სახელწოდება სავარაუდოდ მარსიდან მომდინარეობს, რომელსაც ადგილობრივები ''ალ ნაჯმ ალ ქაჰირს'' (არაბ. النجم القاهر‎, „დამპყრობელი ვარსკვლავი“) უწოდებენ. სწორედ ის ჩანდა ცაზე, როდესაც ქალაქი დაარსდა. ქალაქის უძველესი ჰელიოპოლისის ადგილმდებარეობაა აინ შამსის გარეუბანია (არაბ. عين شمس, „მზეს თვალი“).\n\nქალაქის რამდენიმე კოპტური სახელწოდებაც არსებობს, რომელთა შორის განსაკუთრებით აღსანიშნავია (დი) ქაშრომი (კოპტ. (ϯ)ⲕⲁϣⲣⲱⲙⲓ).\n\nზოგჯერ ქალაქს არაფორმალურად მოიხსენიებენ, როგორც კაიიროს, განსაკუთრებით კი ალექსანდრიელი მოსახლეობა.\n\n== ისტორია ==\n=== ადრეული დასახლებები ===\nტერიტორია, რომელიც დღეს კაიროს წარმოადგენს, განსაკუთრებით კი მემფისი ეგვიპტის ძველი დედაქალაქი იყო. ქალაქი დიდი ხანი იყო ძველი ეგვიპტის საყრდენი პუნქტი, მისი სტრატეგიული ადგილმდებარეობის გამო. ის ნილოსის დელტაზე მდებარეობდა.  თანამედროვე ქალაქის საწყისები ძირითადად მიენიჭა I ათასწლეულში დასახლებული პუნქტების სერიას. რომაელებმა შექმნეს ციხე ქალაქი ნილოსის აღმოსავლეთ სანაპიროზე. ეს ციხესიმაგრე, რომელიც ბაბილონის სახელით არის ცნობილი, რომაული და შემდეგ ბიზანტიური ქალაქების ბირთვია და დღეს ყველაზე ძველი ნაგებობაა ქალაქში. იგი ასევე მდებარეობს კოპტური მართლმადიდებლური საზოგადოების ბირთვზე, რომელიც რომაულ და ბიზანტიურ ეკლესიებს IV საუკუნის ბოლოს გამოეყო. კაიროს უძველესი კოპტური ეკლესია, მათ შორის ქალწული მარიამის სახელობის მართლმადიდებლური ეკლესია, ციხის კედლების გასწვრივ მდებარეობს ქალაქის მონაკვეთში, რომელიც ცნობილია როგორც კოპტური კაირო.\n\n640 წელს მუსლიმთა დაპყრობის შემდეგ, დამპყრობელმა ამრ იბნ ასმა ბაბილონის ჩრდილოეთით დასახლდა იმ მხარეში, რომელიც დღეს ცნობილი გახდა როგორც ალ-ფუსტა. სახელწოდება სიტყვასიტყვით კარვების ქალაქს ნიშნავს. ფუსტატი ეგვიპტის პირველი მუსლიმანური დედაქალაქი გახდა. \nმინი|ფუსტატი\n750 წელს, ქალაქი ომაიანთა სახალიფოს შემადგენლობაში გადავიდა. აბასიანთა სახალიფოს მიერ ომაიანთა დამხობის შემდეგ ახალმა მმართველებმა თავიანთი საკუთარი დასახლება შექმნეს ფუსტატის ჩრდილო- აღმოსავლეთით, რომელიც შემდგონში მათი დედაქალაქი გახდა. ტერიტორია ცნობილი იყო, როგროც ალ ასკარ. \n\n869 წელს აჰმედ იბნ ტულუნის აჯანყებამ გამოიწვია ალ-ასკარის მიტოვება და კიდევ ერთი დასახლების მშენებლობა, რომელიც მთავრობის ადგილად იქცა. ეს იყო ალ-ქატაი'ი („კვარტლები“), რომელიც ფუსატის ჩრდილოეთით, მდინარის სანაპიროზე მდებარეობდა. ალ-ქატაი'ი სასახლისა და მეჩეთის გარშემო იყო გაშენებული. \n\n=== დაარსება და გაფართოება ===\n969 წელს ფატიმიდებმა დაიპყრეს ეგვიპტე და ფუსტატის ჩრდილო-აღმოსავლეთით ახალი გამაგრებული ქალაქი ააგეს. ქალაქის აშენებას ოთხი წელი დასჭირდა, თავდაპირველად იგი ცნობილი იყო ალ-მანსურიაჰის სახელით.<ref>The new encyclopedia of Islam</ref> ეს ქალაქი შემდგომში ხალიფატის ახალი დედაქალაქი უნდა ყოფილიყო. ამ დროის განმავლობაში, ხალიფის დაკვეთით ალ-აჟარის მეჩეთის მშენებლობა დაიწყო. ეს მეჩეთი და მასთან მდებარე საგანმანათლებლო კერა მსოფლიოს მესამე უძველეს უნივერსიტეტს წარმოადგენს. კაირო საგანმანათლებლო ცენტრად ჩამოყალიბდა, სადაც ათასობით წიგნი იყო დაცული.<ref>Meri, Josef W.; Bacharach, Jere L. (2006). ''Medieval Islamic Civilization: An Encyclopedia''. New York: Taylor & Francis. ISBN <bdi>978-0-415-96692-4</bdi>.</ref> როდესაც ხალიფ ალ-მუზი ლი დინ ალაჰი 973 წელს ჩამოვიდა ტუნისიდან, სახალიფოს ძველ დედაქალაქ მაჰედიადან, მან ქალაქს დღევანდელი სახელი,ქაჰირათ ალ მუ'იზზ  დაარქვა.<ref></ref>\nმარცხნივ|მინი|კაირო XIX საუკუნეში\nკაიროს დაარსებიდან თითქმის 200 წლის განმავლობაში, ეგვიპტის ადმინისტრაციული ცენტრი დარჩა ფუსტატში. ამასთან, 1168 წელს ფატიმიდის ვეზირი შავარმა ცეცხლი ფუსტატს წაუკიდა, რათა თავი დაეცვა იერუსალიმის ჯვაროსნულ მეფის ამალრიკისაგან, რომელიც მის დაჭერას აპირებდა.<ref>Daly & Petry 1998, p. 213\n\n</ref> ეგვიპტის დედაქალაქი სამუდამოდ გადავიდა კაიროში, რომელიც საბოლოოდ გაფართოვდა. ქალაქმა მოიცვა ფუსტატისა და ყოფილი დედაქალაქების ალ-ასკარის და ალ-ქატაისის ნანგრევები. ქალაქის ეს ნაწილები დღეს ცნობილია, როგორც „ძველი კაირო'“. \n\n1169 წელს ეგვიპტის პირველმა სულთანმა, სალადინმა ჩამოაყალიბა ეიუბიდების დინასტია, რომელიც კაიროში დაფუძნდა. მისი მმართველობის დროს სალადინმა ააგო კაიროს ციტადელი, რომელიც ეგვიპტის მთავრობის სახლს წარმოადგენდა XIX საუკუნის შუა პერიოდამდე.\n\n1250 წელს ტყვე ჯარისკაცებმა, იგივე მამლუქებმა, მოიპოვეს კონტროლი ეგვიპტეში და ისევე როგორც მათმა ბევრმა წინამორბედებმა, კაირო თავიანთი ახალი დინასტიის დედაქალაქად გამოაცხადეს.  მამლუქებმა ქალაქში ახალი შენობების მშენებლობა დაიწყეს. ამავდროულად, კაირო აყვავდა, როგორც ისლამური დაფინანსების ცენტრი და როგორც სანელებლების ვაჭრობის გზაჯვარედინზე მდებარე ქალაქი. 1340 წლისთვის კაიროში მოსახლეობა თითქმის ნახევარი მილიონი იყო, რის გამოც ის ჩინეთის დასავლეთით ყველაზე დიდი ქალაქი გახდა. \n\nისტორიული მოგზაური,<ref>Ibn Battuta. The Travels of Ibn Battuta, p. 13, 225. Trans. Samuel Lee. Cosimo, 2009. Print.</ref> იბნ ბატუტა, რომელიც მოგზაურობის დროს ათასობით მილს გადიოდა ქაიროში შეჩერდა. მან თავის ჩანაწერებში აღნიშნა, რომ ქაირო ეგვიპტის მთავარ და ყველაზე გავლენიან ქალაქს წარმოადგენდა. იბნ ბატუტა ასევე აცნობიერებს მდინარე ნილოსის მნიშვნელობას ეგვიპტისათვის, მათ შორის კაიროსათვის, ბატუტა ხშირად მოგზაურობდა გემით, რომლის დახმარებითაც კაიროში ჩადიოდა და იქიდან უკან გამოემგზავრებოდა. ნილოსი არ იყო მხოლოდ სატრანსპორტო საშუალება, არამედ მისი დახმარებით მზადდებოდა უამრავი ხალიჩა. ნილოსის ყველაზე დიდი მნიშვნელობა მის გარშემო შექმნილი მიწის ნაკვეთებია. ნილოსი ასევე იყო კვების წყარო და სავაჭრო გზა. ამის გარეშე, ეგვიპტე, რომელიც ჩვენ დღეს ვიცით, არ იარსებებდა. ბატუტამ აღწერა ქალაქში მიმდინარე ეპიდემიაც. დღესდღეობით ეს ეპიდემია ცნობილია როგორც შავი ჭირი. ბატუტა აღნიშნავს, რომ შავი ჭირი კაიროში დღეში 1-დან 20,000 ადამიანის სიკვდილს იწვევდა. ჭირი წარმოიშვა აზიაში და რწყილების საშუალებით გავრცელდა მღრღნელებზე, მაგალითად, ვირთხებზე. \n\nტერიტორია შემდგომში ოსმალებს ეჭირათ.\n\n=== თანამედროვე ერა ===\nმინი|კაიროს ხედი\n1848 წელს გარდაცვალებამდე მუჰამედ ალი ფაშამ დააწესა არაერთი სოციალური და ეკონომიკური რეფორმა, რამაც მას თანამედროვე ეგვიპტის დამაარსებლის ტიტული მიანიჭა.<ref>A military history of modern Egypt : from the Ottoman Conquest to the Ramadan War</ref> მუჰამედ ალიმ წამოიწყო ქალაქში საზოგადოებრივი შენობების მშენებლობა, ამ რეფორმებმა მინიმალური გავლენა მოახდინა კაიროს ლანდშაფტზე. უფრო დიდი ცვლილებები შეიტანეს კაიროში ისმაილ ფაშას მმართველობის დროს, რომელმაც განაგრძო ბაბუის მიერ წამოწყებული მოდერნიზაციის პროცესები. ისმაილი ასევე ცდილობდა ქალაქის მოდერნიზაციას, რომელიც შერწყმული იყო მეზობელ დასახლებებთან, საზოგადოებრივი სამუშაოების სამინისტროების დაარსებით, ქალაქში გაზისა და განათების გაყვანითა და თეატრისა და ოპერის დარბაზების გახსნით.\n\nისმაილის პროექტების შედეგად გამოწვეულმა უზარმაზარმა ვალმა ევროპული კონტროლის გაზრდა გამოიწვია, რაც 1882 წელს ბრიტანეთის შემოსევებით დასრულდა. ქალაქის ეკონომიკური ცენტრი სწრაფად გადავიდა დასავლეთით ნილოსისკენ, ისტორიული ისლამური კაიროს მონაკვეთიდან და ისმაილის მიერ აშენებული თანამედროვე, ევროპული ნაწილისაკენ. ევროპელები კაიროს მოსახლეობის 5%-ს შეადგენდნენ XIX საუკუნის ბოლოს, რომელთა უმეტესობაც სამთავრობო თანამდებობებზე იყვნენ განლაგებულები.<ref>Abu-Lughod, Janet (July 1965). \"Tale of Two Cities: The Origins of Modern Cairo\". ''Comparative Studies in Society and History''. '''7''' (4). ISSN 0010-4175. </ref>\n\n== გეოგრაფია ==\nკაირო ეგვიპტის ჩრდილოეთ ნაწილში მდებარეობს, რომელიც ცნობილია როგორც ქვემო ეგვიპტე. ქალაქი ხმელთაშუა ზღვიდან 165 კილომეტრით სამხრეთით და სუეცის არხისა და სუეცის ყურისაგან 85 კილომეტრით დასავლეთით. ქალაქი მდინარე ნილოსის გასწვრივ მდებარეობს. მიუხედავად იმისა, რომ კაიროს მეტროპოლიტენი ნილოსიდან ყველა მიმართულებით მდებარეობს, ქალაქი კაირო მდებარეობს მხოლოდ მდინარის აღმოსავლეთ სანაპიროზე და მის შიგნით მდებარე ორი კუნძულსაც მოიცავს. ქალაქის საერთო ფართობი 453 კვადრატული კილომეტრია.\nცენტრი|მინი|959x959პქ|კაიროს პანორამა\nXIX საუკუნის შუა პერიოდამდე, როდესაც მდინარე კაშხალებით, ბერკეტებითა და სხვა კონტროლირებით იყო დაკომპლექტებული, კაიროს მიმდებარე ნილოსი ძლიერ მგრძნობიარე იყო და ხშირად დიდდებოდა და მიმართულებას იცვლიდა. მიწა, რომელზედაც შეიქმნა კაირო 969 წელს (დღევანდელი ისლამური კაირო) ფუსტატის დაარსებამდე 300 წლით ადრე წყალქვეშ მდებარეობდა. \n\nნილოსის მოძრაობის გამო, მდინარესთან ყველაზე ახლოს ქალაქის ახალი ნაწილები — გარდენ სიტი, ცენტრალური კაირო და ზამალეკი მდებარეობენ. ტერიტორიები, რომლებზეც კაიროს საელჩოების უმეტესი ნაწილია განლაგებული, ჩრდილოეთით, აღმოსავლეთით და სამხრეთით გარშემორტყმულია ქალაქის ძველი ნაწილებით. ძველი კაირო, რომელიც ქალაქის ცენტრიდან სამხრეთით მდებარეობს, ფუსტატის და ეგვიპტის კოპტური ქრისტიანული საზოგადოების, კოპტური კაიროს, ნაშთებს ინახავს.\n\n== ჰავა ==\n{{ინფოდაფა ამინდი \n|collapsed=\n|metric_first=yes \n|single_line=yes \n|location = Cairo\n|Jan_REC_Hi_°C =31\n|Feb_REC_Hi_°C =33\n|Mar_REC_Hi_°C =38\n|Apr_REC_Hi_°C =45\n|May_REC_Hi_°C =47\n|Jun_REC_Hi_°C =47\n|Jul_REC_Hi_°C =43\n|Aug_REC_Hi_°C =43\n|Sep_REC_Hi_°C =42\n|Oct_REC_Hi_°C =43\n|Nov_REC_Hi_°C =38\n|Dec_REC_Hi_°C =31\n|Year_REC_Hi_°C =47\n|Jan_Hi_°C =18\n|Feb_Hi_°C =21\n|Mar_Hi_°C =24\n|Apr_Hi_°C =28\n|May_Hi_°C =33\n|Jun_Hi_°C =35\n|Jul_Hi_°C =36\n|Aug_Hi_°C =35\n|Sep_Hi_°C =32\n|Oct_Hi_°C =30\n|Nov_Hi_°C =26\n|Dec_Hi_°C =20\n|Year_Hi_°C=27\n|Jan_Lo_°C =8\n|Feb_Lo_°C =9\n|Mar_Lo_°C =11\n|Apr_Lo_°C =14\n|May_Lo_°C =17\n|Jun_Lo_°C =20\n|Jul_Lo_°C =21\n|Aug_Lo_°C =22\n|Sep_Lo_°C =20\n|Oct_Lo_°C =18\n|Nov_Lo_°C =14\n|Dec_Lo_°C =10\n|Year_Lo_°C =15\n|Jan_REC_Lo_°C =2\n|Feb_REC_Lo_°C =2\n|Mar_REC_Lo_°C =3\n|Apr_REC_Lo_°C =6\n|May_REC_Lo_°C =9\n|Jun_REC_Lo_°C =13\n|Jul_REC_Lo_°C =16\n|Aug_REC_Lo_°C =17\n|Sep_REC_Lo_°C =14\n|Oct_REC_Lo_°C =11\n|Nov_REC_Lo_°C =6\n|Dec_REC_Lo_°C =1\n|Year_REC_Lo_°C =1\n|Jan_Precip_mm =5\n|Feb_Precip_mm =5\n|Mar_Precip_mm =5\n|Apr_Precip_mm =3\n|May_Precip_mm =3\n|Jun_Precip_mm =0\n|Jul_Precip_mm =0\n|Aug_Precip_mm =0\n|Sep_Precip_mm =0\n|Oct_Precip_mm =0\n|Nov_Precip_mm =3\n|Dec_Precip_mm =5\n|Year_Precip_mm =29\n|Jan_Sun= 217\n|Feb_Sun= 224\n|Mar_Sun= 279\n|Apr_Sun= 300\n|May_Sun= 310\n|Jun_Sun= 360\n|Jul_Sun= 372\n|Aug_Sun= 341\n|Sep_Sun= 300\n|Oct_Sun= 279\n|Nov_Sun= 240\n|Dec_Sun= 186\n|Year_Sun= 3408\n|source =BBC Weather<ref></ref>\n|accessdate =September 26, 2009\n| publisher =BBC ამინდი\n}}\n\n== ღირსშესანიშნაობები ==\n\n=== ტაჰირის მოედანი ===\nმარცხნივ|მინი|186x186პქ|კაიროს მუზეუმის მთავარი შესასვლელი\nტაჰრირის მოედანი დაარსდა XIX საუკუნის შუა პერიოდში კაიროს თანამედროვე ცენტრის მიმდებარედ. მას პირველად ისმაილიას მოედანი დაერქვა, XIX საუკუნის მმართველის, ხედივ ისმაილის პატივსაცემად, რომელმაც  „პარიზი ნილოსზე“ შექმნა დაისახა მიზნად. 1919 წლის ეგვიპტის რევოლუციის შემდეგ მოედანი ფართოდ გახდა ცნობილი, როგორც ტაჰრირის (განთავისუფლების) მოედანი. მოედნის გარშემო რამდენიმე საუცხოო ნაგებობაა, რომელთა შორისაა ამერიკის უნივერსიტეტის ერთ-ერთი კამპუსი, მუღმას სამთავრობო ადმინისტრაციული შენობა, არაბთა ლიგის შტაბი, სასტუმრო ნილ რიც კარლტონი და ეგვიპტის მუზეუმი. კაიროს შუაგულში მდებარე მოედანი წლების განმავლობაში არაერთ დიდ პროტესტს შეესწრო. ამასთან, ყველაზე მნიშვნელოვანი მოვლენა იყო 2011 წლის ეგვიპტური რევოლუციის კეროვანი პუნქტი ყოფილი პრეზიდენტის ჰოსნი მუბარაქის წინააღმდეგ. \nმინი|270x270პქ|კაიროს კოშკი\n\n=== ეგვიპტური მუზეუმი ===\nეგვიპტური სიძველეების მუზეუმი, რომელსაც ჩვეულებრივ ეგვიპტის მუზეუმს უწოდებენ, მსოფლიოში ეგვიპტური არტეფაქტების ყველაზე ძველი და ყველაზე ვრცელი კოლექციაა. მასში განთავსებულია 136,000 ელემენტი, სარდაფში კი რამდენიმე ასეული ათასია დაცული. მის ყველაზე ცნობილ კოლექციებს შორისაა ტუტანხამონის სამარხში აღმოჩენილი ნივთები — 1030.\n\n=== კაიროს კოშკი ===\nკაიროს კოშკი ცალკე მდგომ არქიტექტურის ნიმუშს წარმოადგენს, რომლის თავზეც რესტორანია განთავსებული. ის დგას ზამალკის რაიონში, გეზირას კუნძულზე, ქალაქის ცენტრში. კოშკის სიმაღლე 187 მეტრია, შენობა 44 მეტრით უფრო მაღალია, ვიდრე გიზას დიდი პირამიდა, რომელიც 15 კილომეტრით სამხრეთ-დასავლეთით მდებარეობს.\n\n== საზოგადოება ==\nდღეს, კაირო ძალიან არის ურბანიზებული და კაიროელების უმეტესობა ბინების კორპუსებში ცხოვრობს. ქალაქში ხალხის შემოდინების გამო, მარტოხელა სახლები იშვიათად გვხვდება, ხოლო ბინის შენობები განლაგებულია შეზღუდული სივრცისა და სიმრავლისთვის. ცალკეული, კერძო სახლები სიმდიდრის სიმბოლოა. ეგვიპტე კვლავ ებრძვის სიღარიბეს, სადაც მოსახლეობის თითქმის ნახევარი დღეში 2 დოლარით ან ნაკლებით ცხოვრობს<ref>Mitchell Hartman. On Rich and Poor in Egypt. Marketplace, 2011. Electronic.</ref> ამ შემოსავლიდან, რომელიც ქვეყანას იღებს, უმეტესობა კაიროდან მოდის, რადგან იქ მწარმოებელ შტაბთა უმეტესი ნაწილი მდებარეობს.\n\n=== ქალთა უფლებები ===\nქალთა სამოქალაქო უფლებების მოძრაობა კაიროში და ეგვიპტეში წლების განმავლობაში გრძელი ბრძოლაა. ქალების წინაშე დგას მუდმივი დისკრიმინაცია, შევიწროება და ძალადობა მთელ კაიროში. გაეროს 2013 წელს ჩატარებულმა კვლევამ აჩვენა, რომ ეგვიპტელი ქალების 99%-ზე მეტი ამბობს, რომ ისინი განიცდიდნენ სექსუალური შევიწროების ფაქტს მათი ცხოვრების გარკვეულ მომენტში. პრობლემა კვლავ გაგრძელდა, მიუხედავად ახალი ეროვნული კანონებისა. 2017 წელს ერთ-ერთმა გამოკითხვამ აჩვენა, რომ კაირო ქალებისთვის ყველაზე საშიში დასახლებაა.<ref>Cairo 'most dangerous' megacity for women - survey.</ref>\n\n== დაძმობილებული ქალაქები ==\nthumb|250px|თუმცა ტერიტორიულად [[გიზა]]ში მდებარეობს, პირამიდები კაიროს სიმბოლო გახდა\n\n\n== სქოლიო ==\n{{სქოლიო}}\n\n{{Commonscat|Cairo}}\n\n{{ეგვიპტის ქალაქები}}\n{{აფრიკის დედაქალაქები}}\n{{მსოფლიო მემკვიდრეობის ძეგლები ეგვიპტეში}}\n\n*\nკატეგორია:ეგვიპტის ქალაქები\nკატეგორია:აფრიკის დედაქალაქები\nკატეგორია:მსოფლიო მემკვიდრეობის ძეგლები ეგვიპტეში\nკატეგორია:კაიროს მუჰაფაზა", "url": "https://ka.wikipedia.org/wiki/კაირო", "len": 15188}
{"id": "10059", "title": "ფრიდრიხ ენგელსი", "text": "{{ინფოდაფა მეცნიერი}}\n'''ფრიდრიხ ენგელსი''' (დ. 28 ნოემბერი, 1820, ბარმენი — გ. 5 აგვისტო, 1895, ლონდონი) — გერმანელი პოლიტიკოსი, მეწარმე, ფილოსოფოსი და სამხედრო ისტორიკოსი. იგი იყო კარლ მარქსთან ერთად მარქსიზმის ერთ-ერთი ფუძემდებელი. ენგელსის მთავარი ნაშრომებია „ინგლისის მუშათა კლასის მდგომარეობა“, „ანტი-დიურინგი“, „ლუდვიგ ფოიერბახი და კლასიკური გერმანული ფილოსოფიის დასასრული“, „ოჯახის, სახელმწიფოსა და კერძო საკუთრების წარმოშობა“, „უტოპიური და მეცნიერული სოციალიზმი“.\n\n==ბიოგრაფია==\nენგელსი დაიბადა პრუსიის სამეფოს ქალაქ ბარმენში, შეძლებული მეწარმის ოჯახში. რაინის პროვინცია იმ დროს გერმანიაში ყველაზე განვითარებულ სამრეწველო მხარეს წარმოადგენდა თავისი პროლეტარიატით. \n\n1838 წელს ენგელსმა ოჯახური პირობების გამო ბრემენის ერთ-ერთ სავაჭრო ფირმაში ნოქრად დაიწყო მუშაობა. სავაჭრო სამიანობას ხელი არ შეუშლია მისთვის მიეღო მეცნიერული და პოლიტიკური განათლება. ენგელსი ეცნობოდა იმდროინდელ ლიტერატურას, მონაწილეობას იღებდა პოლიტიკურ და ლიტერატურულ დაჯგუფებებში, რომელთა მოწოდება იყო პრაქტიკული მნიშვნელობა ახალი იდეების განვითარება. ჰეგელის ფილოსოფიის რევოლუციური მხარე ენგელსმა მაშინვე შეამჩნია და პირველმა შეაფასა, როდესაც იგი დაუკავშირდა მემარცხენე ჰეგელიანელების სკოლას. „წერილებში ვუპერტალიდან“ (1839) ენგელსმა აღწერა ბარმენსა და ელბერფელდში სამრეწველო პროლეტარიატის შრომისა და ცხოვრების პირობები, მოითხოვა გერმანიაში არსებული რეაქციული წყობილების დამხობა და საზოგადოებრივი პროგრესის განხორციელება.\n\nერთი წელი მსახურობდა არმიაში მოხალისედ. ორი წით გადასული იყო მაჩესტერში, სადაც მისი მამა ბამბის ფაბრიკის თანამშრომელი იყო. 1844 წელს თანამშრომლობდა „გერმანულ-ფრანგულ წელიწდეულში“, რომელიც პარიზში გამოდიოდა არნოლდ რაგისა და კარლ მარქსის რედაქტორობით. ამავე წელს დაბრუნდა ბარმენში და ესწრებოდა კომუნისტთა შეკრებებს. 1846 წელს მარქსთან ერთად გაერთიანდა საიდუმლო კავშირში, რომელიც ინტერნაციონალის წინამორბედი იყო. 1847 წელს ლონდონში ჩატარებულ კავშირის ორ კონგრესზე წარმოადგენდა პარიზის საზოგადოებას. 1848 წელს მარქსთან ერთად დაწერა „კომუნისტური კავშირის მანიფესტი“. 1848-1849 წლებში მუშაობდა „ახალი რაინის გაზეთში“, რომელიც გამოდიოდა მარქსის რედაქტორობით. გაზეთის აკრძალვის შემდეგ სტატიებს აქვეყნებდა „პოლიტიკურ-ეკონომიკურ მიმოხილვაში“. იყო ელბერფელდში მომხდარი აჯანყების მომსწრე. მონაწილეობდა ბადენ-პალატინატის კამპანიაში, როგორც ადიუტანტი ვილიხის მოხალისეთა კორპუსიდან. ბადენის აჯანყების ჩახშობის შემდეგ დევნილის სტატუსით ჩავიდა ინგლისში. 1850 წელს დაუბრუნდა მამის ფირმას. 1869 წელს თავი დაანება ბიზნესს, მონაწილეობდა სოციალ-დემოკრატიული იდეების გავრცელებასა და მუშათა საერთაშორისო მოძრაობაში.\n\n== ლიტერატურა ==\n{{ქსე|4|148-149|კალანდარიშვილი ვ.}}\n\n==სქოლიო==\n{{სქოლიო}}\n \n\nკატეგორია:XIX საუკუნის გერმანელი ფილოსოფოსები\nკატეგორია:ევროპელი მარქსისტები\nკატეგორია:გერმანელი პოლიტიკოსები\nკატეგორია:გერმანელი მეწარმეები\nკატეგორია:დაბადებული 1820\nკატეგორია:გარდაცვლილი 1895\nკატეგორია:ათეისტი მწერლები\nკატეგორია:ათეისტი ფილოსოფოსები\nკატეგორია:XIX საუკუნის ათეისტები\nკატეგორია:გერმანელი ათეისტები", "url": "https://ka.wikipedia.org/wiki/ფრიდრიხ_ენგელსი", "len": 2887}
{"id": "10085", "title": "ტომას ნიუკომენი", "text": "'''ტომას  ნიუკომენი''' (დ. 28 თებერვალი, 1663, დარტმუტი — გ. 7 აგვისტო, 1729, ლონდონი) —ინგლისელი გამომგონებელი, პროფესიით მჭედელი.\n\n1705 წელს მკალავ ჯ. კოულთან ერთად ააგო ორთქლის ტუმბო, რომელშიც ძრავა შეერთებული იყო ტუმბოსთან. ეს გამოგონება ვერ დააპატენტა, რადგან მასზე ადრე, 1698 წელს, ტ. სევერის მიერ დაპატენტებული იყო ორთქლის წყალმიმღები. ნიუკომენი ორთქლის მანქანა არ იყო უნივერსალური ძრავა, მას შეეძლო ემუშავა მხოლოდ როგორც ტუმბოს. ნიუკომენის დამსახურება ის არის, რომ მან პირველმა წამოაყენა ორთქლის გამოყენების იდეა მექანიკური მუშაობის მისაღებად. მის სახელს ატარებს დიდი ბრიტანეთის ტექნიკურ ისტორიკოსთა საზოგადოება.\n==ლიტერატურა==\n{{ქსე|7|448}}\n{{ესკიზი-ბიოგრაფია}}\n\n\nკატეგორია:ინგლისელი გამომგონებლები\nკატეგორია:დაბადებული 28 თებერვალი\nკატეგორია:დაბადებული 1663\nკატეგორია:გარდაცვლილი 7 აგვისტო\nკატეგორია:გარდაცვლილი 1729", "url": "https://ka.wikipedia.org/wiki/ტომას_ნიუკომენი", "len": 826}
{"id": "10089", "title": "ონორე გაბრიელ მირაბო", "text": "thumb|right|ონორე მირაბო\n'''ონორე გაბრიელ მირაბო''' ''რიკეტი'' (დ.9 მარტი, 1749, ბინიონი, ქ. ნემურის ახლოს — გ. 2 აპრილი, 1791, პარიზი) — ფრანგი პოლიტიკოსი, გრაფი, საფრანგეთის დიდი რევოლუციის მოღვაწე.\n\nმარკიზ დე მონიეს ცოლთან ერთად საზღვარგარეთ გაქცევის შემდეგ \"პიროვნების შეურაცხყოფისათვის\" 1776 დაუსწრებლად სიკვდილი მიუსაჯეს, მაგრამ შემდეგ 1785 წელს ამნისტიით პარიზში დაბრუნდა. 1789 აირჩიეს გენერალური შტატების დეპუტატად მარსელისა და ექსის მესამე წოდებიდან. იყო ფეოდალური აბსოლუტისტური რეჟიმის მტერი, დაუნდობლად ამხელდა მას, მაგრამ რევოლუციური მასების როლის ზრდასთან ერთად თანდათან კონსერვატორულ პოზიციებზე გადავიდა და მსხვილი ბურჟუაზიის(რომელიც ცდილობდა რევოლუციის განვითარების შეჩერებას)ლიდერი გახდა. მან საიდუმლო კავშირი დაამყარა სამეფო კართან (1790 აპრილი). დიდი გასამრჯელოსა და თავისი უზომო ვალის გადახდის საფასურად მირაბო სამეფო კარის საიდუმლო აგენტი გახდა. რევოლუციის წინაშე მისი ღალატი მხოლოდ მონარქიის დამხობის (1792 წლის 10 აგვისტო) შემდეგ გამომჟღავნდა, ამიტომ დიდი პატივით პანთეონში დაკრძალული მირაბოს ნეშტი სენ-მარსოს გარეუბანში, დამნაშავეთა სასაფლაოზე, გადაიტანეს.\n== ლიტერატურა ==\n{{ქსე|7|9}}\n{{ესკიზი-ბიოგრაფია}}\n\n\nკატეგორია:ფრანგი პოლიტიკოსები\nკატეგორია:დაბადებული 9 მარტი\nკატეგორია:დაბადებული 1749\nკატეგორია:გარდაცვლილი  2 აპრილი\nკატეგორია:გარდაცვლილი 1791", "url": "https://ka.wikipedia.org/wiki/ონორე_გაბრიელ_მირაბო", "len": 1275}
{"id": "10092", "title": "ეროვნული თანხმობის დეკლარაცია", "text": "'''ეროვნული თანხმობის დეკლარაცია''' (მემორანდუმი) — საქართველოს უახლეს ისტორიაში ერთ-ერთი უმნიშვნელოვანესი სახელმწიფო-პოლიტიკური დოკუმენტი, რომლის მიზანი საქართველოში შინაგანი პოლიტიკური სტაბილურობის დამყარება და სამართლიანობის აღდგენა იყო. \n\nსტაბილურობის დამყარების საფუძველი და ფუძემდებლური დებულებები დეკლარაციის მიხედვით არის 1991-1992 წლების მიჯნაზე მომხდარი მოვლენების შეფასება. \n\nდეკლარაციიდან გამომდინარე, ის ძალები, რომლებიც არ ცნობენ და არ ემორჩილებიან დეკლარაციის ფუძემდებლურ დებულებებს განაგრძობენ საქართველოს შინაგან დესტაბილიზებასა და აჩაღებენ ახალ ეროვნულ უთანხმოებას.\n\nიმ რეჟიმს, რომელიც საქართველოში 1991-1992 წლების სამხედრო გადატრიალების, პუტჩის შედეგად დამყარდა პრეზიდენტმა ჯორჯ ბუშმა თბილისში ვიზიტის დროს, მის საჯარო გამოსვლაზე წლის 10 მაისს „რეპრესიული“ უწოდა<ref>President Addresses and Thanks Citizens in Tbilisi, Georgia</ref>.\n\n==სქოლიო==\n{{სქოლიო}}\n\nკატეგორია:საქართველოს უახლესი ისტორია", "url": "https://ka.wikipedia.org/wiki/ეროვნული_თანხმობის_დეკლარაცია", "len": 915}
{"id": "10112", "title": "ქიზიყის გლეხთა აჯანყება", "text": "'''ქიზიყის გლეხთა აჯანყება 1878''' — გლეხთა აჯანყება არსებული რეჟიმის წინააღმდეგ ქიზიყში. \n\nგამოიწვია სახელმწიფო გადასახადების სიმძიმემ, აუტანელმა სატრანსპორტო ბეგარამ, სამაზრო და საგუბერნიო ხელისუფლების შეუზღუდველმა თვითნებობამ. აჯანყების საბაბი გახდა მეფის მთავრობის განზრახვა, კენჭისყრით გაეწვია გლეხები სახალხო ლაშქარში (თურქებთან ომთან დაკავშირებით). სოფლის მამასახლისებმა თვითნებურად შედგენილ კენჭისყრის სიებში, არ შეიტანეს კულაკთა შვილები. გლეხებმა ამ სიების მოსპობა და ლაშქარში ძველი წესით გასვლა მოითხოვეს. აჯანყება დაიწყო 4 ივნისს დილით სოფ.ზემო მაჩხაანში, სადაც გლეხებმა სცემეს სოფლის მამასახლისი დავით ბოსტოღანაშვილი და  ბოქაულის თანაშემწე. აჯანყებას შეუერთდნენ ანაგის, ვაქირის, საქობოს, მაშნაარისა და სხვა სოფლების გლეხები. ისინი გაერთიადნენ და გზა გადაუჭრეს ბაკურციხეში მიმავალ სიღნაღის მაზრის უფროსს, მოსთხოვეს სიების მოსპობა და კენჭისყრით ლაშქარში გლეხთა გაწვევაზე უარის თქმა. გლეხების მოთხოვნა არ დააკმაყოფილეს, ამიტომ აჯანყებულებმა ჯერ მაზრის უფროსის მხლებლები და სოფლის მამასახლისი სცემეს, შემდეგ — თავად რევაზ ვაჩნაძის სახლში თავშეფარებული მაზრის უფროსი გენერალი იოსებ ორბელიანი და მათი კაცები. დაარბიეს ვაჩნაძის სახლი, აგრეთვე კარდანახის, ვაქირის, საქობოსა და სხვა სოფლების მამასახლისთა სახლკარი. \n\nმთავრობამ აჯანყება ჩააქრო. დაიწყო რეპრესიები. სიღნაღის სასამართლომ 11 მათგანს 15 წლის კატორღა მიუსაჯა, გადასახლებულთა შორის იყო ორი ქალი. სასამართლო პროცესზე გამოაშკარავდა აჯანყების ნამდვილი მიზეზი. საქართველოს პრესამ („დროება“, „ობზორი“) სპეციალური წერილები მიუძღვნა ამ აჯანყებას.\n\n==ლიტერატურა==\n{{ქსე|10|524}}\n\nკატეგორია:საქართველოს აჯანყებები\nკატეგორია:აჯანყებები რუსეთის იმპერიის წინააღმდეგ", "url": "https://ka.wikipedia.org/wiki/ქიზიყის_გლეხთა_აჯანყება", "len": 1615}
{"id": "10113", "title": "იესე ტლაშაძე", "text": "{{ინფოდაფა მწერალი}}\n'''იესე ტლაშაძე''' — XVIII საუკუნის I ნახევრის ქართველი პოეტი.\n\nეკუთვნის პოემა „ბაქარიანი“ („კათალიკოზ-ბაქარიანი“, დაწერილია სტამბოლში, 1727), რომელშიც აღწერილია ვახტანგ VI-ისა და მისი შვილის ბაქარის ამბები, ქართლის აოხრება სპარსელებისა და ოსმალებისაგან, ვახტანგის რუსეთში გადახვეწა, ხოლო მისი ძმის, კათოლიკოს დომენტის სტამბოლში გაწვევა და იქაური თავგადასავალი. როგორც ჩანს, ტლაშაძე ჯერ კიდევ 1724 წლამდე ყოფილა რუსეთში, სამშობლოში დაბრუნების შემდეგ კი კათოლიკოს დომენტის გაჰყოლის სტამბოლში. ტლაშაძე არსებითად არჩილ II-ის მიმდევარია ქართულ მწერლობაში. იგი თაყვანს სცემს შოთა რუსთაველს, აუგად მოიხსენიებს მის ეპიგონებს, თუმცა მის პოემაში იგრძნობა ვეფხისტყაოსნის დიდი გავლენა. „ბაქარიანზე“ ზემოდმედება მოუხდენია იოსებ სააკაძის „დიდმოურავიანსაც“.\n\n== ლიტერატურა ==\n* ქართული ლიტერატურის ისტორია, ტ. 2, თბ., 1966;\n{{ქსე|10|6|ბარამიძე ა.}}\n\n\nკატეგორია:ქართველი პოეტები\nკატეგორია:XVIII საუკუნის ქართველები", "url": "https://ka.wikipedia.org/wiki/იესე_ტლაშაძე", "len": 920}
{"id": "10115", "title": "არნოლდ ტოინბი", "text": "thumb|ტოინბი 1967 წელს\n'''არნოლდ ჯოზეფ ტოინბი''' (დ. 14 აპრილი, 1889, ლონდონი — გ. 22 ოქტომბერი, 1975, ნიუ-იორკი) — ინგლისელი ისტორიკოსი და სოციოლოგი. ლონდონის უნივერსიტეტის პროფესორი (1919–1924), ეკონომიკის მეცნიერებათა ლონდონის სკოლის პროფესორი (1925–1955), საერთაშორისო ურთიერთობათა სამეფო ინსტიტუტის ერთ-ერთი ხელმძღვანელი (1925–1955).\n\nაღიარება მოუპოვა „ისტორიის გამოკვლევამ“ (ტ.1-12, 1934–1961). ტოინბის აზრით, არ არსებობს კაცობრიობის ერთიანი ისტორია, არსებობს მხოლოდ თავისებური და დახშული ცივილიზაციების ისტორია. თითოეული მათგანი გადის წარმოშობის, ზრდის, მსხვრევისა და ხრწნის სტადიებს, რის შემდეგაც იღუპება და ადგილს უთმობს ახალ ცივილიზაციას.\n\nცივილიზაციის განვითარების მამოძრავებელი ძალაა „შემოქმედებითი უმცირესობა“, რომელსაც თავისი კვალზე მიჰყავს \"ინერტული უმრავლესობა\". როდესაც „შემოქმედებითი ელიტა“ თავს ვერ ართმევს მორიგ სოციალურ-ისტორიულ ამოცანას და იქცევა გაბატონებულ უმცირესობად, რომლის წინააღმდეგ ჯანყდება გაუცხოებული მასა („პროლეტარიატი“ და „ბარბაროსული პერიფერია“), ცივილიზაცია იღუპება თუ უფრო ადრე არ მოუღო ბოლო გარე კატასტროფამ.\n\nტოინბი თანაგრძნობით ეკიდებოდა ეროვნულ-განმათავისუფლებელ მოძრაობას და კაპიტალისტურ და სოციალისტურ ქვეყნებს შორის მშვიდობიანი თანაარსებობის იდეას.\n\n==ლიტერატურა==\n{{ქსე|10|9}}\n\n\nკატეგორია:ინგლისელი ისტორიკოსები\nკატეგორია:დაბადებული  14 აპრილი\nკატეგორია:დაბადებული 1889\nკატეგორია:გარდაცვლილი 22 ოქტომბერი\nკატეგორია:გარდაცვლილი 1975", "url": "https://ka.wikipedia.org/wiki/არნოლდ_ტოინბი", "len": 1377}
{"id": "10118", "title": "მოკავშირეთა პირველი სადესანტო არმია", "text": "{{ვიკიფიცირება}}\nმინიატიურა|200პქ\n'''მოკავშირეთა პირველი სადესანტო არმია''' (ინგლ.:. First Allied Airborne Army) იყო 1944-1945 წლებში ჩრდილო-დასავლეთ ევროპაში მოკავშირეთა საექსპედიციო ძალების უმაღლესი მთავარსარდლობის შტაბის ნაწილი და ყველაზე დიდი საჰაერო სამხედრო ძალების შენაერთი კაცობრიობის ისტორიაში.\n\n== ისტორია ==\nარმია დაარსებულ იქნა 1944 წლის 2 აგვისტოს. პირველი კომენდანტი იყო აშშ-ის არმიის საჰაერო ძალებია გენერალ-ლეიტენანტი ლუის ჰაიდ ბრერეტონი, მეორე კომენდანტი ბრიტანელი გენერალ-ლეიტენანტი ფრედერიკ ბროუნინგი.\n\n== ოპერაციები ==\nარმიის დაარსებამდე, რომელიც უფრო ადრო იყო დაგეგმილი, 82-ე და 101-ე ამერიკულმა სადესანტო დივიზიებმა და მე-6 ბრიტანულმა დივიზიამ მონაწილეობა მიიღეს დი-დეის მომზადებაში. ისინი გადასროლილ იქნენ საფრანგეთის ტერიტორიაზე «ვერმახტის» პოზიციების უკან.\n\nპირველი და ყველაზე ცნობილი ოპერაცია, როლეიც მოკავშირეთა 1-მა სადესანტო არმიამ ჩაატარა იყო ოპერაცია «მარკეტ გარდენი». პირველი ბრიტანული, 82-ე და 101-ე ამერიკული სადესანტო დივიზიები და პირველი პოლონური პარაშუტისტთა ბრიგადა გადასროლილ იქნენ ნიდერლანდებში. მათ ევალებოდათ ზიგფრიდის თავდაცვითი ხაზის შემოვლა და ქვემო რაინის გადალახვით გერმანიის ტერიტორიაზე შეჭრა.\n\nარმიის ნაწილებმა მონაწილეობა მიიღეს არდენებზე შეტევაში, თუმც არავითარი წარმატებისათვის არ მიუღწევიათ. მომდევნო და უკანასკნელი სადესანტო ოპერაცია, რომელიც მოკავშირეთა 1-ელმა სადესანტო არმიამ ჩაატარა იყო ოპერაცია «ვარსიტი», როლის დროსაც 6-ე ბრიტანული და 17-ე ამერიკული სადესანტო დივიზიები გადასროლილ იქნენ გერმანიაში. მათ ევალებოდათ სახმელეთო ჯარების დახმარება რაინის გადალახვისას.\n\n== შემადგენელი ნაწილები ==\ncenter|700პქ|Operational Channels, First Allied Airborne Army, 28 November 1944.\n\n*მე-18 ამერიკული სადესანტო კორპუსი\n* მე-17 ამერიკული სადესანტო დივიზია\n* 82-ე ამერიკული სადესანტო დივიზია\n* 101-ე ამერიკული სადესანტო დივიზია\n* 13-ე ამერიკული სადესანტო დივიზია\n* პირველი ბრიტანული სადესანტო კორპუსი\n* პირველი ბრიტანული სადესანტო დივიზია \n* მე-6 ბრიტანული სადესანტო დივიზია\n* ბრიტანული 52-ე დივიზია\n* პირველი ბრიტანული საჰაერო სპეცდანიშნულების ბრიგადა\n* პირველი დამოუკიდებელი პოლონური პარაშუტისტთა ბრიგადა\n* მე-9 სამხედრო ტრანსპორტირების ჯგუფი (შშასძ)\n* 38-ე ტრანსპორტირების ჯგუფი (რაფ)\n* 46-ე ტრანსპორტირების ჯგუფი (რაფ)\n\nკატეგორია:სამხედრო ისტორია", "url": "https://ka.wikipedia.org/wiki/მოკავშირეთა_პირველი_სადესანტო_არმია", "len": 2197}
{"id": "10119", "title": "ალფრედ ფონ შლიფენი", "text": "{{წყარო}}\nგრაფი '''ალფრედ ფონ შლიფენი''' ({{lang-de|Alfred Graf von Schlieffen}}; დ. 28 თებერვალი, 1833, ბერლინი — გ. 4 იანვარი, 1913, ბერლინი) — გერმანელი სამხედრო მოღვაწე, გერმანიის იმპერიის გენერალ-ფელდმარშალი.\n\n== ბიოგრაფია ==\nშლიფენი დაიბადა პრუსიელი გენერალ-მაიორის ოჯახში და სამხედრო განათლების მიღების შემდეგ 1854 წელს სამსახური დაიწყო პრუსიის არმიაში. 1863 წელს გადაიყვანეს გენერალურ შტაბში. 1866 წელს კაპიტნის წოდებით მან მონაწილეობა მიიღო კიონიგგრეცის ბრძოლაში. გერმანია-საფრანგეთის 1870–1871 წლების ომში იგი მაიორის წოდებით მსახურობდა მეკლენბურგის გროსჰერცოგის შტაბში.\n\n1876–1884 წლებში შლიფენი გვარდიულ ულანთა პოლკის მეთაური და დიდი გენერალური შტაბის წევრი იყო. 1884 წელს იგი გადაიყვანეს დიდი გენშტაბის განყოფილების უფროსის თანამდებობაზე, ხოლო 1888 წელს იგი ობერქუარტერმაისტერი და გენშტაბის შეფის ალფრედ ფონ ვალდერზეეს მოადგილე გახდა. 1891 წელს შლიფენი გენშტაბის შეფი გახდა და 1903 წელს მიიენიჭა გენერალ-მაიორის სამხედრო წოდება.\n\n1905 წელს მისი ხელმძღვანელობით შემუშავდა ე.წ. „შლიფენის გეგმა“. შლიფენის გეგმის მიხედვით გერმანიას თავიდან უნდა აეცილებინა ორ ფრონტზე, საფრანგეთისა და რუსეთის წინააღმდეგ თანადროული ბრძოლა. გეგმა მიზნად ისახავდა „ბლიცკრიგს“ საფრანგეთის წინააღმდეგ და ომის მოგებას მანამ, ვიდრე რუსეთი არმიის მობილიზირებას და გერმანიის საზღვრებთან გადასროლას მოასწრებდა. რკინიგზის საშუალებით გერმანიის ჯარი სრწაფად უნდა გადაესხათ აღმოსავლეთში და ასევე მალე უნდა დაემარცხებინათ რუსეთის არმია.\n\nპირველი მსოფლიო ომის დროს სამხედრო რეალობაში შლიფენის გეგმა აუსრულებელი დარჩა. გერმანიის ჯარებმა დასავლეთ ფრონტზე ვერ განავითარეს სწრაფი შეტევა, ვერ გაარღვიეს მარნის თავდაცვითი ხაზი და მობილური ომიდან პოზიციურ ომზე გადავიდნენ.\n\nგაცილებით მძიმე იყო პოლიტიკური შედეგები, რომელიც შლიფენის გეგმას მოჰყვა. გერმანიის მიერ ნეიტრალური ბელგიის ტერიტორიის გამოყენებამ საფრანგეთზე თავდასასხმელად ომში ჩართო ინგლისი.\n\nთვითონ შლიფენი თავისი სტრატეგიის მარცხს ვერ მოესწრო. იგი ჯერ კიდევ 1906 წელს გაუშვეს პენსიაზე, 1911 წელს გაწეული ღვაწლის გამო გენერალ-ფელდმარშლის სამხედრო წოდება მიენიჭა და 1913 წლის 4 იანვარს გარდაიცვალა ბერლინში. კაიზერმა ვილჰელმ II-მ მისი საფლავი ყვავილების გვირგვინით შეამკო.\n\nშლიფენი ბრწყინვალე სამხედრო თეორეტიკოსი იყო, თუმცა მისი სისუსტე იმაში მდგომარეობდა, რომ ომის წარმოების პოლიტიკურ ასპექტებს ნაკლებ ყურადღებას უთმობდა, რაც პრუსიული სახელმწიფო წყობის სამხედრო ტრადიციებით იყო განპირობებული.\n\n{{გერმანიის იმპერიის არმიის გენერალური შტაბის ხელმძღვანელები}}\n\n\nკატეგორია:გერმანელი სამხედრო მოღვაწეები\nკატეგორია:დაბადებული 28 თებერვალი\nკატეგორია:დაბადებული 1833\nკატეგორია:გარდაცვლილი 4 იანვარი\nკატეგორია:გარდაცვლილი 1913", "url": "https://ka.wikipedia.org/wiki/ალფრედ_ფონ_შლიფენი", "len": 2548}
{"id": "10121", "title": "ბოთო ცუ ზაინ-ვიტგენშტაინ-ჰოენშტაინი", "text": "{{ინფოდაფა პიროვნება\n|სახელი            = ბოთო ცუ ზაინ-ვიტგენშტაინ-ჰოენშტაინი\n|მშობსახელი  = \n|პორტრეტი        = Botho Prinz zu Sayn-Wittgenstein-Hohenstein.jpg\n|ფოტოს სიგანე = 220პქ\n|წარწერა          = ბოთო ცუ ზაინ-ვიტგენშტაინ-ჰოენშტაინი\n|დაბსახელი = \n|დაბ თარიღი  = {{დაბადების თარიღი|1927|2|16}}\n|დაბ ადგილი = აიზენახი, თიურიზნგია\n|მოღვაწეობა =\n|გარდ თარიღი     = {{გარდაცვალების თარიღი და ასაკი|2008|1|27|1927|2|16}}\n|გარდ ადგილი   = ზალცბურგი\n|დაკრ ადგილი =\n|განათლება =\n|ალმა-მატერი =\n|საქმიანობა = პოლიტიკოსი \n|მოქალაქეობა       = \n|ქვეშევრდომობა       = \n|ეროვნება = \n|რელიგია =\n|მამა              = \n|დედა             = \n|მეუღლე           = \n|შვილები =       \n|ჯილდოები = \n|საიტი           = \n|სხვადასხვა =\n|ხელმოწერა           = \n}}\nპრინცი '''ბოთო ცუ ზაინ-ვიტგენშტაინ-ჰოენშტაინი''' ({{lang-de|Botho Prinz zu Sayn-Wittgenstein-Hohenstein;}} დ. 16 თებერვალი, 1927, აიზენახი, თიურინგია — გ. 27 იანვარი, 2008, ზალცბურგი) — გერმანელი პოლიტიკური მოღვაწე. ბოთო ცუ ზაინ-ვიტგენშტაინ-ჰოენშტაინი 1958–1968 წლებში იყო ქალაქ ბად ლაასფეს ბურგომისტრი. 1965-1968 წლებში იგი გერმანიის ბუნდესტაგის წევრი, საოჯახო, ახალგაზრდობის და ჯანდაცვის კომიტეტის თავმჯდომარე და გქდკ/გქსკ ფრაქციის ჯანდაცვის საქმეთა სპიკერი იყო.\n\n1982–1994 წლებში ბოთო ცუ ზაინ-ვიტგენშტაინ-ჰოენშტაინს ეკავა გერმანული წითელი ჯვარის ორგანიზაციის პრეზიდენტის პოსტი (იყო საპატიო პრეზიდენტი). 1993–1995 წლებში იგი წითელი ჯვრისა და წითელი ნახევამთვარის საერთაშორისო მოძრაობის მუდმივი კომისიის წევრი იყო.\n\n== რესურსები ინტერნეტში ==\n* ბოთო ცუ ზაინ-ვიტგენშტაინ-ჰოენშტაინი {{de}}\n\n\n\nკატეგორია:გერმანელი პოლიტიკოსები\nკატეგორია:დაბადებული 16 თებერვალი\nკატეგორია:დაბადებული 1927\nკატეგორია:გარდაცვლილი 27 იანვარი\nკატეგორია:გარდაცვლილი 2008", "url": "https://ka.wikipedia.org/wiki/ბოთო_ცუ_ზაინ-ვიტგენშტაინ-ჰოენშტაინი", "len": 1687}
{"id": "10124", "title": "ზაინის ციხესიმაგრე", "text": "thumb|250px|ზაინის ციხესიმაგრე\n'''ზაინის ციხესიმაგრე''' ({{lang-de|Burg Sayn}}) — ციხესიმაგრე გერმანიაში. მდებარეობს კერბერგის მთის კალთაზე, მდინარეების ბრექსბახსა და ზაინბახს შორის. ტერიტორიულად იგი ეკუთვნის ქალაქ ბენდორმ-ამ-რაინის უბანს — ზაინს. \n\nზაინის ციხესიმაგრის კომპლექსში შედის რაიფენბერგების ციხეკოშკი და შტაინების მამული. ყველაზე ძველი შენობა — ძველი ციხესიმაგრე X–XI საუკუნეებში უნდა იყოს აშენებული. იგი დანგრეულ იქნა 1152 წელს. ზაინის ციხე აუშენებიათ XII საუკუნეში.\n\nკომპლექსის მთავარი და დომინირებული ნაწილია ზაინის ციტადელი. 1987 წელს მის სარდაფში სანქტ-ჰუბერტუსის სახელობის მარანი გაიხსნა. ციხესიმაგრის ტერიტორიაზე ყოველწლიურად ეწყობა ზაინის ციხესიმაგრის შევარდენთა საწვრთნელ-სანადირო შოუ.\n\n== რესურსები ინტერნეტში ==\n{{Commons cat|Burg Sayn}}\n* Sayn Castle\n* Other information on the castle's history {{Webarchive|url= |date=2016-03-04 }}\n* Photographs of Sayn Castle\n* Artist's impression of the castle in medieval times {{Webarchive|url= |date=2014-10-27 }}\n\n{{არქიტექტურა}}\nკატეგორია:გერმანიის ციხესიმაგრეები", "url": "https://ka.wikipedia.org/wiki/ზაინის_ციხესიმაგრე", "len": 1028}
{"id": "10126", "title": "ფრანც ფონ ეპი", "text": "რაინდი '''ფრანც ქსავერ ფონ ეპი''' (გერმ.: Franz Xaver Ritter von Epp) (დ. 16 ოქტომბერი, 1868, მიუნხენი — გ. 31 დეკემბერი, 1946, იქვე) — გერმანელი სამხედრო მოღვაწე, ინფანტერიის გენერალი და ბავარიის რაიხსშტატჰალტერი 1933-1945 წლებში.\n\n== ბიოგრაფია ==\n* 1887\n: სამხედრო სამსახური დაიწყო მე-9 ბავარიულ ინფანტრიის პოლკში.\n* 1896\n: ოქტომბერი: მიენიჭა ობერლეიტენანტის სამხედრო წოდება.\n* 1901-1902\n: იბრძოდა ჩინეთში გერმანულ საექსპედიციო კორპუსის შემადგენლობაში\n* 1904-1906\n: გერმანიის კოლონია „სამხრეთ-დასავლეთ აფრიკაში“ (დღ. ნამიბია) ასმეთაურის თანამდებობაზე იბრძოდა ჰერეროების წინააღმდეგ\n* 1914-1918\n: პირველ მსოფლიო ომში მეთაურობდა ბავარიის ინფანტერიის ლაიბგვარდიულ პოლკს და იბრძოდა საფრანგეთში, სამხრ. ტიროლში, სერბეთში და რუმინეთში.\n: ბრძოლებში გამოჩენილი მხედრული ნიჭისა და მამაცობისათვის დაჯილდოებულ იქნა ორდენით «პურ ლე მერიტ», ბავარიული «მაქს-იოზეფის ორდენით», 1-ლი და მე-2 ხარისხის «რკინის ჯვრით».\n* 1919 \n: 11 თებერვალი: ორდრუფის სამხედრო-საწვრთნელ პოლიგონზე მის მიერ დაარსებულ იქნა «ეპის ფრაიკორპსი», რომელმაც მონაწილეობა მიიღო მიუნხენის საბჭოთა რესპუბლიკის განადგურებაში. რაინდ ფონ ეპის ფრაიკორპსი განსაკუთრებული სისასტიკით გაუსწორდა პოლიტიკურ მოწინააღმდეგეებს. მათ მიერ მოკლულ იქნა ანარქისტი რევოლუციონერი გუსტავ ლანდაუერი და მიუნხენის უბან გიზინგში ამოჟლეტილ იქნენ „კოლპინგის მეგობრობის“ წევრები.\n: მიუნხენის სისხლიანი აქციების შემდეგ ეპის ფრაიკორპსმა მონაწილეობა მიიღო შესაბამის სადამსხელო აქციებში რურის ოლქში და ჰამბურგში.\n: 14 აპრილი: ეპის ფრაიკორპსი 326 ოფიცერს და 197 უნტეროფიცერს მოითვლიდა. მათ შორის ყველაზე ცნობილი იყო შემდგომში «სა»-ს ლიდერი ერნსტ რიომი.\n* 1920\n: რიომის თანადგომით ფრაიკორპსის პრეს-ორგანო, გაზეთი «ფიოლკიშერ ბეობახტერი» ჰიტლერის ნაცისტურ პარტიას გადაეცა. ამასთან ერთად ეპმა ჰიტლერს წინასაარჩევნო დაეხმარა 60 000 მარკის ოდენობით.\n* 1923\n:9 ნოემბერი: მან მონაწილეობა ჰიტლერის პუტჩში.\n* 1928\n:ფრანც ფონ ეპი «ნსდაპ»-ის და რაიხსტაგის წევრი გახდა.\n* 1933\n:9 მარტი: იგი დანიშნულ იქნა ბავარიის რაიხსკომისრად.\n:10 აპრილი: რაიხის შინაგან საქმეთა მინისტრის ვილჰელმ ფრიკის ბრძანებით იგი ბავარიის რაიხსშტატჰალტერის თანამდებობაზე დაინიშნა, რომელზეც 1945 წლამდე დარჩა. მის მიერ არჩეულმა ბავარიულმა პარტიკულარიზმის პოლიტიკამ ფიურერის უკმაყოფილება გამოიწვია.\n* 1934\n:5 მაისი: ეპი დაინიშნა «ნსდაპ»-ის კოლიანიალური პოლიტიკის განყოფილების შეფად.\n:აგვისტო: ჰიტლერის ბრძანებით იგი ბავარიის ლანდესიეგერმაისტერი გახდა.\n* 1935\n:ივლისი: რაინდ ფონ ეპს მიენიჭა ინფანტერიის გენერლის სამხედრო წოდება. ამ დროიდან იგი ჰიტლერის შიდაპარტიულ კრიტიკაზე გადავიდა და თავის უკმაყოფილებას საჯაროდ გამოთქვამდა. ამ კრიტიკის ნიადაგზე იგი დაუპირისპირდა ჰიმლერს და ჰაიდრიხს და მისმა პოლიტიკურმა გავლენამ საგრძნობლად იკლო.\n* 1945\n:აპრილი: ეპმა მონაწილეობა მიიღო ნაცისტური რეჟიმის წინააღმდეგ მიმართული „ბავარიის განმანთავისუფლებელ აქციაში“.\n* 1946\n:31 დეკემბერი: ფრანც ფონ ეპი მიუნხენის საპყრობილის საავადმყოფოში გარდაიცვალა.\n\n{{Commonscat|Franz von Epp}}\n\n\nკატეგორია:გერმანელი სამხედრო მოღვაწეები\nკატეგორია:დაბადებული 16 ოქტომბერი\nკატეგორია:დაბადებული 1868\nკატეგორია:გარდაცვლილი 31 დეკემბერი\nკატეგორია:გარდაცვლილი 1946", "url": "https://ka.wikipedia.org/wiki/ფრანც_ფონ_ეპი", "len": 3007}
{"id": "10127", "title": "უიარაღო", "text": "{{ინფოდაფა მწერალი}}\n'''კონდრატე დავითის ძე თათარიშვილი''' (ფსევდონიმი — ''უიარაღო'') (დ. 21 სექტემბერი, 1872, აბასთუმანი, ახლანდელი ზუგდიდის მუნიციპალიტეტი — გ. 9 მაისი, 1929, თბილისი) — ქართველი მწერალი.\n\n==ბიოგრაფია==\n1887 წლიდან სწავლობდა თბილისის, 1893 წლიდან კიევის სასულიერო სემინარიაში (დაამთავრა 1894). პირველი მოთხრობა „მშვიდობით“ 1895 გამოაქვეყნა ჟურნალ „მოამბეში“. 1896 მღვდლად ეკურთხა. სიკვდილმისჯილი რევოლუციონერი ჯარისკაცების გამოსარჩლებისათვის 1906 წელს ეკლესიიდან განდევნეს.\n\nუიარაღომ განაგრძო ინტენსიური ლიტერატურული მოღვაწეობა. თანამშრომლობდა ჟურნალ-გაზეთებში („მოამბე“, „ჯეჯილი“, „კვალი“, „მეგობარი“, „დროება“ და სხვა). მოთხრობებში „მე და ბიძაჩემი“, „ჩაიზე“, „უსიამოვნო შეხვედრა“, „რეაქცია“, „პირუთვნელი დაფასება“, „წესდება“ (1900-1913) მწერალი ამხელდა ბურჟუაზიული საზოგადოების მანკიერებას. მისი პუბლიცისტური წერილები მიმართული იყო ცარიზმის წინააღმდეგ. პოლიციის ზედამხედველობის ქვეშ მყოფი უიარაღო იძულებული გახდა 1912 წელს გასცლოდა საქართველოს.\n\n1912-1919 წლებში იგი სწავლობდა ბრიუსელის უნივერსიტეტის საბუნებისმეტყველო ფაკულტეტის გეოლოგიურ განყოფილებაზე. საქართველოში დაბრუნების შემდეგ (1921) მუშაობდა თსუ-ის გეოლოგიის კათედრის ასისტენტად, 1923 წლიდან აგრეთვე საქართველოს სახელმწიფო მუზეუმის გეოლოგიურ განყოფილებაში. უიარაღოს სამეცნიერო შრომები ძირითადად შეეხება კოლხეთის დაბლობის, ალაზნის ველისა და თრიალეთის აღმოსავლეთ ნაწილის ჰიდროგეოლოგიურ საკითხებს. იკვლევდა აგრეთვე საშენი მასალებისა და ბენტონიტური თიხების საბადოთა გეოლოგიურ საკითხებს.\n\nუიარაღოს უმნიშვნელოვანესი თხზულება, რომელმაც საყოველთაო აღიარება მოუპოვა ავტორს, არის ისტორიული მოთხრობა „მამელუკი“ (გამოქვეყნდა 1912, კრებული „გრდემლი“, წიგნი II, ფილმი („მამლუქი“), 1958). მოთხრობა ძველი საქართველოს ერთ-ერთ უმწვავეს სატკივარს - ყმების უცხოეთში გაყიდვას ეხება. მკვეთრმა პატრიოტულმა სულისკვეთებამ, მძაფრ სიუჟეტთან შერწყმულმა ნათელმა და შთამბეჭდავმა სტილმა განაპირობა რევოლუციამდელი პროზის ამ „პატარა შედევრის“ (ტიციან ტაბიძე) ფართო პოპულარობა.\n\nუიარაღოს ეკუთვნის აგრეთვე რომანი „მაძიებელნი“ (დაიწერა 1902, პირველად შემოკლებულად დაისტამბა 1940 წელს ჟურნალ „მნათობში“). 1957-1958 წლებში გამოქვეყნდა მწერლის თხზულებათა სრული კრებული ორ ტომად (შემდგენელი, მონოგრაფიული ნარკვევისა და ბიბლიოგრაფიული შენიშვნებისა ავტორი სოლომონ ცაიშვილი).\n\nდაკრძალულია მწერალთა და საზოგადო მოღვაწეთა დიდუბის პანთეონში.\n\n==ლიტერატურა==\n* ზ. ბაბუნაშვილი, თ. ნოზაძე, „მამულიშვილთა სავანე“, გვ. 331, თბ., 1994\n{{ქსე|10|116}}\n\n==რესურსები ინტერნეტში==\n* უიარაღოს შემოქმედებანი ner.ge-ზე {{Webarchive|url= |date=2014-01-01 }} — „ქართული ლიტერატურის დიდი ბიბლიოთეკა“\n* ელექტრონული წიგნები lit.ge-ზე\n\nკატეგორია:ქართველი მწერლები\nკატეგორია:ქართველი გეოლოგები\nკატეგორია:ზუგდიდის მუნიციპალიტეტში დაბადებულები\nკატეგორია:დიდუბის პანთეონში დაკრძალულები", "url": "https://ka.wikipedia.org/wiki/უიარაღო", "len": 2695}
{"id": "10128", "title": "ფრიდერიკე ფონ მეკლენბურგ-შტრელიცი", "text": "{{ინფოდაფა მმართველი \n|სახელი                  = ფრიდერიკე ფონ მეკლენბურგ-შტრელიცი\n|ორიგინალური სახელი     = Friederike Luise Karoline Sophie Charlotte Alexandrine, Herzogin zu Mecklenburg\n|სურათი                 = Friederike von Preussen - 1796.jpg\n|წარწერა                 =\n\n|ქვეყანა                  = ჰანოვერის  \n|თანამდებობა             = დედოფალი   \n|რიგი                    =\n|კორონაცია               =\n|მმართველობის დასაწყისი  = 20 ივნისი 1837 \n|მმართველობის დასასრული = 29 ივნისი 1841\n|პრეზიდენტი             =\n|ვიცე-პრეზიდენტი         =\n|წინამორბედი             = ადელაიდა ფონ საქსენ-მეინინგენი\n|მემკვიდრე               =  მარია საქსენ-ალტენბურგელი\n\n|სხვა წოდებები           = \n|ვიცე-პრეზიდენტი        = \n|პარტია                 = \n|დაბადების თარიღი       = 2 მარტი 1778\n|დაბადების ადგილი       = ჰანოვერი\n|გარდაცვალების თარიღი   = 29 ივნისი 1841 (63 წლის)\n|გარდაცვალების ადგილი   = ჰანოვერი\n|ქორწინება               = \n|შვილები                = \n|სრული სახელი          =\n|დინასტია               = \n|მამა                   = კარლ II\n|დედა                  = ფრედერიკე ჰესენ-დარმშტადტელი\n|რელიგია               =\n|ხელმოწერა             =\n\n|მეტსახელი             = \n|ეროვნება              = \n|კუთვნილება            = \n|სამხედრო წლები        = \n|წოდება                = \n|ჯარის სახეობა          = \n|მეთაურობდა            = \n|ნაწილი                = \n|ბრძოლები/ომები        = \n|ჯილდოები             = \n|კავშირი                = \n|სამსახურიდან გადადგომა = \n}}\n'''ფრიდერიკე კაროლინე სოფია ფონ მეკლენბურგ-შტრელიცი''' ({{lang-de|Friederike Caroline Sophia von Mecklenburg-Strelitz}}; დ. 2 მარტი 1778, ჰანოვერი — გ. 29 ივლისი 1841, იქვე) — ჰანოვერის დედოფალი.\n\n== ბიოგრაფია ==\nიგი იყო მეკლენბურგ-შტრელიცის ჰერცოგის კარლ II-ის და მისი მეუღლის ფრიედერიკე კაროლინე ლუიზე ფონ ჰესენ-დარმშტატის უმცროსი ქალიშვილი.\n\n\n== შთამომავლობა ==\nპირველი ქორწინება: 1793 წელს ფრიედერიკემ დაქორწინდა პრუსიის პრინც ლუიზე, მისი დის ლუიზეს მეუღლის კრონპრინც ფრიდრიხ ვილჰელმის ძმაზე. \n\n* ფრიდრიხ ვილჰელმ ლუდვიგი (* 30 ოქტომბერი 1794\n* ფრიდრიხ ვილჰელმ კარლ გეორგი (* 26 სექტემბერი 1795; † 1863)\n* ფრიდერიკე ვილჰელმინა ლუიზე ამალია (* 30 სექტემბერი 1796; † 1850) – ანჰალტ-დესაუს ჰერცოგის ლეოპოლდის მეუღლე.\n\nმეორე ქორწინება: 1798 წელს იქორწინა ფრიდრიხ ცუ ზოლმს-ბრაუნფელსზე.\n\nმესამე ქორწინება: 1815 წელს იქორწინა მაშინდელ კუმბერლანდის ჰერცოგზე და მომავალ ჰანოვერის მეფე ერნსტ აუგუსტზე.\n\n*ფრიდერიკე ფონ ჰანოვერი (* 27 იანვარი 1817)\n* გეორგ V (1819-1878) ჰანოვერის მეფე\n\n{{commons|Friederike von Mecklenburg-Strelitz}}\n\n\nკატეგორია:დაბადებული 2 მარტი\nკატეგორია:დაბადებული 1778\nკატეგორია:გარდაცვლილი 29 ივლისი\nკატეგორია:გარდაცვლილი 1841\nკატეგორია:ჰანოვერის დედოფლები", "url": "https://ka.wikipedia.org/wiki/ფრიდერიკე_ფონ_მეკლენბურგ-შტრელიცი", "len": 2637}
{"id": "10132", "title": "ჩიხორის ბრძოლა", "text": "'''ჩიხორის ბრძოლა 1463''' — ბრძოლა ერთიანი საქართველოს მეფე გიორგი VIII-სა და მის წინააღმდეგ აჯანყებულ იმერეთის მეფე ბაგრატ VI-ს შორის. ბრძოლაში ბაგრატმა გაიმარჯვა, დაიპყრო იმერეთი, აიღო ქუთაისი და მეფედ ეკურთხა. ბრძოლა გაიმართა სოფელ ჩიხორთან.\n\n==იხილეთ აგრეთვე==\n* საქართველოს ბრძოლების სია\n\n== ლიტერატურა ==\n{{ქსე|11|145}}\n\nკატეგორია:საქართველოს ბრძოლები\nკატეგორია:XV საუკუნის ბრძოლები", "url": "https://ka.wikipedia.org/wiki/ჩიხორის_ბრძოლა", "len": 388}
{"id": "10135", "title": "ავთანდილ შულავრელი", "text": "'''ავთანდილ შულავრელი''' — XVIII საუკუნის ქართველი ხუროთმოძღვარი. ააშენა ბარაკონის ღვთისმშობლის ტაძარი სოფ. წესთან (ამბროლაურის მუნიციპალიტეტი). მისი სახელი მოხსენიებულია აღმოსავლეთის ფასადის წარწერაში:\"ამისი ოსტატი შულავრელი ავთანდილ, ვინც ნახოთ, შენდობა ბძანეთ\". მეორე წარწერის მიხედვით, ძეგლი 1753 წელს აუგიათ. ტაძარი ძველი ქართული გუმბათოვანი ხუროთმოძღვრების ერთ-ერთი უკანასკნელი ნიმუშია.\n\n== ლიტერატურა ==\n{{ქსე|1| 23}}\n* ვ. ბერიძე, ძველი ქართველი ოსტატები, თბ., 1967\n\nკატეგორია:ქართველი ხუროთმოძღვრები", "url": "https://ka.wikipedia.org/wiki/ავთანდილ_შულავრელი", "len": 507}
{"id": "10136", "title": "ათანასე თბილელი", "text": "'''ათანასე თბილელი''', '''ამილახვარი''' (გ. 9 ივნისი, 1774, მოსკოვი) — ქართველი საეკლესიო და პოლიტიკური მოღვაწე, რუსეთთან კავშირის აქტიური მომხრე. \n\n1724 წელს დაბრუნდა საქართველოში და მიიღო მროველობა (რუისის ეპისკოპოსობა). 1740 წელს — თბილისის მიტროპოლიტობა. 1752 წელს თეიმურაზ II-მ და ერეკლე II-მ ათანასე თბილელი სიმონ მაყაშვილთან ერთად გაგზავნეს მოსკოვში სამხედრო დახმარებისა და მფარველობის სათხოვნელად. ათანასე თბილელმა სიბერე და ავადმყოფობა მოიმიზეზა და სამუდამოდ დარჩა რუსეთში. 1762 წელს მოსკოვში დააარსა ქართული სტამბა. ბეჭდავდა უმთავრესად სასულიერო-საეკლესიო წიგნებს.\n\n==იხილეთ აგრეთვე==\n* თბილელი მღვდელთმთავრები\n\n== ლიტერატურა ==\n{{ქსე|1|223}}\n\nკატეგორია:თბილელი მღვდელთმთავრები\nკატეგორია:მროველი მღვდელთმთავრები\nკატეგორია:ქართველი პოლიტიკოსები\nკატეგორია:გარდაცვლილი 9 ივნისი\nკატეგორია:გარდაცვლილი 1774\nკატეგორია:ამილახვრები", "url": "https://ka.wikipedia.org/wiki/ათანასე_თბილელი", "len": 833}
{"id": "10137", "title": "ალექსანდრე ალექსიძე", "text": "{{მმ*|ალექსიძე}}\n{{მრავალმნიშვნელოვნება|ალექსანდრე ალექსიძე|ალექსანდრე ალექსიძე (ბიზანტინოლოგი)}}\n'''ალექსანდრე გიორგის ძე ალექსიძე''' (ნამდვილი გვარი ''სონღულაშვილი'') (დ. 1874, თბილისი ― გ. 27 დეკემბერი, 1934, იქვე) — პირველი ქართველი პროფესიონალი მოცეკვავე.\n== ბიოგრაფია ==\n1895 წელს პარიზში, რუსულ ეთნოგრაფიულ გამოფენაზე ქართული ცეკვების შესრულებისათვის ოქროს დიდი მედლით დააჯოლდოვეს. 1896–1924 წლებში იყო თბილისის ოპერისა და ბალეტის თეატრის მოცეკვავე. 1902 წელს თბილისში დააარსა ქართული ცეკვის პირველი სტუდია, რომელსაც სათავეში ედგა 1934 წლამდე. მისი მოწაფეები იყვნენ  ილიკო სუხიშვილი, მიხეილ  სულხანიშვილი, ანტონ ჩიხლაძე, რუბენ ჭოხონელიძე და სხვები.\n\n== ლიტერატურა ==\n* ''გვარამაძე ლ.,'' მთაწმინდელი მოცეკვავე, «საბჭოთა ხელოვნება», 1962, № 2\n{{ქსე|1|303|გვარამაძე ლ.}}\n\n\n\nკატეგორია:ქართველი მოცეკვავეები\nკატეგორია:დაბადებული 1874\nკატეგორია:გარდაცვლილი 27 დეკემბერი\nკატეგორია:გარდაცვლილი 1934", "url": "https://ka.wikipedia.org/wiki/ალექსანდრე_ალექსიძე", "len": 897}
{"id": "10139", "title": "ამირინდო ამილახვარი", "text": "{{მმ*|ამილახვარი}}\n'''ამირინდო ავთანდილის ძე ამილახვარი'''(გ. თებერვალი, 1772) — ქართლ-კახეთის სამეფოს პოლიტიკური მოღვაწე.\n\n1735 წლიდან იყო ამილახორი. მხარს უჭერდა თეიმურაზისა და ერეკლე II-ის ქართლში გამეფებას. რამდენიმეჯერ დაკარგა ამილახორობა, მაგრამ საბოლოოდ დაიბრუნა იგი 1765 წლის შემდეგ. იყო ზემო ქართლის სადროშოს სარდალი და გორის მოურავი.\n\n== ლიტერატურა ==\n* ''კარბელაშვილი პ.,'' ამილახვართა საგვარეულოს ისტორიული გუჯრები, კრ.: ძველი საქართველო, ტ. 2, ტფ., 1913\n{{ქსე|1|391|ტუხაშვილი ლ.}}\n\n\nკატეგორია:მოურავები\nკატეგორია:გარდაცვლილი 1772\nა", "url": "https://ka.wikipedia.org/wiki/ამირინდო_ამილახვარი", "len": 544}
{"id": "10141", "title": "ანდუყაფარ ამილახვარი", "text": "{{მმ*|ამილახვარი}}\n'''ანდუყაფარ გივის ძე ამილახვარი''' (გ. 1626) — ქართლის მსხვილი ფეოდალი, ირანული ორიენტაციის ფეოდალთა ლიდერი, თავადური რეაქციის ტიპობრივი წარმომადგენელი XVII საუკუნის I მეოთხედის ქართლში.\n\nირანის წინააღმდეგ გიორგი სააკაძის მეთაურობით მოწყობილი აჯანყების დროს (1625) ქართველებმა შეიპყრეს და არშის ციხეში დაამწყვდიეს. მარაბდის ბრძოლაში გამარჯვებულმა ირანელებმა ამილახვარი გაათავისუფლეს და მამული დაუბრუნეს. ამილახვარი ზედიზედ აწყობდა ლაშქრობებს მეზობელი ფეოდალების წინააღმდეგ. ამოწყვიტა ღაზნელთა საგვარეულო, ააოხრა მცხეთა და გაძარცვა ეკლესია-მონასტრები. ამილახვარის დაღუპვის შემდეგ მოწინააღმდეგებმა ამოწყვიტეს მისი ოჯახი.\n\n== ლიტერატურა ==\n* ''ბერძენიშვილი, ნ.'', ფეოდალური ურთიერთობებიდან XV საუკუნეში, მის წგნ.: საქართველოს ოსტორიის საკითხები, წგნ. 2, თბ., 1965;\n* ''გვრიტიშვილი, დ.,'' ფეოდალური საქართველოს სოციალური ურთიერთობის ისტორიიდან (ქართლის სათავადოები), თბ., 1955;\n* ''ქიქოძე მ.,'' ქართლის სათავადოების ისტორიიდან XV-XVIII სს. (საამილახორო), „მასალები საქართველოსა და კავკასიის ისტორიისათვის“, 1963, ნაკვ. 35\n{{ქსე|1|391|ტუხაშვილი ლ.}}\n\n\n\n\nკატეგორია:ქართველი დიდი ფეოდალები\nკატეგორია:გარდაცვლილი 1626\nა", "url": "https://ka.wikipedia.org/wiki/ანდუყაფარ_ამილახვარი", "len": 1131}
{"id": "10143", "title": "ბარძიმ ამილახვარი", "text": "{{მმ*|ამილახვარი}}\n'''ბარძიმ (ქოიარ) თაყას ძე ამილახვარი''' — ქართლის სამეფოს პოლიტიკური მოღვაწე XVI საუკუნის II ნახევარში, საამილახვროს უფროსი, პრო-ოსმალური დასის მეთაური.\n\n==ბიოგრაფია==\nიბრძოდა ქართლის მეფის სიმონ I-ის წინააღმდეგ და მხარს უჭერდა მის პოლიტიკურ მეტოქეს, კახეთის მეფე ალექსანდრე II-ს, რომელსაც ცოლად ჰყავდა ბარძიმის ასული თინათინი. სიმონ I-ის ირანში ტყვეობისას ავიწროებდა მეფის ოჯახს. 1573 წელს ელიზბარ ერითავთან ერთად თავს დაესხა სიმონ I-ის ცოლს. 1574 წელს ბარძიმ ამილახვარი დაეხმარა სიძეს, ალექსანდრე II-ს კახეთის ტახტის მოპოვებაში.   1577 წელს ის დაეხმარა მუსტაფა ლალა-ფაშას ქართლში ლაშქრობაში და ორი ციხე ააღებინა, მათ შორის გორის ციხე. სიმონ II-ის დაბრუნების შემდეგ, 1578 წელს, ამილახვარი დააპატიმრეს, ჩამოართვეს ამილახორობა და მამულების ნახევარი. შემდგომში პოლიტიკურ ასპარეზს ჩამოსცილდა. მან მისი მეორე ქალიშვილი ანა ცოლად ჰყავდა ქართლის მეფე ბაგრატ VII-ს\n\n== ლიტერატურა ==\n{{ქსე|1|391|ტუხაშვილი ლ.}}\n*{{წიგნი|ავტორი=კარბელაშვილი პ.  |ნაწილი=„ამილახვართა საგვარეულოს ისტორიული გუჯრები“ |სათაური= ძველი საქართველო|პასუხისმგებელი = თაყაიშვილი ე. |ადგილი= ტფილისი|წელი= 1913|ტომი= II|გვერდები=101-138|ბმული= |გამომცემლობა=ელექტრო მბეჭდავი სტამბა სპირიდონ ლოსაბერიძის}}\n\n\n\nკატეგორია:ქართველი დიდი ფეოდალები\nბ", "url": "https://ka.wikipedia.org/wiki/ბარძიმ_ამილახვარი", "len": 1226}
{"id": "10145", "title": "ენგ ლი", "text": "{{ინფოდაფა პიროვნება\n| ფერი = \n| სახელი =ენგ ლი\n| ფოტო = Ang Lee - 66ème Festival de Venise (Mostra).jpg\n| ფოტოს სიგანე = 220პქ \n| წარწერა = \n| დაბსახელი =\n| დაბთარიღი  = {{დაბადების თარიღი და ასაკი|1954|10|23}}\n| დაბადგილი = პინგტუნგი, ტაივანი\n| გარდთარიღი = \n| გარდადგილი = \n| საქმიანობა =  რეჟისორი, სცენარისტი, პროდიუსერი\n| სხვა სახელები= \n| აქტიურობის წლები = 1990-დღემდე\n| მეუღლე= \n| მამა =\n| რეზიდენცია=\n| საიტი= \n| სახელი1  =ოსკარი\n| მოდული1 = საუკეთესო რეჟისორი<br />\n2005 — ''კუზიანი მთა''<br />\n2012 — ''პის ცხოვრება''<br />\n| ემმის ჯილდოები= \n| სხვა ჯილდოები= \n| სახელი3  =BAFTA\n| მოდული3 = საუკეთესო რეჟისორი<br />\n2000 — ''მოახლოებული ვეფხვი, ჩასაფრებული დრაკონი''<br />\n2005 — ''კუზიანი მთა''<br />\n| სახელი2  =ოქროს გლობუსი\n| მოდული2 = საუკეთესო რეჟისორი<br />\n2000 — ''მოახლოებული ვეფხვი, ჩასაფრებული დრაკონი''<br />\n2005 — ''კუზიანი მთა''<br />\n| ტონის ჯილდოები\n}}\n\n'''ენგ ლი''' (''ჩინ.'': 李安; Lǐ Ān; დ. 23 ოქტომბერი, 1954, პინგტუნგი, ტაივანი) — ტაივანური წარმოშობის ამერიკული კინორეჟისორი და პროდიუსერი. არის ფილმების „ჰალკი“, „კუზიანი მთა“, „მოახლოებული ვეფხვი, ჩასაფრებული დრაკონი“ და „პის ცხოვრება“ რეჟისორი.\n\nენგ ლიმ 2-ჯერ მოიგო ოსკარი საუკეთესო რეჟისორის კატეგორიაში ფილმებისათვის „კუზიანი მთა“ (2005) და „პის ცხოვრება“ (2012).<ref>Ang Lee Wins The Academy Award For Best Director {{Webarchive|url= |date=2013-05-24 }}. stories99.com</ref> იგი პირველი აზიური წარმოშობის რეჟისორია, რომელმაც მიიღო ოსკარი საუკეთესო რეჟისურისათვის.\n\n==ფილმოგრაფია==\n*1993 - საქორწინო ლხინი ''(The Wedding Banquet)''\n*1996 - გრძნობა და გონება ''(Sense and Sensibility)''\n*1997 - ყინულის ქარიშხალი ''(The Ice Storm)''\n*2000 - მოახლოებული ვეფხვი, ჩასაფრებული დრაკონი ''(Crouching Tiger, Hidden Dragon)'' \n*2005 - კუზიანი მთა ''(Brokeback Mountain)'' \n*2007 - ვნება, სიფრთხილე ''(Se, jie)'' \n*2012 - პის ცხოვრება ''(Life of Pi)''\n\n==რესურსები ინტერნეტში==\n{{Commonscat-inline|Ang Lee}}\n* {{IMDb name|0000487}}\n* {{tcmdb name|110811}}\n\n== სქოლიო ==\n{{სქოლიოს სია}}\n\n{{ოსკარი საუკეთესო რეჟისორისთვის}}\n{{ავტორიტეტული წყაროები}}\n\n\nკატეგორია:ოსკარის მფლობელი კინორეჟისორები\nკატეგორია:ტაივანელი კინორეჟისორები\nკატეგორია:დაბადებული 1954\nკატეგორია:დაბადებული 23 ოქტომბერი", "url": "https://ka.wikipedia.org/wiki/ენგ_ლი", "len": 2164}
{"id": "10147", "title": "სუპერ-ბოული", "text": "{{წყარო}}\n\n'''სუპერ-ბოული''' ({{lang-en|Super Bowl}}) — პროფესიონალურ ამერიკულ ფეხბურთში ეროვნული საფეხბურთო ლიგის (NFL) ჩემპიონატი აშშ-ში. თამაში და მასთან დაკავშირებული ზეიმი-ღონისძიებანი შეადგენს ე. წ. „სუპერ-ბოულ სანდეის“ (აგრეთვე ცნობილი როგორც „სუპერ სანდეი“ - ინგლ. სუპერ კვირადღე), რომელიც წლების განმავლობაში თითქმის დე-ფაქტო ამერიკულ ეროვნულ დღესასწაულად იქცა.\n\nთამაში დაიწყო 1967 წლის იანვარში როგორც აფლ-ეფლ მსოფლიო ჩემპიონატი, რომელშიც ეფლ ჩემპიონი გუნდი ეთამაშა უფრო ახალგაზრდა მოპაექრე ამერიკის საფეხბურთო ლიგის (აფლ) გამარჯვებულს „მსოფლიო ჩემპიონი პროფესიონალურ ფეხბურთში“ წოდებისთვის. 1970 წელს ორივე ლიგის გაერთიანების შემდეგ ''სუპერ-ბოული'' გახდა ეფლ-ს ჩემპიონთა თამაში. მას შემდეგ ღონისძიება ყოველწლიურად ტარდება კვირა დღეს პლეიოფების შემდეგ, თავდაპირველად ადრე-იანვარში, შემდეგ გვიან იანვარში, ხოლო 2002 წლიდან კი თებერვლის პირველ კვირადღეს.\n\n\n{{სპორტი}}\n\nკატეგორია:ამერიკული ფეხბურთი", "url": "https://ka.wikipedia.org/wiki/სუპერ-ბოული", "len": 905}
{"id": "10154", "title": "ალექსანდრე ამილახვარი", "text": "{{მმ*|ამილახვარი}}\nthumb|250px|ალექსანდრე დიმიტრის ძე ამილახვარი\n'''ალექსანდრე დიმიტრის ძე ამილახვარი''' (დ. 20 ოქტომბერი, 1750 ― გ. 1802), ქართველი პოლიტიკური მოღვაწე.\n\n== ბიოგრაფია ==\nმამასთან ერთად მონაწილეობდა რეაქციონერი თავადების მიერ ერეკლე II-ის წინააღმდეგ მოწყობილ შეთქმულებაში (პაატა ბატონიშვილის შეთქმულება 1765), რისთვისაც სასტიკად დაისაჯა (მოაჭრეს ცხვირი და გადაუჭრეს ფეხის ძარღვი). 1771 წელს პატიმრობიდან გაიპარა და რუსეთს გადაიხვეწა, დაუკავშირდა ქართლის ტახტის პრეტენდენტს ალექსანდრე ბაქარის ძეს და ტახტისათვის ბრძოლაში შემწეობა აღუთქვა. 1783 წელს რუსეთის მთავრობამ ერეკლე II-ის თხოვნით ამილახვარი შეიპყრო და ვიბორგის ციხეში ჩასვა. 1801 ამნისტიით განთავისუფლდა და საქართველოში გამოემგზავრა, მაგრამ გზად, ასტრახანში გარდაიცვალა.\n\nრუსეთში ყოფნისას დაწერილ პოლიტიკურ პამფლეტში „გეორგიანული ისტორია“ (გამოიცა რუსულ ენაზე, პეტერბურგში, 1779) ამილახვარი მოგვითხრობს საკუთარ თავგადასავალს. ახასიათებს XVIII საუკუნის II ნახევრის ქართლის პოლიტიკურ მდგომარეობასა და სახელმწიფო წყობილებას, უარყოფითად ახასიათებს ერეკლე II-ის მთელ მოღვაწეობას. თხზულება განსაკუთრებით საინტერესოა ქართველი თავადის პოლიტიკური შეხედულებების დასახასიათებლად. ავტორის მსჯელობა შეუზღუდველი თვითმპყრობელი მმართველობისადმი უკიდურეს სიძულვილით.\n\nქართული პოლიტიკური აზროვნების ისტორიისათვის კიდევ უფრო საინტერესოა ამილახვარის პოლიტიკური ტრაქტატი „ბრძენი აღმოსავლეთისა“, რომელიც ეძღვნება სოლომონ I-ს. ნაშრომში გადმოცემულია ავტორის შეხედულებები სახელმწიფო მოწყობისა და მართვა-გამგეობის შესახებ. ალექსანდრე ამილახვარის აზრით, ქვეყანას უნდა მართავდეს ბრძენი და ჰუმანური მეფე, მაგრამ მეფის უფლებები გაყოფილი უნდა იყოს რამდენიმე ორგანოს შორის. იგი ცენტრალიზებული სახელმწიფოს წინააღმდეგია, მოითხოვს თავადების პოლიტიკურ უფლებების გაძლიერებას, სახელმწიფო მართვა-გამგეობის სხვადასხვა დარგის ჩაბარებას წარჩინებული საზოგადოების წარმომადგენლებისათვის. ალექსანდრე ამილახვარის შეხედულებით, დაცულ უნდა იქნეს გლეხი, რადგან ის არის ქვეყნის ეკონომიკური ცხოვრების საფუძველი. ავტორი ასევე დიდ მნიშვნელობას ანიჭებს ვაჭრობას. მისი აზრით, აუცილებელი იყო დიდი ყურადღება დათმობოდა სწავლა-განათლებასა და მეცნიერაბას, რადგან ამის გარეშე ვერც ერთი ერი ვერ განივითარდებოდა. გარდა ამისა, გამოთქვამს შეხედულებებს სამღვდელოების, ხელოსნების ადგილის შესახებ სახელმწიფოში.\n\nამილახვარის მსოფლმხედველობაში აისახა XVIII საუკუნის ფრანგი განმანათლებლების ზოგიერთი პროგრესული იდეა, მაგრამ ეს იდეები მის პრაქტიკულ მოღვაწეობასთან არ იყო დაკავშირებული. ამილახვარს ეკუთვნის აგრეთვე რუსულ ენაზე დაწერილი დრამატული სცენები „ასტრახანში“.\n\n== ლიტერატურა ==\n* ''აკოფაშვილი გ.,'' საზოგადოებრივი აზროვნების ისტორიიდან საქართველოში XVIII საუკუნის დასასრულს, „ივ. ჯავახიშვილის სახ. ისტორიის ინსტიტუტის შრომები“, 1955, ტ. 1;\n* ''ასათიანი ლ.'', ვოლტერიანობა საქართველოში, თბ., 1933;\n* ''გელეიშვილი პ.'', ალექსანდრე ამილახორი როგორც პოლიტიკური მოღვაწე, მწერალი და მოაზროვნე, თბ., 1936;\n{{ქსე|1|391|აკოფაშვილი გ.}}\n* ''ვაჩნაძე მ.'', ''გურული ვ.'', ''ბახტაძე მ.'', საქართველოს ისტორია, თბ., 2003. \n* ''ხუროშვილი გ.,'' ალექსანდრე ამილახვარი; „ბრძენი აღმოსავლეთისა“ – პოლიტიკური ფილოსოფიის დაფუძნების ცდა ახალი დროის ქართულ აზროვნებაში; კრებულში: ახალი დროის ქართული ფილოსოფია და მისი მთავარი წარმომადგენლები, თბილისი, 2014 წ., გვ. 64-73. \n\n\n\nკატეგორია:ქართველი პოლიტიკოსები\nკატეგორია:დაბადებული  20 ოქტომბერი\nკატეგორია:დაბადებული 1750\nკატეგორია:გარდაცვლილი 1802\nა", "url": "https://ka.wikipedia.org/wiki/ალექსანდრე_ამილახვარი", "len": 3278}
{"id": "10155", "title": "გივი ამილახვარი", "text": "{{მმ*|ამილახვარი}}\n{{მრავალმნიშვნელოვნება*|გივი ანდუყაფარის ძე ამილახვარი}} \n'''გივი იოთამის ძე ამილახვარი''' (გ. 1700) — საამილახვროს უფროსი, ზემო ქართლის სადროშის სარდალი და გორის მოურავი 1656-1696 წლებში.\n\n==ბიოგრაფია==\nიყო ვახტანგ V-ისა და არჩილ II-ის პოლიტიკის მიმდევარი. ირანში ახლდა ჯერ არჩილ II-ს, 1662 წელს კი თეიმურაზ I-ს. 1667 წელს ცოლად მოიყვანა ვახტანგ V-ის ასული თამარი. 1688 წელს აქტიური მონაწილეობა მიიღო გიორგი XI-ის აჯანყებაში სპარსეთის წინააღმდეგ. 1690-1691 წლებში ის ცდილობდა ქართლის აჯანყებას ერეკლე I-ის წინააღმდეგ და მხარს უჭერდა გიორგი XI-ს. აჯანყების დამარცხების შემდეგ თავი შეაფარა რაჭას. გარდაიცვალა იქვე.\n\n==ლიტერატურა==\n{{ქსე|1|391}}\n* ''ბერძენიშვილი ნ.'', ფეოდალური ურთიერთობებიდან XV საუკუნეში, მის წგნ.: საქართველოს ოსტორიის საკითხები, წგნ. 2, თბ., 1965;\n* ''გვრიტიშვილი დ.,'' ფეოდალური საქართველოს სოციალური ურთიერთობის ისტორიიდან (ქართლის სათავადოები), თბ., 1955;\n* ''ქიქოძე მ.,'' ქართლის სათავადოების ისტორიიდან XV-XVIII სს. (საამილახორო), „მასალები საქართველოსა და კავკასიის ისტორიისათვის“, 1963, ნაკვ. 35\n*{{წიგნი|ავტორი=კარბელაშვილი პ.  |ნაწილი=„ამილახვართა საგვარეულოს ისტორიული გუჯრები“ |სათაური= ძველი საქართველო|პასუხისმგებელი = თაყაიშვილი ე. |ადგილი= ტფილისი|წელი= 1913|ტომი= II|გვერდები=101-138|ბმული= |გამომცემლობა=ელექტრო მბეჭდავი სტამბა სპირიდონ ლოსაბერიძის}}\n\n\nკატეგორია:გარდაცვლილი 1700\nგ\nკატეგორია:მოურავები", "url": "https://ka.wikipedia.org/wiki/გივი_ამილახვარი", "len": 1357}
{"id": "10157", "title": "დემეტრე ამილახვარი", "text": "{{მმ*|ამილახვარი}}\n'''დემეტრე ამილახვარი''' — XVIII საუკუნის 50-60-იანი წლების პოლიტიკური მოღვაწე, ქართლის სამეფო კარის სახლთუხუცესი, ერეკლე II-ის მოწინააღმდეგე თავადების ერთ-ერთი მეთაური.\n\nმონაწილეობდა 1765 წლის  პაატა ბატონიშვილის შეთქმულებაში. მეთაურობდა „მარკოზაშვილის დარბაზის“ უკიდურესად რეაქციულ ფრთას. შეთქმულების დამარცხების შემდეგ ჩამოართვეს მამულები, ქონება და დასაჯეს „სახალხო შერცხვენით“. ფიზიკური სასჯელისგან დაინდეს ავადმყოფობის გამო. გარდაიცვალა 80-იან წლებში.\n\n==ლიტერატურა==\n* '' [კარბელაშვილი პ.] ცხვილოელი პ.'', მეფე ერეკლე და დემეტრე ამილახვარი, „მოამბე“, 1896, № 1, განყ. 2;\n{{ქსე|1|391}}\n\n\n\nკატეგორია:ქართველი პოლიტიკოსები\nდ", "url": "https://ka.wikipedia.org/wiki/დემეტრე_ამილახვარი", "len": 647}
{"id": "10158", "title": "იასე ამილახვარი", "text": "{{მმ*|ამილახვარი}}\n'''იასე ამილახვარი''' (გ.  30 სექტემბერი, 1787) — ქართლ-კახეთის სამეფოს სახელმწიფო და სამხედრო მოღვაწე.\n\nცოლად ჰყავდა ქართლის მეფის იესეს ასული ხორეშანი. მიუხედავად ამისა, მხარს უჭერდა ერეკლე II-ს თავისი ცოლისძმის აბდულა-ბეგის წინააღმდეგ ბრძოლაში. ერთგულებისათვის ერეკლე მეფემ კახეთში მამულები უბოძა. 1754 წელს თამაზ ანდრონიკაშვილის გადაყენების შემდეგ, დროებით დანიშნეს ქიზიყის მოურავად. 1756 ქიზიყის მოურავობა კვლავ თამაზს დაუბრუნეს, ამილახვარი კი ქიზიყიდან გაიწვიეს და ქართლის სამეფო კარის სახლთუხუცესად დანიშნეა. ეკავა სარდლის სახელოც. 70-იან წლებში თავი გამოიჩინა ლეკთა წინააღმდეგ ბრძოლაში.\n\n==ლიტერატურა==\n{{ქსე|1|392}}\n\n\n\n\nკატეგორია:ქართველი სამხედრო მოღვაწეები\nკატეგორია:გარდაცვლილი  30 სექტემბერი\nკატეგორია:გარდაცვლილი  1787\nი\nკატეგორია:მოურავები\nკატეგორია:სახლთუხუცესები", "url": "https://ka.wikipedia.org/wiki/იასე_ამილახვარი", "len": 798}
{"id": "10163", "title": "იოთამ ამილახვარი", "text": "{{მმ*|ამილახვარი}}\n'''იოთამ პაპუნას ძე ამილახვარი''' (გ.  დაახლოებით 1649) — XVII საუკუნის  30-50 წლების ქართლის დიდი ფეოდალი, პოლიტიკური მოღვაწე.\n\nზურაბ არაგვის ერისთავთან ერთად ეურჩებოდა გიორგი სააკაძეს. ხან თეიმურაზ I-ს ებრძოდა, ხან როსტომ მეფეს. ბერი ეგნატაშვილის ცნობით, „სიტკენაც დრო დაახელოს, იქითკენ იყვის“.\n\nმოხსენიებულია ანჩიხატის წარწერებში.\n\n==ლიტერატურა==\n* ''ბერძენიშვილი ნ.'', ფეოდალური ურთიერთობებიდან XV საუკუნეში, მის წგნ.: საქართველოს ოსტორიის საკითხები, წგნ. 2, თბ., 1965;\n* ''გვრიტიშვილი დ.,'' ფეოდალური საქართველოს სოციალური ურთიერთობის ისტორიიდან (ქართლის სათავადოები), თბ., 1955;\n* ''ქიქოძე მ.,'' ქართლის სათავადოების ისტორიიდან XV-XVIII სს. (საამილახორო), „მასალები საქართველოსა და კავკასიის ისტორიისათვის“, 1963, ნაკვ. 35\n{{ქსე|1|392}}\n\n\n\nკატეგორია:ქართველი დიდი ფეოდალები\nიოთამ", "url": "https://ka.wikipedia.org/wiki/იოთამ_ამილახვარი", "len": 804}
{"id": "10164", "title": "რევაზ ამილახვარი", "text": "{{მმ*|ამილახვარი}}\n'''რევაზ ოთარის ძე ამილახვარი''' (დ. დაახლ. 1737 – გ. 1775) — XVIII საუკუნის შუა წლების აღმოსავლეთ საქართველოს პოლიტიკური მოღვაწე. მონაწილეობდა გივი ამილახვრის ანტიირანულ აჯანყებაში. 1744 წელს აჯანყებას ჩამოშორდა და თეიმურაზ II-ს მიემხმრო. 1750 დანიშნეს თბილისის ციხისთავად (მინბაშად), 1754 — ქართლის ნაიბად. 1772 ამილახორობა მიიღო. მისი ქალიშვილი სალომე ცოლად ჰყავდა იულონ ბატონიშვილს, ერეკლე II-ის ვაჟს.\n\n==ლიტერატურა==\n*'' კარბელაშვილი პ.,'' ამილახვართა საგვარეულოს ისტორიული გუჯრები, კრ.: ძველი საქართველო, ტ. 2, ტფ., 1913;\n{{ქსე|1|392}}\n\n\n\nკატეგორია:ქართველი დიდი ფეოდალები\nრ", "url": "https://ka.wikipedia.org/wiki/რევაზ_ამილახვარი", "len": 599}
{"id": "10165", "title": "ფლატირონ ბილდინგი", "text": "thumb|250px|ფლატირონი (2004)\nthumb|შენობა 1902 წელს\n'''ფულერის შენობა''', ანუ უფრო ცნობილი როგორც '''ფლატირონ ბილდინგი''' (სიტყვასიტყვით - ''შენობა-უთო'') იყო ერთ-ერთი ყველაზე მაღალი შენობა ნიუ-იორკში მისი მშენებლობის დასრულების დროს 1902 წელს. შენობის პროექტი ეკუთვნის ჩიკაგოელ დენიელ ბარნჰემს და შესრულებულია ბოზ-არტ სტილში სამკუთხა ბლოკ-კუნძულზე 23-ე ქუჩის, მე-5 ავენიუსა და ბროდვეის შორის, მედისონ სქვერის კუთხეში. კლასიკური ბერძნული კოლონადის სტილის თანახმად მისი კირქვისა და მოჭიქული ტერა-კოტის ფასადი ჰორიზონტალურად დაყოფილია სამ ნაწილად.\n\nადგილობრივებმა შენობისადმი ინტერესი სწრაფად გამოამჟღავნეს და ნიძლავს დებდნენ იმაზე თუ რა პერიმეტრზე გაიფანტებოდა შენობის ნანგრევები იმ შემთხვევაში თუ ნიუ-იორკის განუყრელი ქარი მის წაქცევას მოახერხებდა, დაარქვეს რა მას „ფლატირონი“ (ინგლ. ბრტყელი უთო) იმ დროინდელ უთოსთან მსგავსების გამო. მომრგვალებული წვეტის ბოლოში შენობის სიგანე მხოლოდ 2 მეტრია. 22 სართულიანი შენობა 87 მეტრის სიმაღლისაა და მას მანჰეტენზე ყველაზე ძველ დღემდე შემორჩენილ ცათამბჯენად მიიჩნევენ, თუმცა ფაქტობრივად შედარებით ძველი პარკ-როუ ბილდინგი (1899) რამდენიმე სართულით მაღალია.\n\nშენობის აეროდინამიულმა სტრუქტურამ ორპირი ქარის ეფექტი წარმოშვა მის გარშემო მდებარე ქუჩებზე. ამბობენ, რომ შენობის ადრეულ დღეებში, როცა ქალბატონის შიშველი წვივის დანახვა დიდ აჟჲოტაჟს იწვევდა, უსაქმურები დაეწყობოდნენ ხოლმე შენობის ტროტუართან თვალწარმტაცი სანახაობის მოლოდინში. პოლიციის თანამშრომლები დროდადრო გამოივლიდნენ სეირის მომლოდინეთა გასაფანტავად მათი 23-ე ქუჩის სათვალთვალო პოზიციებიდან; სწორედ ამის გამო ამ ადგილს ტროტუარზე „23 სკიდუ“ (23 skidoo) დაექვა.\n\nამჟამად ფლატირონი პოპულარული ადგილია ტურისტთა ფოტოგრაფირებისთვის, ეროვნული ისტორიული ღირსშესანიშნაობა და ასევე ფუნქციონალური საოფისე შენობაა, რომელშიც რამდენიმე გამომცემლობა მდებარეობს გაერთიანუბული \"ჰოლცბრინკ პაბლიშერზ\" სახელით. აღდგენითი სამოუშაოების გამო ფლატირონის წვეტიანი კუთხე 2005 წლის დეკემბრიდან ხარაჩოებზე აკრული შავი ტილოთია დაფარული.\n\nწარმტაცი შენობის ზეგავლენით მანჰეტენის მიმდებარე უბანს „ფლატირონ დისტრიქტი“ ჰქვია.\n\n== რესურსები ინტერნეტში ==\n* ფოტოების გალერეა\n* ნიუ-იორკის არქიტექტურა - ფლატირონ ბილდინგი\n\nკატეგორია:ნიუ-იორკის არქიტექტურა\nკატეგორია:ნიუ-იორკის ღირსშესანიშნაობანი", "url": "https://ka.wikipedia.org/wiki/ფლატირონ_ბილდინგი", "len": 2154}
{"id": "10168", "title": "სოჰო", "text": "საკუთარი სახელით '''სოჰო''' აღნიშნულია შემდეგი გეოგრაფიული მდებარეობანი:\n\n*სოჰო (ნიუ-იორკი) - უბანი მანჰეტენზე ჰაუსტონის ქუჩის სამხრეთით.\n*სოჰო (ლონდონი) - ლონდონის გარეუბანი, ინგლისი.\n*სოჰო (ბირმინგემი)\n*სოჰო (ჰონგ-კონგი)\n*სოჰო (ტამპა)\n\nსახელი/ტერმინი '''სოჰო''' ასევე შეიძლება მიუთითებდეს:\n*სოჰო (ეთნოსი) - ეთნიკური ჯგუფი ერითრეაში.\n*სოჰო (ობსერვატორია) - აკრონიმი \"სოლარული და ჰელიოსფერული ობსერვატორია\".\n*სოჰო (სასმელი) - გამაგრილებელი უალკოჰოლო გაზიანი სასმელი.\n\n{{მრავალმნიშვნელოვანი}}", "url": "https://ka.wikipedia.org/wiki/სოჰო", "len": 491}
{"id": "10169", "title": "პაპუნა ამილახვარი", "text": "{{მმ*|ამილახვარი}}\n'''პაპუნა იოთამის ძე ამილახვარი''' (გ.  1625) — XVII საუკუნის I მეოთხედის ქართლის სამეფოს პოლიტიკური და სამხედრო მოღვაწე. საამილახვროს უფროსი, ზემო ქართლის სადროშოს სარდალი, გორის მოურავი.\n\n==ბიოგრაფია==\nცოლად ჰყავდა სიმონ I-ის ასული თამარი. 1605 წელის ოქტომბერში ქართლის მეფის გიორგი X-ის ბრძანებით დაეხმარა დედოფალ ქეთევანს ტახტის მიმტაცებელ კონსტანტინეს წინააღმდეგ ბრძოლაში. პაპუნა ამილახვარი დაამდაბლა ბაგრატ VII-მ.  1614 წელს ამილახვრობა აბას I-მა უბოძა ანდუყაფარ ბარძიმის ძეს. პაპუნა ამილახვარმა მარტყოფის ბრძოლის დროს მხარი დაუჭირა აჯანყებულ ქართველებს და ანდუყაფარი დააპატიმრებინა. პაპუნა ამილახვარი ანდუყაფარმა მოაკვლევინა ქსნის ერისთავმა იესეს.\n\n==ლიტერატურა==\n{{ქსე|1|392}}\n*{{წიგნი|ავტორი=კარბელაშვილი პ.  |ნაწილი=„ამილახვართა საგვარეულოს ისტორიული გუჯრები“ |სათაური= ძველი საქართველო|პასუხისმგებელი = თაყაიშვილი ე. |ადგილი= ტფილისი|წელი= 1913|ტომი= II|გვერდები=101-138|ბმული= |გამომცემლობა=ელექტრო მბეჭდავი სტამბა სპირიდონ ლოსაბერიძის}}\n\n\n\nკატეგორია:მოურავები\nკატეგორია:გარდაცვლილი 1625\nპ\nკატეგორია:მოკლული ქართველები", "url": "https://ka.wikipedia.org/wiki/პაპუნა_ამილახვარი", "len": 1049}
{"id": "10170", "title": "სოჰო (ნიუ-იორკი)", "text": "{{მრავალმნიშვნელოვნება|სოჰო|სოჰო}}\n\nthumb|250px|გრინის ქუჩის ჭედური არქიტექტურა.\n'''სოჰო''' (''ინგ.'' SoHo, შემოკლება - '''So'''uth of '''Ho'''uston St., ანუ \"ჰაუსტონის ქუჩის სამხრეთით\") — ისტორიული უბანია მანჰეტენზე (ნიუ-იორკი) და მდებარეობს ჩრდილოეთით ჰაუსტონის ქუჩას, აღმოსავლეთით ლაფაიეტის ქუჩას, სამხრეთით კანალის ქუჩასა და დასავლეთით მე-6 ავენიუს შორის. სახელი ერთგვარი პაროდიაა ამავე სახელწოდების ლონდონის სავაჭრო უბანზე. პოპულარულ მოდურ უბნად გადაქცევამდე სოჰო ნიუ-იორკში ცნობილი იყო როგორც სამჭედლო უბანი (Cast Iron District).\n\nსოჰოს მეზობელი უბნებია:\n*ჩრდილოეთით: გრინვიჩ-ვილიჯი და ნოჰო (ამ უკანასკნელის, როგორც უბნის, არსებობა საკამათოა).\n*აღმოსავლეთით: ლიტლ-იტალი, ნოლიტა და ქვემო ისტ-საიდი\n*სამხრეთით: ჩაინატაუნი\n\n== ისტორიული უბანი ==\nthumb|left|ხედი მსოფლიო სავაჭრო ცენტრზე სოჰოს ერთ-ერთი ქუჩიდან, 1980.\nის რასაც დღეს სოჰო წარმოადგენს ადრე იყო ორი უზარმაზარი რამპებზე შემდგარი გზატკეცილი, რომელიც ქვემო მანჰეტენის ექსპრესუის (ჩქაროსნული გზატკეცილი) უერთდებოდა. ამ გზატკეცილის მიზანი იყო შეექმნა საავტომობილო და სატვირთო გამჭოლი ავტოსტრადა, რომელიც მანჰეტენს უილიამსბურგის ხიდთან შეაერთებდა აღმოსავლეთით და ჰოლანდიის გვირაბთან დასავლეთით. უბანი გამოირჩევა მის შენობათა ჭედური არქიტექტურით, რომელთა უმრავლესობა მე-19 საუკუნით თარიღდება. ამ შენობებში თავდაპირველად საწყობები და ქარხნები იყო განლაგებული. ერთ დროს ყველა ქუჩა ქვით მოკირწლული იყო, თუმცა ბოლო დროს ჰოვარდისა და ვუსტერის ქუჩებს გარდა ყველას ასფალტის საფარი აქვს გადაკრული.\n\nგრანდიოზული პენსილვანიის სადგურის დანგრევით გაოგნებული ახალგაზრდა ისტორიული ძეგლთა დაცვის მოძრაობისა და არქიტექტურულ კრიტიკოსთა ჯგუფმა სხვა ისტორიულ შენობათა განადგურების შიშით ქალაქის წინააღმდეგ დიდი საპროტესტო კამპანია წამოიწყო. მე-19 საუკუნის ჭედური არქიტექტურის ნაგებობათა უმრავლესობა დაკარგვის პირას იყო, ვინაიდან იმ პერიოდში საზოგადოების მიერ ისინი ღირებულად არ აღიქმებოდა.\n\nვინაიდან უბანი ძირითადად არასაცხოვრებელი იყო, აქ ბინის დაქირავება საკმაოდ იაფი ჯდებოდა, რაც ხელმოკლე მხატვრებსა თუ სხვა ქალაქებიდან ჩამოსულ ხელოვან სტუდენტებს იზიდავდა. დღითი დღე შემოქმედებით მოსახლეობა ამ უბანში საკმაოდ გაიზარდა, თუმცა ქალაქმა თავდაპირველად გარკვეული ზომები მიიღო ამ ტენდენციის ჩასახშობად, ვინაიდან აქ მდებარე შენობები სახცოვრებელი ფართისთვის განკუთვნილი არ იყო და ასევე იმ მოსაზრებით, რომ ერთ დროს ნიუ-იორკში დაბრუნებულ წარმოებებს სამუშაო ფართი შესაძლოა ისევ დასჭირვებოდათ.\n\nმრავალმხრივი ზეწოლის შედეგად ქალაქის მმართველობამ საბოლოოდ დათმო ჭედური უბნის ინდუსტრიული ფართი და არემარემ ისტორიული სახელწოდება ”სოჰო” მიიღო.\n\nუბნის პოპულარობა ხელოვნთა წრეში 1960-70-იანი წლებიდან დაიწყო. ყოფილი ქარხნების შენობების ფართი საკმაოდ იაფი იყო, ხოლო მათი გადაკეთება სამუშაო სტუდიად კი საკმაოდ ადვილი. სოჰოს ბინები ხელოვანთათვის განსაკუთრებით მომხიბლავი იყო მათი სივრცის, მაღალი ჭერის გამო. ამ პერიოდში, რომელმაც 1980-იანებამდე გასტანა, სოჰოზე ცხოვრება საკმაოდ არაპრესტიჟულიც იყო, ვინაიდან ინდუსტრიული და კომერციული დანიშნულების ფართი საცხოვრებლად ხელმოკლეობის გამო ხშირად კუსტარულად კეთდებოდა. თუმცა 1980-იანების დასაწყისში, უბნის სოციო-ეკონომიკური სტატუსი ელვის სისწრაფით გაიზარდა (ნიუ-იორკის სხვა ისტორიული უბნების მსგავსად). ამ ტენდენციის შედეგად სოჰოს მოაწყდა თითქმის ყველა ხელოვანი, რომელიც კი რაიმეს წარმოადგენდა იმ დროინდელი ამერიკის კულტურულ ცხოვრებაში; გაიხსნა გალერეები, სტუდიები, მაღაზიები, რესტორნები, მათ კი ფეხდაფეხ ახალგაზრდა ქალაქელი სპეციალისტები მოჰყვნენ.\n\nსოჰოს ადგილმდებარეობამ, ე. წ. ლოფტების საცხოვრებელ ფართად გამოყენების მომხიბლაობამ, მისმა არქიტექტურამ, და, ირონიულად, ჰიპურმა რეპუტაციამ, რომელიც ხელოვნათა სამოთხეს წარმოადგენდა, განაპირობა უბნის რადიკალური ტრანსფორმაცია. გაკეთილშობილების ამგვარ პროცესს შემდგომში ”სოჰოს ეფექტი”  დაერქვა და მან განმეორება აშშ-ის მრავალ სხვა ქალაქშიც ჰპოვა. 30-იოდე წლის წინ მიგდებული უბანი ღარიბი არტისტებისა და წვრილი სახელოსნოებისთვის, სოჰო ამჟამად ერთ-ერთი უპოპულარესი ტურისტული მისამართია მათთვის, ვინც მოდურ (და ძვირ) ტანსაცმელსა და განუმეორებელ არქიტექტურას ეძებს.\n\nსოჰოს ბუტიკები და რესტორნები ჩამწკრივებულია უბნის ჩრდილოეთ ნაწილში, ბროდვეის, პრინცისა და სპრინგის ქუჩებზე. ამ ქუჩების ტროტუარები, როგორც წესი, გაჭედილია ტურისტებითა და ქუჩაში ნახატებისა და სხვა ნამუშევართა გამყიდვლებით, რაც მათ თითქმის გაუვალს ხდის. უბნის სამხრეთი ნაწილი, გრანდისა და კანალის ქუჩების გასწვრივ კვლავაც ინარჩუნებს სოჰოს ადრეული დღეების ელფერს და შესამჩნევად უფრო ნაკლებად ფერადოვანი და დატვირთულია ვიდრე ჩრდილოეთი ნაწილი. აქ ზოგიერთმა მცირე ფაბრიკამ დღემდე მოახერხა მოღწევა. კანალის ქუჩა სოჰოს სამხრეთ საზღვართან მკვეთრ კონტრასტშია ამ უბნის ზემო ფეშენებელურ სავაჭრო ნაწილთან და ძირითადად ტანსაცმილისა და იუველირის ნაწარმის იაფფასიანი იმიტაციებით გამყიდველი კიოსკებით არის დაკავებული.\n\n== რესურსები ინტერნეტში ==\n*ნიუ-იორკ სიტის ტურმიზმის ოფიციალური საიტი - სოჰო. {{Webarchive|url= |date=2006-03-17 }}\n\n{{მანჰეტენი}}\n{{ყოფილი რჩეული}}\n\nკატეგორია:მანჰეტენის უბნები\nკატეგორია:ნიუ-იორკი", "url": "https://ka.wikipedia.org/wiki/სოჰო_(ნიუ-იორკი)", "len": 4766}
{"id": "10173", "title": "ოთარ ამილახვარი", "text": "{{მმ*|ამილახვარი}}\n'''ოთარ რევაზის ძე ამილახვარი''' (დ. 1756 — გ. 1828) — აღმოსავლეთ საქართველოს პოლიტიკური მოღვაწე XVIII საუკუნის უკანასკნელ მეოთხედში. საამილახვროს უფროსი, ზემო ქართლის სადროშოს სარდალი, გორის მოურავი.\n\n1789 ამილახვარის წინააღმდეგ გამოვიდნენ მისი სიმკაცრით უკმაყოფილო გორელები. ერეკლე II-მ დასაჯა უკმაყოფილონი, მაგრამ ამილახვარს უბრძანა დაეცვა ბატონყმობის კანონით დადგენილი ნორმები. ამილახვარმა გააშენა სოფ.ორჭობი, გაიყვანა ახალი სარწყავი არხები და აღორძინებულ ადგილებში დაასახლა ტყვეობიდან გამოსყიდული გლეხები. 1785 იბრძოდა საქართველოში შემოჭრილი ომარ-ხანის წინააღმდეგ. 1795 მონაწილეობდა კრწანისის ბრძოლაში. ერეკლე II-ის გარდაცვალების შემდეგ ამილახვარის ძალაუფლება შეიზღუდა. ბატონიშვილებს შორის ტახტისათვის ატეხილ ბრძოლაში ემხრობოდა დარეჯან დედოფლის ჯგუფს, მხარს უჭერდა თავის სიძეს იულონ ბატონიშვილს. ამის გამო 1801 წლის თებერვალს დაკარგა ამილახორობა. ჰქონდა რუსეთის არმიის გენერალ-მაიორის წოდება.\n\n== ლიტერატურა ==\n*''გვრიტიშვილი დ.'', ფეოდალური საქართველოს სოციალური ურთიერთობის ისტორიიდან (ქართლის სათავადოები), თბ., 1955\n{{ქსე|1|392}}\n\n\n\nკატეგორია:მოურავები\nკატეგორია:დაბადებული 1756\nკატეგორია:გარდაცვლილი  1828\nო\nკატეგორია:რუსეთის იმპერიის გენერალ-მაიორები\nკატეგორია:ქართველი გენერლები", "url": "https://ka.wikipedia.org/wiki/ოთარ_ამილახვარი", "len": 1209}
{"id": "10175", "title": "ნიუ-იორკის საჯარო ბიბლიოთეკა", "text": "thumb|300px|ბიბლიოთეკის მთავარი შესასვლელი [[მეხუთე ავენიუ (ნიუ-იორკი)|მე-5 ავენიუდან]]. აშენდა 1897-1911 წლებში\n'''ნიუ-იორკის სახალხო ბიბლიოთეკა''' ({{lang-en|The New York Public Library}} - NYPL) — ნიუ-იორკის სამი სახალხო ბიბლიოთეკის სისტემიდან ერთ-ერთია და ერთ-ერთი წამყვანი ბილბლიოთეკაა აშშ-ში. დანარჩენი ორი ბიბლიოთეკა მდებარეობს ბრუკლინსა და ქვინსში.\n\nსახალხო ბიბლიოთეკის მთავარი შენობა მეხუთე ავენიუზე (#455 მე-5 ავენიუ) ბოზ-არტის სტილის ერთ-ერთი ყველაზე თვალსაჩინო ნიმუშია, აშენებული არქიტექტურული ფირმა „კარერა ენდ ჰასტინგს“ მიერ. ბიბლიოთეკის მფლობელობაშია ისეთი უმნიშვნელოვანესი წიგნები, როგორიცაა მაგ. გუტენბერგის ბიბლია და „Philosophiae Naturalis Principia Mathematica“.\n\n== რესურსები ინტერნეტში ==\n* ბიბლიოთეკის საიტი\n* NYPL კვლევითი ბიბლიოთეკები\n\nკატეგორია:აშშ-ის ბიბლიოთეკები\nკატეგორია:ნიუ-იორკის არქიტექტურა", "url": "https://ka.wikipedia.org/wiki/ნიუ-იორკის_საჯარო_ბიბლიოთეკა", "len": 823}
