{"id": "3462", "title": "ალბანეთი", "text": "{{მრავალმნიშვნელოვნება}}\n{{ინფოდაფა ქვეყანა|\n|მშობლიური_სახელი = ''Republika e Shqipërisë''\n|სრული_სახელი = ალბანეთის რესპუბლიკა\n|საერთო_სახელი = ალბანეთი\n|დროშა = Flag of Albania.svg \n|გერბი = Albania state emblem.svg \n|რუკა = Location Albania Europe.png\n|ჰიმნი = {{lang|sq|Himni i Flamurit}}{{Spaces|2}}<br /><small>{{Sq icon}}<br />\"Hymn to the Flag\"</small><br />ფაილი:Hymni i Flamurit instrumental.ogg\n|დევიზი = <br />''\"Ti, Shqipëri, më jep nder, më jep emrin Shqiptar\"''<br /><small>\"შენ ალბანეთო მაძლევ ღირსებას, მაძლევ მე სახელს ალბანეთს\"</small>\n|ოფიციალური_ენები = ალბანური\n|დედაქალაქი = ტირანა\n|latd=41\n|latm=20\n|latNS=N\n|longd=19\n|longm=48\n|longEW=W\n|უდიდესი_ქალაქი = ტირანა \n|მთავრობის_ტიპი = საპარლამენტო რესპუბლიკა\n|ლიდერის_ტიპი_1 = პრეზიდენტი\n|ლიდერის_სახელი_1 = ილირ მეტა\n|ლიდერის_ტიპი_2 = პრ.-მინისტრი\n|ლიდერის_სახელი_2 = ედი რამა\n|ლიდერის_ტიპი_3 = \n|ლიდერის_სახელი_3 =\n|ლიდერის_ტიპი_4 = \n|ლიდერის_სახელი_4 =\n|რანგი_ფართობით = 143-ე\n|ფართობი = 28 748 \n|წყალი_% = 4.7\n|სავარაუდო_მოსახლეობა = \n|სავარაუდო_მოსახლეობა_რანგი = 130-ე\n|მოსახლეობა_სავარაუდოდ_წელს = \n|მოსახლეობის_ცენზი = 2 402 113<ref>{{cite web|title=All places/communes: 1989, 2001, 2011, 2023 censuses (today's division) |url=|publisher=|accessdate=2024-04-03|archiveurl=|archivedate=}}</ref>\n|მოსახლეობის_ცენზი_წელს = 2023\n|მოსახლეობის_სიმჭიდროვე = 84\n|მოსახლეობის_სიმჭიდროვე_რანგი = 63-ე\n|მშპ_ppp_წელი = 2011\n|მშპ_ppp = $32.259 billion<ref name=imf2>{{cite web|url=|title=Report for Selected Countries and Subjects |publisher=Imf.org |date=2006-09-14 |accessdate=2014-10-07}}</ref>\n|მშპ_ppp_რანგი = 112-ე\n|მშპ_ppp_ერთ_მოსახლეზე = $11,700<ref name=imf2 />\n|მშპ_ppp_ერთ_მოსახლეზე_რანგი = \n|აგი = 0.716<ref name=\"HDI\">{{cite web |url= |title=Human Development Report 2010 |year=2010 |publisher=United Nations |accessdate=5 November 2010 |archiveurl= |archivedate=21 ნოემბერი 2010 }}</ref>\n|აგი_ტენდენცია = {{ზრდა}}\n|აგი_კატეგორია = <span style=\"color:#009900;\">მაღალი</span>\n|აგი_რანგი = 95-ე\n|აგი_წელი = 2010\n|ვალუტა = ალბანური ლეკი\n|ვალუტის_კოდი = ALL\n|ქვეყნის_კოდი = ALB\n|დროის_სარტყელი = UTC+01:00\n|ზაფხულის_დრო = UTC+02:00\n|cctld = .al\n|სატელეფონო_კოდი = 355\n|სატელეფონო_კოდი_მითითება = \n|სქოლიო = \n}}\n'''ალბანეთი''' ({{lang-sq|Shqipëri/Shqipëria}}),<ref>Fialuur i voghel Sccyp e ltinisct (Small Dictionary of Albanian and Latin), 1895, შკოდერი</ref> ოფიციალურად '''ალბანეთის რესპუბლიკა''' ({{lang-sq|Republika e Shqipërisë}}) — სახელმწიფო ბალკანეთის ნახევარკუნძულის დასავლეთით, ადრიატიკის ზღვის სანაპიროზე. ქვეყნის სახელწოდება ილირიულიდან გამომდინარეობს (''olba''), რაც ითარგმნება, როგორც დასახლება. ალბანურად ჟღერს როგორც ''Shqipëria'', რაც არწივების ქვეყანას ნიშნავს.\n\nალბანეთი ესაზღვრება: ჩრდილო-დასავლეთით მონტენეგროს, სერბეთს ჩრდილო-აღმოსავლეთით, ჩრდილოეთ მაკედონიას აღმოსავლეთით და საბერძნეთს სამხრეთით და სამხრეთ-აღმოსავლეთით. მას სანაპირო ზოლი აქვს დასავლეთით ადრიატიკის ზღვასთან და სამხრეთ-დასავლეთით იონიის ზღვასთან. ალბანეთი იტალიისგან დაშორებულია 75 კილომეტრის სიგანის ოტრანტოს სრუტით.\n\nალბანეთი არის: გაერთიანებული ერების ორგანიზაციის, ჩრდილოატლანტიკური ხელშეკრულების ორგანიზაციის, ევროპის უშიშროებისა და თანამშრომლობის ორგანიზაციის, ევროპის საბჭოსა და მსოფლიო სავაჭრო ორგანიზაციის წევრი. ის არის ენერგიის საზოგადოების და ხმელთაშუა ზღვის კავშირის დამფუძნებელი წევრი. ასევე ევროპის კავშირის წევრობის ოფიციალური კანდიდატი.<ref>{{cite news |url= |accessdate=29 April 2009 |publisher=BBC News |title=Albania applies for EU membership |date=28 April 2009 |archiveurl= |archivedate=30 აპრილი 2009 |url-status=live }}</ref>\n\nისტორიის მანძილზე ალბანეთის დღევანდელი ტერიტორია შედიოდა რომის იმპერიის შემდეგი პროვინციების შემადგენლობაში: დალმაცია (სამხრეთი ილირიკუმი), მაკედონია (კერძოდ ეპირუს ნოვა) და მეზია. დღევანდელმა რესპუბლიკამ დამოუკიდებლობა ბალკანეთის ომების შემდეგ, ოსმალეთის იმპერიის დაშლის შედეგად მიიღო.<ref name=\"cia\">{{cite web |url= |publisher=Central Intelligence Agency |title=The World Factbook: Albania |accessdate=21 June 2013 |archiveurl= |archivedate=24 დეკემბერი 2018 }}</ref> ალბანეთმა დამოუკიდებლობა 1912 წელს გამოაცხადა და იმავე წელს მიიღო აღიარება. 1914 წლიდან ალბანეთი იყო ალბანეთის სამთავრო, ალბანეთის რესპუბლიკა, ალბანეთის სამეფო და 1939 წელს იტალიის სამეფოს შეჭრის შემდეგ დიდი ალბანეთი ეწოდებოდა. 1943 წლიდან ალბანეთი გადავიდა ნაცისტური გერმანიის პროტექტორატის ქვეშ.<ref>Zolo, D. ''Invoking Humanity: War, Law and Global Order'', Continuum International Publishing Group, 27 Aug 2002, 224 pages. p. 180 </ref> შემდეგ წელს ენვერ ხოჯასა და ალბანეთის შრომის პარტიის მეთაურობით შეიქმნა ალბანეთის სახალხო სოციალისტური რესპუბლიკა. 1991 წელს გაუქმდა სოციალისტური რესპუბლიკა და შეიქმნა ალბანეთის რესპუბლიკა.\n\nალბანეთი წარმოადგენს საპარლამენტო რესპუბლიკას. მისი დედაქალაქია ტირანა. ქვეყნის მოსახლეობა 2023 წლის მონაცემებით შეადგენს 2 402 113 ადამიანს,<ref name=\"Statistics\">2023 წლის ალბანეთის მოსახლეობის აღწერა</ref> საიდანაც 389 323 ადამიანი დედაქალაქში ცხოვრობს. ტირანა, ასევე, ქვეყნის საფინანსო ცენტრსაც წარმოადგენს. თავისუფალი ბაზრის რეფორმებმა ქვეყანა გახსნა საერთაშორისო ინვესტიციებისთვის, განსაკუთრებით ენერგეტიკასა და ინფრასტრუქტურაში.<ref>Reports: Poverty Decreases In Albania After Years Of Growth. Dow Jones Newswires, 201-938-5500 201-938-5500 201-938-5500.Nasdaq.com</ref><ref>Albania plans to build three hydropower plants. People's Daily</ref> ალბანეთს აქვს მაღალი ადამიანის განვითარების ინდექსი,<ref name=\"HDI\" /> მოსახლეობა ღებულობს უფასო სამედიცინო მომსახურებას, პირველად და მეორად განათლებას. მსოფლიო ბანკისა და საერთაშორისო სავალუტო ფონდის მონაცემებით ალბანეთი წარმოადგენს საშუალოზე მაღალი შემოსავლების მქონე ქვეყანას.<ref>{{cite web|url=|title=The world bank|publisher=|accessdate=13 September 2014|archiveurl=|archivedate=21 სექტემბერი 2014}}</ref> ქვეყნის ეკონომიკაში დომინანტია მომსახურება, რომელსაც მოსდევს ინდუსტრია და სოფლის მეურნეობა.\n\n== ეტიმოლოგია ==\n''ალბანეთი'' არის შუა საუკუნეების ლათინური სახელი ქვეყნისა, რომელსაც საკუთარი მოსახლეობა შკიპერის (Shqipëri) უწოდებს. სახელწოდება წარმოსდგება შუა საუკუნეების ბერძნული Ἀλβανία-დან (''ალბანია''), ისევე, როგორც სხვა ვარიანტებიდან — ''ალბანიტია''-სა და ''არბანიტია''-საგან.\n\nსახელი, შესაძლოა, მომდინარეობდეს ილირიული ტომის, ალბანისაგან, რომელსაც მოიხსენიებს ალექსანდრიელი გეოგრაფი და ასტრონომი, პტოლემე, რომლის მიერ 150 წელს შედგენილ რუკაზე<ref>Madrugearu A, Gordon M. The wars of the Balkan Peninsula. Rowman & Littlefield, 2007. გვ. 146.</ref> აღნიშნულია ქალაქი ალბანოპოლისი<ref>Richard Talbert, ''Barrington Atlas of the Greek and Roman World'', (ISBN 0-691-03169-X), Map 49 & notes.</ref> (მდებარეობს დურესიდან ჩრდილო-აღმოსავლეთით).\n\nაღნიშნულ სახელს, შესაძლოა, ჰქონდეს გაგრძელება შუა საუკუნეების დასახლების სახელის სახით, რომელსაც ალბანონად ან არბანონად მოიხსენიებდნენ, თუმცა გარკვეული არაა ის იგივე ადგილზე მდებარეობდა თუ არა.<ref>The Illyrians by J. J. Wilkes, 1992, ISBN 978-0-631-19807-9, page 279,\"We cannot be certain that the Arbanon of Anna Comnena is the same as Albanopolis of the Albani, a place located on the map of Ptolemy (3.12)\"</ref> ბიზანტიელი ისტორიკოსი მიქაელ ატალიატე იყო პირველი, რომელმაც 1079-1080 წლებში დაწერილ თავის ''ისტორიაში'' მიუთითა ალბანოის მონაწილეობის შესახებ 1043 წელს კონსტანტინოპოლის წინააღმდეგ მოწყობილ აჯანყებაში და არბანიტაიზე, როგორც დირეიკიუმის ჰერცოგისადმი დაქვემდებარებულებზე.<ref>Robert Elsei. ''The Albanian lexicon of Dion Von Kirkman. Earliest reference to the existence of the Albanian language'', pp. 113–122.</ref> შუა საუკუნეების პერიოდში ალბანელები საკუთარ ქვეყანას ''არბერი''-ს ან ''არბენი''-ს უწოდებდნენ, საკუთარ თავს კი ''არბერეშ''-ს ან ''არბენეშ''-ს.<ref>{{cite web|url=|title=Radio-Arberesh.eu|author=Casanova|publisher=|accessdate=13 სექტემბერი, 2014|archiveurl=|archivedate=2010-04-02}}</ref>\n\nჯერ კიდევ XVII საუკუნეში ტოპონიმმა ''შკიპერია'' და ეთნიკურმა სახელმა ''შკიპტარე''-მ თანდათან შეცვალა ''არბერია'' და ''არბერეშ''-ი. ამ ორი ტერმინის პოპულარულ განიმარტებას წარმოადგენს „არწივების ქვეყანა“ და „არწივების შვილები“.<ref>Kristo Frasheri. ''History of Albania (A Brief Overview)''. Tirana, 1964.</ref><ref>{{cite web|url=|title=The Albanian Language|last=Lloshi|first=Xhevat|publisher=United Nations Development Programme|accessdate=9 November 2010|archiveurl=|archivedate=9 ივლისი 2011}}</ref>\n\n== ისტორია ==\n{{მთავარი|ალბანეთის ისტორია}}\nმარცხნივ|მინი|[[ილირიელები]]ს განსახლების ტერიტორია.\nალბანეთის ტერიტორია დასახლებული იყო ჯერ კიდევ ზედა პალეოლითის პერიოდიდან. კონისპოლის მღვიმეში აღმოჩენილია ადამიანის ცხოვრების ხანგრძლივი უწყვეტი კვალი, რომელიც გრძელდება ზედა პალეოლითიდან რკინის ხანამდე. ნეოლითის ხანაში ალბანეთი მდებარეობდა რამდენიმე არქეოლოგიური კულტურის საზღვარზე, მათ შორის აღსანიშნავია სტარჩევო-კრიშის კულტურა. მოგვიანებით ნეოლითური მოსახლეობის შთამომავლებმა ასიმილაცია განიცადეს ინდოევროპული ენის მატარებელ ტომებთან და ჩამოყალიბდა ილირიელი ხალხი.\n\nსწორედ ილირიული ტომებით (ტავლანტიიები და დარდანები) მოხდა ანტიკურ პერიოდში თანამედროვე ალბანეთის ტერიტორიის დასახლება. მისი სამხრეთი ნაწილი კი შევიდა ეპირის შემადგენლობაში. ცენტრალური ნაწილი (ქ. დირახია) ალექსანდრე მაკედონელის მმარველობის პერიოდში მაკედონიის შემადგენლობაშია, ხოლო ძვ. წ. 146 წელს მაკედონიის რომის იმპერიასთან შეერთების შემდეგ ამავე სახელწოდების პროვინციის შემადგენლობაში. ჩრდილოეთი ნაწილი, ქალაქებით სკოდრა (შკოდერი) და ლისი, შევიდა რომის პროვინცია დალმაციის შემადგენლობაში. ადრიატიკის ზღვის სანაპიროზე მდებარე დირახია გახდა უმნიშვნელოვანესი პუნქტი, რომელიც აკავშირებდა ბალკანეთშა და იტალიას. აქვე იწყებოდა სტრატეგიული გზა Via Egnatia, რომელიც აკავშირებდა თანამედროვე ალბანეთის ტერიტორიას სალონიკთან და ბიზანტიის იმპერიასთან.\n\n395 წელს, რომის იმპერიის დაშლის შემდეგ ქვეყნის ძირითადი ნაწილი შევიდა ბიზანტიის იმპერიის, ხოლო დალმაცია - დასავლეთ რომის იმპერიის შემადგენლობაში. IV-V საუკუნეებში დალაშქრეს ჰუნებმა და გუთებმა, VI საუკუნიდან კი სლავურმა ტომებმა. ქვეყნის ძირითადი ნაწილი სხვადასხვა დროს შედიოდა ბულგარეთის პირველი იმპერიის, ვენეციის, ეპირის დესპოტატის, ნეაპოლისა და სერბეთის სამეფოს შემადგენლობაში. 1336-1355 წლებში ალბანეთი დაიპყრო სერბეთის მეფე სტეფანე დუშანმა. 1204 წელს ჯვაროსნების მიერ კონსტანტინოპოლის აღების შემდეგ ჯვაროსნებმა შექმნეს მცირე, მაგრამ სტრატეგიული ალბანეთის სამეფო დედაქალაქით დურესში (1271—1333; 1355—1368 წწ.). 1368 წელს დურესში კარლ ტოპია გამოაცხადეს პირველ ეთნიკურ ალბანელ მთავრად და შეიქმნა ალბანეთის სამთავრო. ამ პერიოდამდე ქვეყანაში ხელისუფლებას ფლობდნენ რომელები, ბერძნები, ვენეციელები და ჯვაროსნები.\n\nXV საუკუნის შუა ხანებიდან ოსმალების მმართველობას ეწინააღმდეგება და მათ წინააღმდეგ აჯანყებას ახდენს ეროვნული გმირი სკანდერბეგი, თუმცა მიუხედავად აჯანყებებისა 1468 წელს ალბანეთი ოსმალეთის იმპერიის შემადგენლობაში შედის და მისი გავლენის ქვეშ რჩება 1912 წლამდე.\nმინი|დამოუკიდებლობის გამოცხადების 100 წლის იუბილისადმი მიძღვნილი მონუმენტი [[ტირანა]]ში.\n1912 წლის 28 ნოემბერს ქალაქ ვლორაში ალბანეთი ოსმალეთის იმპერიისაგან დამოუკიდებლობას აცხადებს. პირველი მსოფლიო ომის შემდეგ ალბანეთის ტერიტორიის ოკუპაციას ახდენს იტალიის, სერებეთისა და საბერძნეთის სამხედრო ძალები. 1920 წლის იანვრის ბოლოს ქვეყანა კვლავ აცხადებს დამოუკიდებლობას და დედაქალაქი ტირანა ხდება. ხელისუფლებაში მოდის აჰმედ ზოგუ ჯერ პრეზიდენტის (1925-1928 წწ.), ხოლო შემდეგ მეფის (1928-1939 წწ.) ტიტულით.\n\nმეორე მსოფლიო ომის პერიოდში ალბანეთის ტერიტორია ჯერ ოკუპირებული იყო იტალიის მიერ (1939-1943 წწ.), ხოლო შემდეგ გერმანიის (1943-1944 წწ.) მიერ. 1944 წლის 17 ნოემბერს ეროვნულ-განმათავისუფლებელმა არმიამ ტირანა გაათავისუფლა ფაშისტური რეჟიმისაგან, ხოლო 29 ნოემბერს დასრულდა ქვეყნის გათავისუფლებაც.\n\n1946 წელს იწყება შრომის პარტიის ხანგრძლივი მმართველობა. ალბანეთი სოციალიზმის გზას დაადგა. სკკპ XX ყრილობის შემდეგ ალბანეთი პოლიტიკური იზოლაციის გზას დაადგა. 1968 წელს დატოვა ვარშავის პაქტი. მოგვიანებით კი დაუახლოვდა მაოისტურ ჩინეთს და რუმინეთს. 1985 წელს ენვერ ხოჯას გარდაცვალებით დასრულდა მისი თითქმის 40-წლიანი მმართველობა, მისი ადგილი დაიკავა რამიზ ალიამ.\n\n1989 წელს რუმინეთის ლიდერის ჩაუშესკუს დახვრეტის შემდეგ რამიზ ალიამ ხელი მოაწერა ჰელსინკის შეთანხმებას და იკისრა ვალდებულება ადამიანთა უფლებების დასაცავად. 1992 წელს დანიშნულ არჩევნებში წარმატებას მიაღწია ალბანეთის დემოკრატიულმა პარტიამ. 2009 წლის 1 აპრილს ალბანეთი ხორვატიასთან ერთად ნატოს წევრი გახდა.  2012 წელს ბუიარ ნიშანი აირჩიეს ქვეყნის პრეზიდენტად.\n\n== გეოგრაფია ==\nქვეყანა ბალკანეთის ნახევარკუნძულის დასავლეთ ნაწილში. ესაზღვრება სერბეთს, მონტენეგროს, ჩრდილოეთ მაკედონიასა და საბერძნეთს.\n\nტერიტორია: 28,748 კვ. კმ.\n\n== ადმინისტრაციული დაყოფა ==\n{{მთავარი|ალბანეთის ადმინისტრაციული დაყოფა}}\n\nალბანეთი ადმინისტრაციულად იყოფა 12 ოლქად ({{lang-sq|qark}}), რომლებიც თავის მხრივ იყოფა 36 რაიონად, ხოლო რაიონები - 309 კომუნად. ({{lang-sq|komunë}}) და 65 ქალაქად ({{lang-sq|bashki}}). ადრე ოლქებს ეწოდებოდათ პრეფექტურები ({{lang-sq|prefekturë}}).\nმარჯვნივ|380პქ|ალბანეთის ოლქები\n\n\n== დემოგრაფია ==\n{{მთავარი|ალბანეთის დემოგრაფია}}\nმინი|ალბანელი მოსწავლეები\n\n2011 წლის შეფასების მიხედვით ალბანეთის მთლიანი მოსახლეობა შეადგენდა 2 821 977 ადამიანს. შობადობის კოეფიციენტი იყო დაბალი და შეადგენდა 1,49 ბავშვს ერთ ქალზე.<ref>Albania: People, CIA World Factbook, 2012. Retrieved on 6 April 2012</ref><ref>Women, Men and shefit's in Albania 2006, Instat, Tirana, 2007 {{Webarchive|url= |date=2012-03-21 }}</ref> 1990 წელს, კომუნისტური რეჟიმის დასრულების შემდეგ ალბანეთში აღინიშნებოდა მაღალი მიგრაცია. 1991-2004 წლებში ქვეყანა დაახლოებით 900 000-მა ადამიანმა დატოვა, უმეტესობა (დაახ. 600 000) წავიდა საბერძნეთში.<ref>\"Albania: Looking Beyond Borders\". Migration Policy Institute.</ref> ქვეყნის მოსახლეობა ძირითადად შემცირდა ჩრდილოეთში და სამხრეთში, ხოლო ტირანასა და დურესში გაიზარდა. ალბანეთის სტატისტიკის ინსტიტუტის მიხედვით 2023 წლის მოსახლეობის აღწერისას ალბანეთში ცხოვრობდა 2 402 113 ადამიანი.<ref name=\"Statistics\"/>\n\n== იხილეთ აგრეთვე ==\n* ალბანეთის ტურიზმი\n\n== რესურსები ინტერნეტში ==\n* ალბანეთის ოფიციალური საიტი - ინფორმაცია ტურისტებისთვის\n\n== სქოლიო ==\n{{სქოლიო|2}}\n{{მინიდაფა\n|პორტალი = \n|ვიქსიკონი =  ალბანეთი\n|ვიკიწიგნები = \n|ვიკიციტატა = \n|ვიკიწყარო = \n|ვიკისახეობები = \n|ვიკისიახლეები = \n|ვიკისაწყობი =  Albania\n|მეტავიკი = \n}}\n \n{{ბისეკი}}\n{{ევროპის ქვეყნები}}\n\n \nკატეგორია:ევროპის ქვეყნები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/ალბანეთი", "len": 13952}
{"id": "3463", "title": "1932", "text": "{{წელი|}}\n\n== მოვლენები ==\n* 18 თებერვალი : იაპონიამ დააარსა მანჯურიის სახელმწიფო.\n* 28 თებერვალი : დაარსდა აბასთუმნის ასტროფიზიკური ობსერვატორია.\n* 18 მაისი : მოკლეს იაპონიის პრემიერ-მინისტრი ინუკაი ცუიოში.\n* 15 ივნისი : ბოლივიამ პარაგვაის გამოუცხადა ომი.\n* 30 ივლისი : ლოს-ანჟელესში გაიხსნა მე-10 ოლიმპიური თამაშები.\n* 6 აგვისტო : პირველად გაიმართა ვენეციის კინოფესტივალი.\n* 8 ნოემბერი : აშშ-ს საპრეზიდენტო არჩევნებში გაიმარჯვა ფრანკლინ რუზველტმა.\n* დაარსდა გრიბოედოევის სახელობის თბილისის რუსული დრამატული თეატრი.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n*4 იანვარი  :  გურამ ბედოშვილი   — ქართველი მწერალი, პედაგოგი, ფილოლოგი. (გ. 2010)\n* 5 იანვარი : უმბერტო ეკო — იტალიელი ფილოსოფოსი, მწერალი  (გ. 2016)\n* 5 იანვარი : კონსტანტინე კერესელიძე   — ქართველი რეჟისორ-დოკუმენტალისტი\n* 16 იანვარი : ოთარ მეღვინეთუხუცესი — ქართველი მსახიობი  (გ. 2013)\n* 16 იანვარი  : დაიან ფოსი   — ამერიკელი ზოოლოგი და პრიმატოლოგი. (გ. 1985)\n* 23 იანვარი : გიორგი კორნაპელი — ქართველი პოეტი და მწერალი.  (გ. 1997)\n\n=== თებერვალი  ===\n* 5 თებერვალი : ჩეზარე მალდინი — იტალიელი მწვრთნელი და ფეხბურთელი. (გ. 2016)\n* 6 თებერვალი : ფრანსუა ტრიუფო — ფრანგი კინორეჟისორი (გ. 1984)\n* 8 თებერვალი   : ჯონ უილიამსი — ამერიკელი კომპოზიტორი, დირიჟორი და პიანისტი.\n* 18 თებერვალი  : მილოშ ფორმანი — ჩეხი-ამერიკელი რეჟისორი, სცენარისტი, მსახიობი და პროფესორი.\n* 27 თებერვალი : ელისაბედ ტეილორი — ინგლისელ-ამერიკელი მსახიობი (გ. 2011)\n\n=== მარტი  ===\n* 4 მარტი  : მირიამ მაკება — სამხრეთ აფრიკელი მომღერალი და საზოგადო მოღვაწე. (გ. 2008)\n* 5 მარტი  : ნოდარ წულეისკირი — ქართველი მწერალი.  (გ. 2015)\n* 9 მარტი : რეზო კაკაბაძე — ქართველი მხატვარი, პედაგოგი. (გ. 1994)\n* 10 მარტი : იენგ ტირიტი — კამბოჯელი პოლიტიკოსი  (გ. 2015)\n* 14 მარტი : ოთარ გამყრელიძე — ქართველი იურისტი\n* 18 მარტი  : ჯონ აპდაიკი — ამერიკელი მწერალი  (გ. 2009)\n* 25 მარტი : მიხეილ ხერგიანი — ქართველი ალპინისტი  (გ. 1969)\n\n=== აპრილი  ===\n* 1 აპრილი : გარვარენცი, ჟორჟ — სომეხი კომპოზიტორი (გ. 1993)\n* 4 აპრილი : ანდრეი ტარკოვსკი — რუსი კინორეჟისორი (გ. 1986)\n\n===მაისი   ===\n=== ივნისი  ===\n* 23 ივნისი : გურანდა ღვალაძე — ქართველი ბოტანიკოსი\n\n=== ივლისი  ===\n\n* 11 ივლისი : ტარიელ ჭანტურია — ქართველი პოეტი\n* 29 ივლისი : ვახტანგ ჯავახაძე —  ქართველი პოეტი\n\n===აგვისტო   ===\n* 3 აგვისტო : თენგიზ არჩვაძე — ქართველი მსახიობი (გ. 2023)\n* 17 აგვისტო : ვიდიადჰარ ნაიპოლი — ბრიტანელი მწერალი\n\n=== სექტემბერი  ===\n* 12 სექტემბერი  : გურამ თიკანაძე   ― ქართველი ფოტოგრაფი და ალპინისტი (გ. 1963)\n* 25 სექტემბერი : გლენ გულდი — კანადელი პიანისტი (გ. 1982)\n\n===ოქტომბერი   ===\n===ნოემბერი   ===\n* 29 ნოემბერი : ჟაკ შირაკი — საფრანგეთის პრეზიდენტი (გ. 2019)\n===დეკემბერი   ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n* 10 იანვარი : ქრისტეფორე III — სრულიად საქართველოს კათოლიკოს-პატრიარქი 1927-1932 (დ. 1873)\n\n=== თებერვალი  ===\n* 25 თებერვალი : ჯულიეტა ლანტერი — იტალიელი-არგენტინელი ფიზიკოსი, მოაზროვნე, არგენტინაში ქალთა უფლებების დამცველი და სოციალური მოძრაობის მხარდამჭერი.\n\n=== მარტი  ===\n* 6 მარტი : ჯონ ფილიპ სუზა — ამერიკელი კომპოზიტორი (დ. 1854)\n\n=== აპრილი  ===\n* 4 აპრილი : ოსტვალდი, ვილჰელმ — გერმანელი ქიმიკოსი (დ.1853)\n* 20 აპრილი : ჯუზეპე პეანო — იტალიელი მათემატიკოსი  (დ.  1858)\n===მაისი   ===\n* 16 მაისი : ინუკაი, ცუიოში — იაპონიის პრემიერ-მინისტრი (დ.1855)\n=== ივნისი  ===\n=== ივლისი  ===\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ჰაიზენბერგი, ვერნერ\n* ქიმია : ერვინგ ლანგმუირი\n* ფიზიოლოგია და მედიცინა : ჩარლზ შერინგტონი, ედგარ ეიდრიანი\n* ლიტერატურა : ჯონ გოლზუორტი\n* მშვიდობა : ––\n\n*", "url": "https://ka.wikipedia.org/wiki/1932", "len": 3590}
{"id": "3464", "title": "1931", "text": "{{წელი|}}\n\n== მოვლენები ==\n* 14 აპრილი : გამოცხადდა ესპანეთის მეორე რესპუბლიკა.\n* 25 აპრილი : შეიქმნა საქართველოს გამომგონებელთა ასოციაცია.\n* 4 მაისი : ქემალ ათათურქი მეორედ არჩეულ იქნა თურქეთის პრეზიდენტად.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 12 იანვარი  : ლეილა ერბილი  — თურქი   მწერალი  (გ. 2013)\n* 16 იანვარი : იოჰანეს რაუ   —  გერმანიის ბუნდესპრეზიდენტი 1999–2004  (გ. 2006)\n*18 იანვარი  : ჩონ დუ ჰვანი  —  სამხრეთ კორეის პრეზიდენტი 1980–1988 წლებში\n\n=== თებერვალი  ===\n* 1 თებერვალი : ბორის ელცინი — რუსეთის ფედერაციის პრეზიდენტი 1991–1999   (გ. 2007)\n* 4 თებერვალი : მარია ესტელა მარტინეს დე პერონი — პირველი ქალი პრეზიდენტი არგენტინასა და დასავლეთ ნახევარსფეროში.\n* 8 თებერვალი : ჯეიმზ დინი  — ამერიკელი მსახიობი  (გ. 1955)\n*8 თებერვალი : გურამ ბარნოვი — ქართველი ფილოლოგი.\n* 9 თებერვალი : იოზეფ მასოპუსტი — ჩეხი ფეხბურთელი და მწვრთნელი  (გ. 2015)\n* 10 თებერვალი  : ლევან (ბუთური) ცინცაძე — ქართველი სცენარისტი.\n* 18 თებერვალი : ტონი მორისონი  — ამერიკელი მწერალი\n\n=== მარტი  ===\n* 2 მარტი : მიხეილ გორბაჩოვი — სსრკ-ის პირველი და უკანასკნელი პრეზიდენტი\n* 2 მარტი : ტომ ვულფი — ამერიკელი ჟურნალისტი და მწერალი\n* 5 მარტი : თამაზ ჭილაძე — ქართველი მწერალი\n* 8 მარტი : შალვა ამონაშვილი — ქართველი პედაგოგი და ფსიქოლოგი.\n* 8 მარტი : ნილ პოსტმენი — ამერიკელი მწერალი\n* 9 მარტი : ლეონ ფებრეს-კორდერო — ეკვადორის პრეზიდენტი (1984–1988)  (გ. 2008)\n* 13 მარტი  : ალინა აქსეონოვა — საბჭოთა და რუსი სამუზეუმო და საზოგადო მოღვაწე.\n* 19 მარტი  : ნოდარ ტაბიძე — ქართველი მწერალი  (გ. 2016)\n\n=== აპრილი  ===\n===მაისი   ===\n=== ივნისი  ===\n=== ივლისი  ===\n===აგვისტო   ===\n=== სექტემბერი  ===\n*30 სექტემბერი: ჯანსუღ ჩარკვიანი — ქართველი პოეტი. (გ. 2017)\n\n===ოქტომბერი   ===\n* 25 ოქტომბერი : ანი ჟირარდო— ფრანგი მსახიობი (გ. 2011)\n===ნოემბერი   ===\n===დეკემბერი   ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n* 23 იანვარი : პავლოვა, ანა —  რუსი ბალელინა (დ.1881)\n=== თებერვალი  ===\n=== მარტი  ===\n=== აპრილი  ===\n* 24 აპრილი : კლდიაშვილი, დავით — ქართველი პროზაიკოსი  (დ. 1862)\n===მაისი   ===\n=== ივნისი  ===\n=== ივლისი  ===\n===აგვისტო   ===\n=== სექტემბერი  ===\n===ოქტომბერი   ===\n* 1 ოქტომბერი : აბაზაძე, ნიკოლოზ — ქართველი ეთნოგრაფი და საზოგადო მოღვაწე (დ.1863)\n* 2 ოქტომბერი : ლიპტონი, თომას —  შოტლანდიელი ბარონეტი. (დ.1848)\n* 18 ოქტომბერი : ედისონი, ტომას — მერიკელი გამომგონებელი (დ.1847)\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ––\n* ქიმია : კარლ ბოში, ფრიდრიხ ბელგიუსი\n* ფიზიოლოგია და მედიცინა : ოტო ვარბურგი\n* ლიტერატურა : ერიკ კარლფელდტი\n* მშვიდობა : ჯეინ ბატლერი\n\n*", "url": "https://ka.wikipedia.org/wiki/1931", "len": 2577}
{"id": "3465", "title": "1930", "text": "{{წელი|}}\n\n== მოვლენები ==\n* 18 თებერვალი : ამერიკელმა კლაიდ ტომბომ აღმოაჩინა პლუტონი.\n* 28 მარტი : თურქეთში კონსტანტინოპოლსა და ანგორას გადაარქვეს \"ისტანბული\" (სტამბოლი) და \"ანკარა\".\n* 2 აპრილი : ჰაილე სელასიე გამოცხადდა ეთიოპიის იმპერატორად.\n* 1 მაისი : სსრ კავშირ-ში ოფიციალურად გაიხსნა თურქესტან-ციმბირის მაგისტრალი. \n* 10 ივნისი : დაფუძნდა საქართველოს სახელმწიფო სამედიცინო ინსტიტუტი, ამჟამად თბილისის სახელმწიფო სამედიცინო უნივერსიტეტი\n* 30 ივლისი : ფეხბურთის პირველი მსოფლიო ჩემპიონატის ფინალში ურუგვაიმ დაამარცხა არგენტინა.\n\n== დაიბადნენ ==\n{{მთავარი|:კატეგორია:დაბადებული }}\n=== იანვარი ===\n* 1 იანვარი : ვლადიმერ ასათიანი — სოციალისტური შრომის გმირი\n* 1 იანვარი : ჯაფარ ნიმეირი  — სუდანის სახელმწიფო მოღვაწე.  (გ. 2009)\n* 13 იანვარი : ფრენსის შტერნჰაგენი — ამერიკელი  მსახიობი.\n* 20 იანვარი  : ბაზ ოლდრინი — ამერიკელი ავია-ინჟინერი, ნასა-ს ასტრონავტი\n* 24 იანვარი  : როლანდ მესხიშვილი — ქართველი ექიმი.\n* 24 იანვარი : ჯონ რომიტა— იტალიელ-ამერიკელი კომიქსების წიგნების მხატვარი.\n\n=== თებერვალი ===\n* 1 თებერვალი : ჰუსეინ მოჰამად ერშადი — პოლიტიკური და სამხედრო მოღვაწე ბანგლადეშში.\n*4 თებერვალი : ბორისლავ პეკიჩი — სერბული წარმოშობის იუგოსლავიელი მწერალი   (გ. 1992)\n* 14 თებერვალი : დურსუნ ბალაძე — ქართველი მათემატიკოსი.  (გ. 2004)\n* 14 თებერვალი  : დავით ტვილდიანი  — ქართველი ექიმი.  (გ. 2010)\n* 20 თებერვალი : მიოდრაგ ბულატოვიჩი — სერბი მწერალი   (გ. 1991)\n* 22 თებერვალი  : ნოდარ ცინცაძე — ქართველი მეცნიერი, ფიზიკოსი.\n* 25 თებერვალი : ვაჟა ოკუჯავა — ქართველი ნეიროფიზიოლოგი.  (გ. 2011)\n* 27 თებერვალი  : ჯოან ვუდუორდი — ამერიკელი მსახიობი და პროდიუსერი.\n\n===მარტი===\n* 3 მარტი : იონ ილიესკუ — რუმინეთის პრეზიდენტი (1990–1996 და 2000–2004)\n* 7 მარტი : გიორგი გრამატიკოპულო — ქართველი და საბჭოთა ფეხბურთელი (გ. 1992)\n* 13 მარტი : გიუნთერ უეკერი — გერმანელი მოქანდაკე\n* 15 მარტი : ჟორეს ალფეროვი — რუსი ფიზიკოსი\n\n=== აპრილი ===\n* 1 აპრილი : ხორენ აბრამიანი — სომეხი და საბჭოთა მსახიობი, თეატრისა და კინოს რეჟისორი; საბჭოთა კავშირის სახალხო არტისტი (გ. 2004)\n* 3 აპრილი : კოლი, ჰელმუტ—გერმანიის კანცლერი 1982-1998\n\n=== მაისი ===\n* 31 მაისი : ისტვუდი, კლინტ— ამერიკელი მსახიობი\n=== ივნისი ===\n* 10 ივნისი : ჰარნაკი, ადოლფ— გერმანელი თეოლოგი\n* 16 ივნისი : ოტია იოსელიანი—ქართველი მწერალი\n=== ივლისი ===\n* 3 ივლისი : კლაიბერი, კარლოს— ავსტრიელი დირიჟორი (გ.2004)\n* 15 ივლისი : დერიდა, ჟაკ — ფრანგი ფილოსოფოსი (გ.2004)\n=== აგვისტო ===\n===სექტემბერი===\n* 7 სექტემბერი : ბოდუენ I— ბელგიის მეფე\n* 7 სექტემბერი : ბაიახჩევი, ლევ —სომეხი მხატვარი \n*20 სექტემბერი  : ჯუმბერ ლომინაძე   — ქართველი ფიზიკოსი.  (გ. 2014)\n* 23 სექტემბერი : ჩარლზი, რეი — ამერიკელი მუსიკოსი (გ.2004)\n\n=== ოქტომბერი ===\n* 6 ოქტომბერი : ალ-ასადი, ჰაფეზ — სირიის პრეზიდენტი 1971-2000\n* 8 ოქტომბერი : ტაკემიცუ, ტორუ — იაპონელი კომპოზიტორი (გ.1996)\n=== ნოემბერი ===\n===დეკემბერი===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n* 2 მარტი : ლორენსი, დავიდ ჰერბერტ — ბრიტანელი მწერალი (დ.1885)\n* 6 მარტი : ტირპიცი, ალფრედ ფონ — გერმანელი სამხედრო და პოლიტიკური მოღვაწე  (დ. 1849)\n* 19 მარტი : ბალფორი, ართურ ჯეიმზ— დიდი ბრიტანეთის პრემიერ-მინისტრი 1902-1905 (დ.1848)\n=== აპრილი  ===\n* 14 აპრილი : მაიაკოვსკი, ვლადიმირ — რუსი პერტი (დ.1893)\n===მაისი   ===\n=== ივნისი  ===\n=== ივლისი  ===\n* 7 ივლისი : დოილი, ართურ კონან —ბრიტანელი მწერალი (დ.1859)\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ჩანდრასხარა რამამი\n* ქიმია : ჰანს ფიშერი\n* ფიზიოლოგია და მედიცინა : კარლ ლანდშტაინერი\n* ლიტერატურა : სინკლერი ლუისი\n* მშვიდობა : ლარს სედერბლომი\n\n*", "url": "https://ka.wikipedia.org/wiki/1930", "len": 3566}
{"id": "3470", "title": "ჯულიო მაზარინი", "text": "{{ინფოდაფა იერარქი\n |მიმართვა            = <small>მისი აღმატებულება</small>\n |სახელი                  = კარდინალი მაზარინი\n |ორიგინალი სახელი       = \n |დაბადების სახელი     =  ჯულიო რაიომონდო მაძარინო\n |ორიგინალი დაბადების სახელი = \n |სურათი          = Cardinal Mazarin.jpg\n |სურათი ვერტიკალურად               = 250\n |სურათის აღწერა = \n\n|ტიტული                = კარდინალი, მეცის ეპისკოპოსი\n |რიგითობა              = \n |რიგითობა0              =  \n |რიგითობაX              =  \n |დროშა                 =\n |ეკლესია              = \n |საზოგადოება               = \n |არჩევა             = 16 დეკემბერი, 1641\n |ინტრონიზაცია         =\n |პერიოდის დასაწყისი         =\n |პერიოდის დასასრული          = \n |მმართველობის პერიოდი     = \n |წინამორბედი       =\n |მემკვიდრე            = \n |გადადგომა            = \n |კომენტარი          = \n\n |დაბადების თარიღი       =  {{დაბადების თარიღი|1602|7|14}}\n |დაბადების ადგილი       = პესინა, ნეაპოლის სამეფო\n |გარდაცვალების თარიღი          = {{გარდაცვალების თარიღი და ასაკი|1661|03|09|1602|7|14}}\n |გარდაცვალების ადგილი         = ვენსენი, საფრანგეთის სამეფო\n |დაკრძალულია           = \n |დინასტია             = \n |მამა                 = \n |დედა                 = \n |განათლება          = \n |სამეცნიერო ხარისხი       = \n |ბერად აღკვეცა                 = \n |მღვდლობა  = \n |ეპისკოპოსობა            = \n |კარდინალი             = \n |მეუღლე              = \n |შვილები                = \n\n |ხელმოწერა             = \n |ხელმოწერის სიგანე    = \n |მონოგრამა           = \n |გერბი                 = \n |გერბის სიგანე        = \n |ჯილდოები              = \n |ვიკისაწყობი            = \n}}\n\n'''ჯულიო მაზარინი''' (დაბადების სახელი: '''ჯულიო რაიმონდო მაძარინო''' {{lang-it| Jiulio raimondo Mazzarino}} {{IPA|[ˈdʒuːljo raiˈmondo maddzaˈriːno]}}; საფრანგეთში ცნობილი, როგორც '''ჟიულ მაზარენი''' {{lang-fr|Jules Raymond  Mazarin}} {{IPA|[ʒyl mazaʁɛ̃]}}; დ. 14 ივლისი, 1602; პეშინა, იტალია — გ. 9 მარტი, 1661; ვინსენე, საფრანგეთი) — საფრანგეთის სახელმწიფო მოღვაწე, კარდინალი, იტალიელი აზნაურის შვილი.\n\nპაპ ურბან VIII- სთვის პაპის დიპლომატის თანამდებობაზე მუშაობის შემდეგ, მაზარინმა თავისი დიპლომატიური მომსახურება შესთავაზა კარდინალ რიშელიეს და 1640 წელს გადავიდა პარიზში. რიშელიეს გარდაცვალების შემდეგ, მაზარინმა დაიკავა თავისი ადგილი პირველ მინისტრად, ხოლო ამის შემდეგ, 1643 წელს ლუი XIII-ს გარდაცვალების შემდეგ მაზარინი მსახურობდა მთავრობის მეთაურად ანა ავსტრიელისათვის, რომელიც ახალგაზრდა ლუი XIV-ის რეგენტი იყო და პასუხის აგებდა მეფის განათლებაზე, ვიდრე სრულწლოვანების ასაკს არ მიაღწევდა.\n\nმაზარინის უფლებამოსილების პირველ წლებში აღინიშნა ოცდაათწლიანი ომის დროს სამხედრო გამარჯვებები, რომელიც მან გამოიყენა საფრანგეთის მთავარ ევროპულ ძალად და ვესტფალიის მშვიდობის დასამყარებლად (1646 – 1648). ანა ავსტრიელისა და მაზარინის აღზევებამ გამოიწვია მათ წინააღმდეგ მიმართული აჯანყება, რომელსაც „ფრონდა“ უწოდეს და რომელსაც პარიზის საპარლამენტო აზნაურები ხელმძღვანელობდნენ (1648- 1649). 1648 წლის პირველ ფრონდას მოჰყვა „მეორე ფრონდა“, რომელიც დაიწყო პარიზში 1650 წელს და გაგრძელდა 1653 წლამდე. მეორე ფრონდას ხელმძღვანელობდა ლუი II (კონდეს პრინცი), რომელიც თავისი მთავარი მოკავშირის მტერი გახდა. მაზარინმა ანა ავსტრიელი და ლუი XIV პარიზიდან გაიყვანა, დროებით თავისი ბაზა გერმანიაში გადაიტანა. გენერალმა ტურენმა ლუი XIV-სა და მაზარინის ერთგულმა წარმომადგენელმა, დაამარცხა კონდეს პრინცი, ხოლო მაზარინი ტრიუმფალურად დაბრუნდა პარიზში 1653 წელს.\n\nმაზარინის ცხოვრების ბოლო წლები, 1657 წლიდან და 1661 წლამდე, მნიშვნელოვანი დიპლომატიური გამარჯვებებით გამოირჩეოდა: 1657 წელს მან გააფორმა სამხედრო მოკავშირეობა ინგლისთან. 1658 წელს გამოააშკარავა რაინის ლიგა, რომელიც შედგებოდა გერმანიის ორმოცდაათი მცირე სამთავროს მეთაურისგან, რომელთაც საფრანგეთთან ხელშეკრულება ჰქონდათ გაფორმებული. იმავე თვეში, მარშალმა ტურენმა ფლანდრიაში, დუნის ბრძოლაში, გადამწყვეტად დაამარცხა კონდეს არმია. 1659 წლის თებერვლიდან ივნისის ჩათვლით, მაზარინმა ინტენსიური მოლაპარაკება აწარმოა ესპანელებთან. 1659 წლის 7 ნოემბერს ესპანეთმა ხელი მოაწერა პირენეს ხელშეკრულებას, რომელმაც შემატა საფრანგეთს არტუა, სერდანია და რუსილონი, როგორც ახალი პროვინციები. ამას მოჰყვა 1660 წლის ივნისში კიდევ უფრო მნიშვნელოვანი დიპლომატიური ღონისძიება, რომელიც გულდასმით დაგეგმა მაზარინმა: ლუი XIV-ის ქორწინება ესპანელ მარია ტერეზაზე. ქორწინება მოხდა ესპანეთში. წყვილი ტრიუმფალურად შევიდა პარიზში 1660 წლის 26 აგვისტოს. ქორწინებამ დაასრულა ხელშეკრულებები და გარკვეული დროით შეაჩერა გრძელი და მაღალხარჯიანი ომები ჰაბსბურგებსა და საფრანგეთს შორის. თავისი დიპლომატიური ძალისხმევის შემდეგ მაზარინი გარდაიცვალა 1661 წლის 9 მარტს.\n\nმაზარინმა, როგორც საფრანგეთის ფაქტობრივმა (დე ფაქტო) მმართველმა, გადამწყვეტი როლი ითამაშა '''ვესტფალიური მშვიდობის''' დამკვიდრებაში, რომლითაც ხელმძღვანელობდნენ ევროპული სახელმწიფოები საგარეო პოლიტიკის წარმოებისას და მნიშვნელოვან გავლენას ახდენდა იმ დროისათვის გაბატონებულ მსოფლიო წესრიგზე. ზოგიერთი პრინციპი ვესტფალიის ზავიდან, როგორებიცაა ერი-სახელმწიფოს სუვერენიტეტი მის ტერიტორიასა და საშინაო საქმეებში და სახელმწიფოებს შორის სამართლებრივი თანასწორობა, დღემდე რჩება საერთაშორისო სამართლის საფუძვლად.\n\nდიპლომატიის გარდა, მაზარინი იყო ხელოვნების მნიშვნელოვანი მფარველი. მან პარიზს გააცნო იტალიური ოპერა დიდი მასშტაბით და შეკრიბა შესანიშნავი მხატვრული კოლექცია, რომლის უმეტესობაც დღეს ლუვრში ინახება. მან ასევე დააარსა „ბიბლიოთეკა მაზარინი\", პირველი ჭეშმარიტი საჯარო ბიბლიოთეკა საფრანგეთში, რომელიც ამჟამად გვხვდება ფრანგულ ინსტიტუტში, საფრანგეთში, ლუვრთან ახლოს.\n\n== ბიოგრაფია ==\n===ადრეული წლები===\nჯულიო მაზარინი დაიბადა 1602 წლის 14 ივნისს, პეშინაში, იტალიის პროვინცია აბრუცოში, რომელიც რომიდან დაახლოებით ას ოც კილომეტრში მდებარეობს. მისი მშობლები რომის მკვიდრნი იყვნენ და ზაფხულს პეშინაში ატარებდნენ რომაული ზაფხულის სიცხისგან თავის დასაღწევად.{{Sfn|Poncet|2018|page=24}}  მისი მამა, პიეტრო მაზარინი, 1590 წელს რომში საცხოვრებლად გადავიდა სიცილიიდან.{{sfn|Dethan|1959|page=10}} 1608 წელს გახდა რომის მოქალაქე. დედა კი წარმოშობით რომიდან იყო, თავადაზნაურთა ოჯახიდან. მისი ოჯახი შუა საუკუნეებში გადავიდა  რომში საცხოვრებლად. იგი იყო ფილიპო I კოლონას ნათლული, რომელსაც დასაქმებული ჰყავდა ჯულიოს მამა. ჯულიო ექვსი შვილიდან უფროსი იყო, მათ ჰყავდათ ორი ბიჭი და ოთხი გოგონა.{{Sfn|Dethan|1959|page=10}}\n\nკოლონას გავლენის წყალობით, ჯულიო შვიდი წლის ასაკში ჩაირიცხა რომის იეზუიტთა კოლეჯში, რომელიც ქალაქში ყველაზე პატივსაცემ სკოლად მიიჩნეოდა. მიუხედავად იმისა, რომ მან უარი თქვა მათ ორდენში შესვლაზე, მაინც შესანიშნავად სწავლობდა. 1618 წელს, თექვსმეტი წლის ასაკში, მან წაიკითხა საჯარო ლექცია. ის ასევე გამოირჩეოდა თეატრში მოღვაწეობით. ასევე, ჯულიო თამაშობდა აზარტულ თამაშებს და ხშირად ჰქონდა ვალები. {{Sfn|Dethan|1959|page=10}} \nროდესაც ის ოცი წლისა გახდა, მამამ გადაწყვიტა, გაეყვანა იგი რომის ცუდი გავლენისგან. ჯულიო თან გაჰყვა გიროლამო კოლონას, ფილიპო I კოლონას ერთ – ერთი ვაჟს, რომელიც მაშინ თვრამეტი წლის იყო, მადრიდის  უნივერსიტეტში, ესპანეთში. მან გიროლამოსთან ერთად შეისწავლა  სამართალი, საღამოობით კი კვლავ აგრძელებდა აზარტულ თამაშს და კვლავ ვალებში იყო. ერთ-ერთი ნოტარიუსი სათამაშო დავალიანების დაფარვას დაპირდა, სანაცვლოდ კი მომხიბვლელ  ახალგაზრდა მაზარინის  მისი ქალიშვილი ცოლად უნდა მოეყვანა, რაზეც ჯულიო დათანხმდა. გიროლამო კოლონამ ეს ყოველივე სწრაფად შეატყობინა მამამისს და ჯულიო დაუყოვნებლივ დააბრუნეს რომში საცოლის გარეშე.{{Sfn|Dethan|1959|page=11}}\n\n===პაპის დესპანი===\n\nრომში ჯულიომ იურიდიული სფეროს განხრით გააგრძელა სწავლა. 1628 წელს მან მიიღო დოქტორის წოდება, რაც საშუალებას აძლევდა ემსახურა როგორც სამოქალაქო, ასევე კანონიკური წესით. ამის შემდეგ მსახურობდა პაპის ჯარში. 1630 წლიდან კი დიპლომატიურ სამსახურში იყო რომის პაპთან. პარიზში პაპის ნუნციად ყოფნისას (1634-1636) მაზარინიმ, რომელიც არაჩვეულებრივი დიპლომატიური მონაცემებით გამოირჩეოდა, კარდინალ რიშელიეს ყურადღება მიიპყრო და მისი ნდობით აღჭურვილი პირი გახდა.\n\n===საფრანგეთის მინისტრი - დიპლომატია===\n1640 წელს გადავიდა საფრანგეთის დიპლომატიურ სამსახურში. რიშელიეს სიკვდილის შემდეგ (მისი რჩევით) 1643 წელს ანა ავსტრიელმა მაზარინი (რომელთანაც შემდეგ საიდუმლოდ იქორწინა) საფრანგეთის პირველ მინისტრად დანიშნა. კარდინალი საკმაოდ რთულ ვითარებაში განაგრძობდა ფრანგული აბსოლუტიზმის განმტკიცების პოლიტიკას.\n\n1643 წელს ჩაახშო ფეოდალური არისტოკრატიის შეთქმულება.\n\nდახვეწილი დიპლომატიის მეშვეობით მაზარინმა დიდ წარმატებებს მიაღწია საგარეო პოლიტიკაში (''„ვესტფალიის ზავი“'' 1648 წ., საზავო, სავაჭრო ხელშეკრულებები (1655) და სამხედრო კავშირი (1657) ინგლისთან, ''„პირენეს ზავი“'' 1659 წ. და სხვ.), რითაც განამტკიცა საფრანგეთის ჰეგემონია ევროპაში.\n\n===გარდაცვალება===\nthumb|right|200px|მაზარინის საფლავი [[საფრანგეთის ინსტიტუტში]]\nსიცოცხლის ბოლო თვეებში მაზარინი ძირითადად ლუვრის სასახლეში ცხოვრობდა. აპოლონის გალერეაში, ლუვრის მთავარი სურათების გალერეაში, დიდი ხანძარი გაჩნდა და მრავალი სურათი დაიწვა, რამაც მაზარინი ძლიერ დაამწუხრა. ეს იყო მისი ჯანმრთელობის გაუარესების დასაწყისი. როდესაც ექიმმა აცნობა მას, რომ მისი დასასრული ახლოს იყო, მაზარინმა ჰკითხა, „რამდენი დრო დამრჩა?“ ექიმმა უპასუხა „ორი თვე“. მაზარინმა უპასუხა: „ეს საკმარისია.“ <ref>This section draws mainly upon \"Chapter VI: Le vieille homme et le jeune Roi\" by Jean d'Ormesson  in ''Mazarin'' ({{harvnb|Ormesson|1959|pp=201–225}}).</ref>\n\nმაზარინს უკვე მომზადებული ჰქონდა რამდენიმე ანდერძი. მან იცოდა, რომ სასამართლოში მისი მტრები ეუბნებოდნენ ლუი XIV- ს, თითქოს ჯულიო იღებდა ფულს, რომელიც მართებულად ეკუთვნოდა მეფეს. ყოველივე ამის საპასუხოდა, მან  მისი პირველ ნება საჯაროდ გამოაცხადა და თქვა, რომ მთელ თავის ქონებას ლუი XIV–ს უტოვებდა. მაზარინმა ალბათ გაითვალისწინა ის ფაქტიც რომ, რომ მეფეს ძალიან გაუჭირდებოდა მიეღო თავისი მენტორისა და მთავარი მინისტრის ქონება. მეფე სამი დღე დაელოდა, შემდეგ კი უარი თქვა მის მიღებაზე. მაზარინს ასევე ჰქონდა მომზადებული განსხვავებული ანდერძი, რომლის მიხედვითაც დიდი თანხა დაუტოვა Collège des Quatre-Nation-ს. აღნიშნული  კოლეჯი დააარსა 1661 წელს, იმ ოთხი ოლქის სტუდენტებისთვის, რომლებიც მან შემატა  საფრანგეთის ტერიტორიას ვესტფალიის ხელშეკრულებით. კოლეჯი ამჟამად ცნობილია საფრანგეთის ინსტიტუტის სახელით და  საბოლოოდ აშენდა მდინარე სენას სანაპიროსთან ლუვრის მხრიდან, რომელიც კარგად ჩანს სასახლიდან.\n\n== ოჯახური კავშირები ==\n\nMazzariniFamily.jpg\n\nოლიმპია მანჩინი, გრაფინია დე სუასონი იყო სახელგანთქმული მხედართმთავრის პრინც ევგენი სავოიელის დედა.\n\n==ლიტერატურა==\n* {{cite book |last=Bluche |first=François |year=1990 |title=Louis XIV |url= |location=New York |publisher=Franklin Watts |isbn=9780531151129 |ref=harv}}\n* {{cite book |last=Buelow |first=George J. |year=2004 |title=A history of baroque music |url= |location=Bloomington |publisher=Indiana University Press |isbn=978-0-253-34365-9 |ref=harv}}\n* {{cite book |last=Bourbon-Busset |first=Jacques de |author-link=Jacques de Bourbon-Busset |chapter=Chapitre II: Le vaincu de la Fronde devient monarque absolu |editor-last=Mongrédien |pages=53–81 |editor-first=Georges |title=Mazarin |year=1959 |publisher=Hachette |location=Paris |language=fr |oclc=742625187 |ref={{sfnref|Bourbon-Busset|1959}}}}\n* {{cite book |last=Colombier |first=Pierre du |chapter=Chapitre IV: Le Premier ministre se fait l'ambassadeur de l'art italien |editor-last=Mongrédien |pages=113–151 |editor-first=Georges |title=Mazarin |year=1959 |publisher=Hachette |location=Paris |language=fr |oclc=742625187 |ref={{sfnref|Colombier|1959}}}}\n* {{cite book |last=Dethan |first=Georges |chapter=Chapitre I: Le jeune Monsignore à la conquête de Richelieu |editor-last=Mongrédien |pages=7–51 |editor-first=Georges |title=Mazarin |year=1959 |publisher=Hachette |location=Paris |language=fr |oclc=742625187 |ref={{sfnref|Dethan|1959}}}}\n* {{cite book |last=Dethan |first=Georges |title=The Young Mazarin |url= |year=1977 |publisher=Thames and Hudson|location=London |translator-last=Baron |translator-first=Stanley |ISBN=9780500870044 |ref=harv}}\n* {{cite book |last=Dethan |first=Georges |chapter=Mazarin, Jules, Cardinal |title=The New Encyclopædia Britannica |year=1991 |edition=15th |volume=7 |pages=979–980 |publisher=Encyclopædia Britannica, Inc. |location=Chicago |language=en |ISBN=0-85229-529-4 |ref=harv}}\n* {{cite book |last=Goubert |first=Pierre |title=Mazarin |year=1990 |publisher=Fayard |location=Paris |language =fr |ISBN=2-213-01650-X |ref=harv}}\n* {{cite book |last=Mongrédien |first=Georges |chapter=Chapitre VIII: Le rideau s'est levé sur le Grand Siècle |pages=255–292 |editor-last=Mongrédien |editor-first=Georges |title=Mazarin |year=1959 |publisher=Hachette |location=Paris |language=fr |oclc=742625187 |ref={{sfnref|Mongrédien|1959}}}}\n* {{cite book |last=O'Connor |first=John T. |title=Negotiator Out of Season: Career of Wilhelm Egon Von Furstenberg, 1629–1704 |url= |year=1978 |publisher=U of Georgia Press |location=Athens, GA |isbn=978-0-8203-0436-6 |ref=harv}}\n* {{cite book |last=Ormesson |first=Jean d' |chapter=Chapitre VI: Le vieil homme et le jeune Roi |pages=201–225 |editor-last=Mongrédien |editor-first=Georges |title=Mazarin |year=1959 |publisher=Hachette |location=Paris |language=fr |oclc=742625187 |ref={{sfnref|Ormesson|1959}}}}\n* {{cite book |last=Poncet |first=Olivier |title=Mazarin l'Italien |year=2018 |publisher=Tallandier |location=Paris |language=fr |isbn=979-10-210-3105-0 |ref=harv}}\n* {{cite book |last=Treasure |first=Geoffrey |title=Mazarin: The Crisis of Absolutism in France|year=1995 |publisher=Routledge |location=London |ISBN=0-415-014573 |ref=harv}}\n\n==რესურსები ინტერნეტში==\n*{{Commons category inline |Jules Mazarin|Jules Cardinal Mazarin}}\n*Mazarin and the Fronde\n\n==სქოლიო==\n{{სქოლიო}}\n\n\n\nკატეგორია:დაბადებული 14 ივლისი\nკატეგორია:დაბადებული 1602\nკატეგორია:გარდაცვლილი 9 მარტი\nკატეგორია:გარდაცვლილი 1661\nკატეგორია:საფრანგეთის პოლიტიკა\nკატეგორია:ფრანგი პოლიტიკოსები\nკატეგორია:დიპლომატია\nკატეგორია:ფრანგი დიპლომატები\nკატეგორია:სამშვიდობო ხელშეკრულებები", "url": "https://ka.wikipedia.org/wiki/ჯულიო_მაზარინი", "len": 13441}
{"id": "3471", "title": "რომის პაპი", "text": "{{ვატიკანის პოლიტიკა}}\n'''რომის პაპი''' (ლათ. Papa < ბერძ. Papas — მამა) — კათოლიკური ეკლესიისა და ვატიკანის სახელმწიფოს მეთაური. რელიგიური ტრადიციის მიხედვით რომის პაპი ითვლება მოციქულ პეტრეს მემკვიდრედ, ქრისტეს წარმომადგენლად („ქრისტეს ვიკარად“) და ეკლესიის ხილულ წინამძღვრად. ამჟამინდელი პაპი ლეო XIV არის პეტრე მოციქულის 266-ე მემკვიდრე. კარდინალთაგან რომის პაპს კონკლავი ირჩევს მთელი სიცოცხლის ვადით, 1523 წლიდან (კლიმენტ VII) 1978 წლამდე (იოანე-პავლე II) რომის პაპად პრაქტიკულად მხოლოდ იტალიელებს ირჩევდნენ. იტალიელთა გარდა მთელი ისტორიის მანძილზე არსებობდნენ ფრანგი (19-ჯერ), ბერძენი (15-ჯერ), სირიელი (7-ჯერ), ესპანელი (7-ჯერ), გერმანელი (6-ჯერ), ეგვიპტელი (ალექსანდრიიდან, 2-ჯერ), ამერიკელი, ინგლისელი, პოლონელი, პორტუგალიელი და ჰოლანდიელი პაპები.\n\nრომის პაპის ხელისუფლება შეუზღუდავია, მისი საეკლესიო პრიმატი ემყარება ვატიკანის I საეკლესიო კრების (1869-1870) გადაწყვეტილებას, ხოლო ეკლესიის მმართველობაში ნომინალურად მონაწილეობს ვატიკანის II საეკლესიო კრების (1962-1965) დადგენილების შესაბამისად (ეპისკოპოსთა კოლეგია). 1965 წელს შექმნილ ეპისკოპოსთა სინოდს მხოლოდ სათათბირო ხმის უფლება აქვს. რომის პაპი იწვევს მსოფლიო საეკლესიო კრებებს, ამტკიცებს მათ დადგენილებებს, ანიჭებს კარდინალის წოდებას; ამტკიცებს ეპისკოპოსებს, მას ექვემდებარებიან მონაზვნური ორდენების გენერლები.\n\nრომის პაპის რეზიდენცია ვატიკანშია. იგი ვატიკანის შეუზღუდავი გამგებელია, ატარებს საკუთარ საშინაო და საგარეო პოლიტიკას თავისი ლეგატების, ენციკლიკებისა და ეპისკოპოსთა მეშვეობით. სხვადასხვა ქვეყნებში რომის პაპი გავლენას ახდენს კათოლიკური პარტიების, პროფკავშირების და საერო ორგანიზაციების მოღვაწეობაზე.\n\n== რომის პაპები (XIX-XXI საუკუნეებში) ==\n\n\n== იხილეთ აგრეთვე ==\n* რომის პაპების სია\n* ანტი-პაპების სია\n* 10 ყველაზე მცირე ხნით მმართველი პაპის სია\n* 10 ყველაზე დიდხანს მმართველი პაპის სია\n\n{{რომის პაპები}}\n{{სახელმწიფოს მეთაურები}}\n\n*", "url": "https://ka.wikipedia.org/wiki/რომის_პაპი", "len": 1811}
{"id": "3472", "title": "ნუნცია", "text": "'''ნუნცია''', ''ნუნციუსი'' ({{lang-it|Nunzio}}, {{lang-la|Nuntius}} - წარგზავნილი) — რომის პაპის დიპლომატიური წარმომადგენელი იმ სახელმწიფოში, რომლებთანაც ვატიკანს დამყარებული აქვს დიპლომატიური ურთიერთობები. თანახმად ვენის კონვენციისა დიპლომატიური ურთიერთობების შესახებ (1961) ნუნცია, ისევე როგორც ელჩი, მიეკუთვნება საოქმო ურთიერთობებში ყველაზე მაღალი დონის დიპლომატიური წარმომადგენლობის მეთაურის კატეგორიას. უმრავლეს კათოლიკურ ქვეყნებში ნუნციუსი წარმოადგენს დიპლომატიური კორპუსის დუაინეს რწმუნების სიგელის გადაცემის თარიღის მიუხედავად.\n\n==რესურსები ინტერნეტში==\n{{Commons category|Apostolic nuncios}}\n*List of all Apostolic Nunciatures and Apostolic Delegations by Giga-Catholic Information\n*Nuncio from the Catholic Encyclopedia and elsewhere\n*CatholicHierarchy\n\nკატეგორია:ქრისტიანობა\nკატეგორია:დიპლომატია", "url": "https://ka.wikipedia.org/wiki/ნუნცია", "len": 806}
{"id": "3474", "title": "ივანე გვარამაძე", "text": "{{ინფოდაფა მეცნიერი\n|ფოტო = ივანე_გვარამაძე_.jpg\n}}\n'''ივანე გვარამაძე''' (დ. 17 ოქტომბერი, 1831, ვალე — გ. 24 მაისი, 1912, ახალციხე) — ქართველი კათოლიკე სასულიერო პირი, პუბლიცისტი, ეთნოგრაფი, მწერალი და საზოგადო მოღვაწე.\n\n== ბიოგრაფია ==\nივანე გვარამაძე დაიბადა პავლე გვარამაძის, ვალეში მცხოვრები ქართველი კათოლიკეს ოჯახში. სწავლობდა ახალციხის კათოლიკეთა დაწყებით სასწავლებელში (რომელსაც არქიმანდრიტი პავლე შაჰყულიანი ხელმძღვანელობდა) სტამბოლს, სადაც ქართველმა განმანათლებელ და კათოლიკე ბერს პეტრე ხარისჭირაშვილს ახალი დაარსებული ჰქონდა (1850-იანი წლებიდან) სამონასტრო სასწავლებელი ფერი-ქოა. იქიდან საშუალება ეძლევა განაგრძოს თავისი განათლება ვატიკანის, იტალიისა და საფრანგეთის სასულიერო-კათოლიკურ ცენტრებში.\n\n== ეროვნული მოძრაობა ივანე გვარამაძის ხელმძღვანელობით ==\nXIX საუკუნის II ნახევრის სამცხე-ჯავახეთის ქართველთა პატრიოტული მოძრაობის ერთ-ერთი ყველაზე თვალსაჩინო და მრავალმხრივმა მოღვაწე ივანე პავლეს ძე გვარამაძემ წარუშლელი კვალი დატოვა მხარისა და მთელი საქართველოს იმდროინდელ ცხოვრებაში. ის ხანგრძლივად მოღვაწეობდა მრავალ სფეროში: იყო პედაგოგი, პედაგოგიური ლიტერატურის შემქმნელი და გამომცემელი, კათოლიკე მოძღვარ-თეოლოგი, ისტორიკოსი, ფოლკლორისტი და ეთნოგრაფი, კალიგრაფი, პოეტი, მწერალი, პუბლიცისტი, მრავალი წიგნისა და სტატიის ავტორი.\n\nპატრიოტული გრძნობით აღსავსე ივანე გვარამაძე მტკივნეულად განიცდიდა საქართველოსა და, განსაკუთრებით, მესხეთის დაქვეითებულ მდგომარეობას. მისი საზოგადო ასპარეზზე გამოსვლის დროს, XIX საუკუნის შუა ხანებში ოსმალეთის იმპერიის ბატონობის შედეგებისა და რუსეთის იმპერიული პოლიტიკის გამო სამცხე-ჯავახეთის ქართველობაში კულტურული განვითარება შეფერხებული იყო, მკვიდრი ქართველი მოსახლეობა იმყოფებოდა მძიმე სოციალურ-ეკონომიკურ მდგომარეობაში, რასაც ემატებოდა რუსეთის მთავრობის მხრივ მათ მიმართ გულგრილი დამოკიდებულება (მხარეში დიდი რაოდენობით ჩამოსახლებული კოლონისტებისგან განსხვავებით); XIX საუკუნის II ნახევრიდან კი გაძლიერდა მხარის ქართველობის ეროვნული ჩაგვრა, ქართველი კათოლიკეებისა და მაჰმადიანების ეროვნული გადაგვარების პროცესები.\n\n=== ეროვნულ განმათავისუფლებელი მოძრაობის დასაწყისი ===\nყოველივე ამგვარი პროცესების საწინააღმდეგოდ სამცხე-ჯავახეთში გაძლიერდა ეროვნულ-განმათავისუფლებელი მოძრაობა, რომელიც გამოიხატებოდა ძირითადად ენერგიული კულტურულ-საგანმანათლებლო მოღვაწეობით, ქართველ კათოლიკეთა და მაჰმადიანთა ეროვნული ჩაგვრა-გადაგვარების საწინააღმდეგო მოძრაობით, ქართველთა ეროვნული ცნობიერების ამაღლებისკენ მიმართული მოქმედებებით. მხარის აღნიშნული პატრიოტული მოძრაობა მჭიდროდ დაუკავშირდა მთელს საქართველოში ფართოდ გაშლილ, ილია ჭავჭავაძის ხელმძღვანელობით წარმართულ ეროვნულ-განმათავისუფლებელ მოძრაობას, ატარებდა მშვიდობიან და აღმშენებლობით ხასიათს.\n\n== პედაგოგიური საქმიანობა ==\nსამცხე-ჯავახეთის ქართველთა პატრიოტული მოძრაობის წამყვანი მოღვაწე ივანე გვარამაძე დაიბადა ახალციხის მაზრის სოფელ ვალეში. მძიმე შრომამ და ოჯახურ საქმეებში მონაწილეობამ მას მრავალგზის შეუშალა ხელი განათლების მიღებაში. 1865 წელს მან დაამთავრა გიუმრის კათოლიკეთა სასწავლებელი, მღვდლად კი ეკურთხა 1868 წელს. 1869 წლიდან გაამწესეს სოფელ ხიზაბავრაში მღვდლად, სადაც 70-იანი წლების. მეორე ნახევარში ეკლესიასთან სკოლა გახსნა. 1880 წლების დასაწყისიდან ის გადაყვანილი იქნა ახალციხეში მღვდლად, სადაც იოანე ნათლისმცემლის სახელობის კათოლიკურ ეკლესიასთან დააფუძნა საერო სასწავლებელი და დიდხანს მოღვაწეობდა მასში. იგი დიდად თანაუგრძნობდა სახალხო განათლების საქმეს და თვითონაც ზრუნავდა თავის თუ სხვა სასწავლო დაწესებულებებზე, იბრძოდა მშობლიურენოვანი სწავლების დამკვიდრებისა და სწავლების ჯანსაღი პედაგოგიური მეთოდებით წარმართვისათვის, იღწვოდა წიგნებისა და პერიოდული გამოცემების გავრცელებისათვის...<br />\n\nხანგრძლივი პედაგოგიური მოღვაწეობის დროს ის დარწმუნდა სასწავლო ლიტერატურის შექმნის საჭიროებაში, რისთვისაც მან საკმაოდ იშრომა და დაწერა ან თარგმნა სასკოლო და ზნეობრივ-თეოლოგიური ხასიათის სახელმძღვანელოები, იყო რამდენიმე წიგნის გამომცემელიც, რომელსაც იყენებდა თავის პედაგოგიურ საქმიანობაში.\n\nივანე გვარამაძემ დიდი ამაგი დასდო მესხეთში ჰუმანიტარული მიმართულებით მეცნიერულ კვლევას. იგი 1860-იანი წლებიდან დაუღალავად კრებდა ისტორიულ წერილობით თუ ზეპირსიტყვიერ წყაროებს, გადაწერდა ხოლმე მრავალ საერო თუ საეკლესიო ხასიათის ძველ საბუთებს, აღწერდა მესხეთში უხვად შემორჩენილ ეკლესია-მონასტრებსა და ციხე-სიმაგრეებს, ეცნობოდა საისტორიო-სამეცნიერო ლიტერატურას. ყოველივე ამაზე დაყრდნობით ის წერდა და აქვეყნებდა საისტორიო-სამეცნიერო ნაშრომებსა და სტატიებს, რითაც მრავალი ცნობა შემოგვინახა და მესხეთში საფუძველი ჩაუყარა საისტორიო კვლევებს. მან განსაკუთრებით დიდი წვლილი შეიტანა მესხეთის უკანასკნელი საუკუნეების ისტორიის კვლევაში. ივანემ შეკრიბა და გამოაქვეყნა დიდი რაოდენობით ფოლკლორული და ეთნოგრაფიული მასალა. თავის მიერ შეგროვილი წერილობითი, სულიერი და მატერიალური კულტურის ძეგლთა კოლექციის საფუძველზე XX საუკუნეში შეიქმნა ახალციხის ისტორიული მუზეუმი, სადაც დაცულია მისი ნაშრომების დიდი ნაწილი და შეკრებილი მასალა. აკაკი წერეთლის მოწოდებით მან 1906 წლიდან დაიწყო მუშაობა ქართული ლექსიკონზე, შეკრიბა და განმარტება დაურთო დაახლოებით 13 სიტყვას, რომლებიც არც სულხან-საბა ორბელიანისა და არც დავით ჩუბინაშვილის ლექსიკონში არ მოიპოვებოდა. ამ ლექსიკონის ხელნაწერი ბოლომდე დამთავრებული არაა.\n\n== კულტურაზე ზრუნვა ==\nივანე გვარამაძემ ბევრი იზრუნა და იბრძოლა მესხეთის ისტორიული და კულტურული ძეგლების შემოსანახად და დასაცავად, რომელსაც გაუფრთხილებლობით თუ განხრახ აზიანებდნენ ადგილობრივი მოსახლეობა, მეტადრე სხვადასხვა ეროვნების გადმოსახლებული მცხოვრებლები. ივანე ქართულ პრესაში ამხელდა სიძველეების ნგრევას, არქიტექტურული ძეგლების ქვების (მათ შორის წარწერიანი და ჩუქურთმიანი ქვების) სახლების მშენებლობისათვის გამოყენებას, მართლმადიდებლური ტაძრების მეჩეთებად და სომხურ ეკლესიებად გადაკეთებას. 70-80-იან წლებში ხშირად მოინახულებდა ხოლმე და ხალხს მოუწოდებდა ეკლესიებისა და ციხეების მოფრთხილებისაკენ, საზოგადოების წინაშე კი აყენებდა ისტორიულ-არქეოლოგიური საზოგადოების შექმნის საკითხს. მაგრამ მას მესხეთის ძეგლების დასაცავად არც რაიმე შესაძლებლობა და არც უფლებამოსილება გააჩნდა. თუმცა 70-80-იანი წლების მიჯნაზე მან ქართველი საზოგადოების წინაშე მწვავედ დააყენა ეს პრობლემა, რომლის მოსაგვარებლად 90-იან წლებში მომწიფდა საზოგადო აზრი; ამის შემდეგ მესხეთის კულტურის ძეგლებს გამოუჩნდნენ ენერგიული დამცველები, როგორიც იყო, მაგალითად, მხარის მართლმადიდებელი დეკანოზი, ბლაღოჩინი დიმიტრი ხახუტაშვილი. \nივანე გვარამაძე ათეულობით წლის განმავლობაში ეწეოდა აქტიურ პუბლიცისტურ საქმიანობას, აქვეყნებდა სტატიებსა და წერილებს გაზეთებში დროება და ივერია და სხვა ქართულ პერიოდულ გამოცემებში, საზოგადოებას მოუწოდებდა განათლებისაკენ, პატრიოტული მოქმედებებისა და ზნეობრივად ამაღლებისაკენ...\n\nივანეს შემოქმედებით საქმიანობიდან აღსანიშნავია პოეტური მოღვაწეობა. იგი 1860-იანი წლებიდან წერდა ლექსებსა და პოემებს, რომლებსაც აქვეყნებდა პერიოდულ თუ ცალკე გამოცემებში. მათში ის მტკივნეულად განიცდიდა სამშობლოს უღიმღამო აწმყოს და მას იქვე ადარებდა საქართველოსა და, განსაკუთრებით, მესხეთის აყვავებულ წარსულს; ეძლეოდა რომანტიკულ განცდებს. თუმცა ის პესიმისტურად არ იყო განწყობილი და ხედავდა ქართველთა ცხოვრების გამოსწორების საკმაო შესაძლებლობებსა და გზებს. ამისთვის მოუწოდებდა ის თანამემამულეებს სამშობლოზე ზრუნვისკენ, შრომისკენ, ზნეობის ამაღლებისაკენ, გაერთიანებისაკენ, განსაკუთრებით კი განათლებისაკენ.\n\n== ბრძოლა იმპერიის წინააღმდეგ ==\nივანე გვარამაძის პატრიოტული მოღვაწეობიდან განსაკუთრებით აღსანიშნავია მისი ბრძოლა სამცხე-ჯავახეთის ქართველთა ეროვნული ჩაგვრა-გადაგვარების წინააღმდეგ. ეს პრობლემა მძაფრად იგრძნობოდა რელიგიურ ცხოვრებაში: მართლმადიდებლურ და კათოლიკურ ეკლესიებში იზღუდებოდა მშობლიურ ენაზე წირვა-ლოცვა, საეკლესიო სასწავლებლებში - ქართული ენა, ქართველ კათოლიკეთა ნაწილი განიცდიდა ეროვნულ გადაგვარებას, ქართველ მუსლიმანებში კი მტკიცდებოდა მაჰმადიანობა, და ისინი თანდათანობით თურქდებოდნენ.\n\nივანე გვარამაძე თანაუგრძნობდა მართლმადიდებელ ქართველებს ეკლესიებში ქართული ენის შევიწროებისა და მათი უმრავლესობისათვის გაუგებარი სლავიანური მსახურების დაწესების გამო, ასევე, სინანულს გამოთქვამდა ქართველი პატრიოტი სასულიერო პირების დევნის გამო, XIX საუკუნის დასასრულისათვის ეკლესიაში მომძლავრებული უარყოფითი მოვლენების გამო.\n\nივანე განსაკუთრებით მედგრად იბრძოდა და იღწვოდა ქართველი კათოლიკეების ეროვნული ჩაგვრისა და გადაგვარების წინააღმდეგ ათეული წლების განმავლობაში. 1886, 1891 და 1893 წლებში რუსეთის მთავრობის დადგენილებებით კავკასიის კათოლიკურ ეკლესიებში აიკრძალა წირვა-ლოცვის ქართულად ჩატარება. ივანე გვარამაძე ამ აკრძალვებს მედგრად დაუპირისპირდა, არ სცნობდა მთავრობის მიერ ეკლესიის საქმეებში უხეშად ჩარევას და დიდხანს უწევდა წინააღმდეგობას ქართველი მრევლის ამგვარ შევიწროებას. მაგრამ ბოლოს ისიც აიძულეს, სომხურად ჩაეტარებინა მსახურება ეკლესიაში. მისი ამგვარი შემართება სხვა ქართველ მღვდლებსაც ამხნევებდა, რომელთა ნაწილიც ეწინააღმდეგებოდა ამგვარ პოლიტიკას. 1890-იანი წლების შუა ხანებიდან ქართველმა კათოლიკე სამღვდელოების ნაწილმა დაიწყო შუამდგომლობა რუსეთის მთავრობის, სარატოვის ეპისკოპოსისა და ვატიკანის წინაშე, რომ ან გაუქმებულიყო ქართული ენის დევნა, ან სომხურ-კათოლიკური ტიპიკონიდან გადასულიყვნენ ლათინურ ტიპიკონზე. ივანე ამ საკითხების ირგვლივ თანამშრომლობდა რომში მოღვაწე პატრ მიხეილ თამარაშვილთან და სარატოვში მოღვაწე პატრ იოანე ანტონაშვილთან; ადგენდნენ თხოვნებსა და საჩივრებს ამგვარი პრობლემების გამო, მრევლსა და საზოგადოებას განუმარტავდნენ ქართველ კათოლიკეთა ეროვნული პრობლემის არსს, პოლემიკაში ერთვებოდნენ ოპონენტებთან პრესის ფურცლებზე, ისტორიულად ასაბუთებდნენ ქართველი კათოლიკეების არსებობას წარსულშიც. ყოველივე ამგვარი მოღვაწეობის შედეგად ქართველ კათოლიკეთა პატრიოტთა მოძრაობა ძლიერდებოდა და ფართოვდებოდა, რომელსაც მხარს უჭერდა მთელი ქართველი საზოგადოება.\n\nქართველ კათოლიკეთა საკითხის მოგვარებისათვის ივანე ბრძოლის გარდა ეწეოდა სამეცნიერო მოღვაწეობას ქართველ კათოლიკეთა მრავალსაუკუნოვანი არსებობის დასადასტურებლად, ხელს უწყობდა კათოლიკური სასწავლებლების მოქმედებასა და იქ პატრიოტულად აღზრდილი მომავალი სამღვდელობის თუ თეოლოგიური განათლების მქონე პირთა მომზადებას, მათ ქართველ კათოლიკეთა პატრიოტულ მოძრაობებში ჩართვას. ამ საკითხის გადაჭრასაც  ემსახურებოდა მის მიერ თეოლოგიური შინაარსის წიგნებისა და სტატიების თარგმნა და წერა.\n\nქართველ კათოლიკეთა პატრიოტული მოძრაობის ენერგიულობის მიუხედავად, სომხურ-კთოლიკურ რიტზე მყოფმა ახალციხე-ახალქალაქის მხარეების ქართველობამ XX საუკუნის დასაწყისშიც ვერ აღიდგინა ქართულენოვანი მსახურების უფლება, თავი ვერ დააღწია სომხურ ტიპიკონს, რის მეშვეობითაც იყო დიდი მცდელობები მათი გასომხებისა. ამის მიუხედავად, ამ ბრძოლამ გააძლიერა ხალხში პატრიოტული განწყობა, რომლებიც უპირისპირდებოდნენ ეროვნული გადაგვარების პროცესს. ამ მოძრაობის წყალობით მხარის ქართველი კათოლიკეების დიდი ნაწილი გადაურჩა ეროვნულ გადაგვარებას. ხოლო ჯავახეთში მცხოვრები თურქულენოვანი ქართველი კათოლიკეები ამავე ხანებში გასომხების გზას დაადგნენ.\n\n== საქართველოს ეროვნულ-განმათავისუფლებელი მოძრაობასთან დაახლოვება ==\nივანე გვარამაძეს თავისი მოღვაწეობის დროს კავშირები გააჩნდა საქართველოს ეროვნულ-განმათავისუფლებელი მოძრაობის ლიდერებთან, ჰქონდა მათთან მიმოწერა, თანამშრომლობდა ეროვნულ საქმეებში მათთან - ილიასთან, აკაკისთან, იაკობ გოგებაშვილთან, დიმიტრი ბაქრაძესთან და ა.შ. ისინიც დიდად აფასებდნენ მის ენერგიულ მოღვაწეობას, მით უმეტეს, საქართველოს ამ რთულ რეგიონში, მხარს უჭერდნენ და ეხმარებოდნენ მას პატრიოტულ საქმიანობაში. ივანე დამაკავშირებელ ფუნქციასაც ასრულებდა საქართველოს ცენტრში მოქმედ და სამცხე-ჯავახეთის ინტელიგენციას შორის, მისი მეშვეობით მოელოდა ზოგიერთი მოღვაწე ცენტრიდან მხარდაჭერასა და დახმარებას ამა თუ იმ ეროვნული მნიშვნელობის მქონე საქმეში.\n\nივანე გვარამაძის ხანგრძლივი და პროდუქტიული საქმიანობა დიდ სტიმულს აძლევდა ადგილობრივ მოღვაწეებსა და ხალხს. მისი მაგალითითა და მოწოდებებით უფრო აქტიურად ებმებოდნენ ისინი კულტურულ-საგანმანათლებლო თუ პატრიოტულ მოძრაობებში, რომლებიც მიზნად ისახავდა ქართველთა ეროვნული ინტერესების დაცვასა და მათში ეროვნული ცნობიერების ამაღლებას, მკვიდრი მოსახლეობის მრავალმრივ განვითარებას, მათი მდგომარეობის გაუმჯობესებას.\n\n==იხილეთ აგრეთვე==\n*კონსტანტინე გვარამაძე\n\n== ლიტერატურა ==\n* შოთა ლომსაძე, მიხეილ თამარაშვილი და ქართველი კათოლიკენი, თბ., 1984;\n* შ. ლომსაძე, მესხები, თბ., 1997;\n* ნატო ყრუაშვილი, ივანე გვარამაძის როლი მესხურ განმანათლებლობაში, თბ., 2008;\n* ნატო ყრუაშვილი, ქართველი კათოლიკეები სამცხე-ჯავახეთში (XIX-XX საუკუნეთა მიჯნა), თბ., 2005;\n* გ. მაისურაძე, ქართველი სამღვდელოების სასულიერო მოღვაწეობის ისტორიიდან სამცხე-ჯავახეთში XIX საუკუნის დამლევს, კრებული \"საქართველო და ქრისტიანობა\", თბ., 2001, ივ. ჯავახიშვილის სახ. ისტორიისა და ეთნოლოგიის ინსტიტუტი;\n* შ. ლომსაძე, მესხები, თბ., 1997;\n* სახალხო განათლების ქართველი მოღვაწეები და სახალხო მასწავლებლები, კრებული III, თბ., 1968; ივანეგვარამაძე (ვინმემესხი) (1831-1912), ავტორი: ი. მაისურაძე;\n* კოჟორიძე დ., განათლება და კულტურა სამცხე-ჯავახეთში, თბ., 1986;\n* ნატო ყრუაშვილი, ივანე გვარამაძის როლი მესხურ განმანათლებლობაში, თბ., 2008;\n* ნატო ყრუაშვილი, ქართველი კათოლიკეები სამცხე-ჯავახეთში (XIX-XX საუკუნეთა მიჯნა), თბ., 2005;\n* საქართველოს ტექნიკური უნივერსიტეტი. ევროინტეგრაციული პროცესების შემსწავლელი სამეცნიერო კვლევითი ცენტრი.\n* ივანე გვარამაძის მე-100 წლისთავისადმი მიძღვნილი სამეცნიერო სიმპოზიუმების შრომები. ევროპული კვლევები, თბილისი, 2013.\n* ნ. ყრუაშვილი - ივანე გვარამაძე - მესხ განმანათლებელთა წინამძღოლი, გვ. 63-85;\n* საქართველოს ტექნიკური უნივერსიტეტი. ევროინტეგრაციული პროცესების შემსწავლელი სამეცნიერო კვლევითი ცენტრი.\n* ივანე გვარამაძის მე-100 წლისთავისადმი მიძღვნილი სამეცნიერო სიმპოზიუმების შრომები. ევროპული კვლევები, თბილისი, 2013, გიორგი მაისურაძე,\n* ივანე გვარამაძე და ეროვნულ-განმათავისუფლებელი მოძრაობა სამცხე-ჯავახეთში, გვ. 30-62;\n\n\n\nკატეგორია:ქართველი პუბლიცისტები\nკატეგორია:დაბადებული  1831\nკატეგორია:გარდაცვლილი 1912\nკატეგორია:ვალეში დაბადებულები\nკატეგორია:ქართველი კათოლიკეები\nკატეგორია:რომის კათოლიკური ეკლესიის რელიგიური მოღვაწეები\nკატეგორია:საქართველოს საისტორიო და საეთნოგრაფიო საზოგადოების წევრები\nკატეგორია:ქართველი საეკლესიო მოღვაწეები", "url": "https://ka.wikipedia.org/wiki/ივანე_გვარამაძე", "len": 13313}
{"id": "3476", "title": "იოსებ ოცხელი", "text": "'''იოსებ ოცხელი''' (დ. 28  სექტემბერი <small>[ძვ. სტ. 16 სექტემბერი]</small>, 1865, ქუთაისი ― გ. 9 აპრილი <small>[ძვ. სტ. 27 მარტი]</small>, 1919, ქუთაისი) — ქართველი პედაგოგი და საზოგადო მოღვაწე.\n\n==ბიოგრაფია==\nაღმსარებლობით კათოლიკემ დაწყებითი სწავლა კათოლიკურ სასწავლებელში მიიღო, საშუალო განათლება ვაჟთა გიმნაზიაში. ოდესის უნივერსიტეტის ფიზიკა-მათემატიკის ფაკულტეტი მან პირველი ხარისხის დიპლომით დაამთავრა 1885 წელს. შემდეგ მუშაობდა ქუთაისის გუბერნიის კანცელარიის მმართველად და თბილისის სახელმწიფო ბანკის თანამშრომლად. 1900 წლიდან იგი შეუდგა აქტიურ პედაგოგიურ მოღვაწეობას. 1901 წელს ქართველთა შორის წერა-კითხვის გამავრცელებელმა საზოგადოებამ ილია ჭავჭავაძის თაოსნობით იგი დაამტკიცა ქუთაისის პირველი ქართული სათავადაზნაურო სკოლის ინსპექტორად. 1905 წელს ოცხელის და სილოვან ხუნდაძის თაოსნობით ეს სკოლა გადაკეთდა ქართულ კერძო სათავადაზნაურო გიმნაზიად. ეს იყო პირველი ქართული საშუალო სასწავლებელი დასავლეთ საქართველოში. \n\n1908 წლის 16 ნოემბერს ქ. შ. წ. კ. გ. საზოგადოების ქუთაისის განყოფილების დამფუძნებელთა კრებამ (თავმჯდომარე – დავით ლორთქიფანიძე, მდივანი – პეტრე ყიფიანი) გამგეობის თავმჯდომარედ აირჩია გიორგი ზდანოვიჩი, მოადგილედ იოსებ ოცხელი. <ref></ref>\n\nოცხელის ინიციატივითა და გულმოდგინებით დაარსდა ქუთაისის სახალხო უნივერსიტეტი, სადაც არაერთი მოღვაწე (გრიგოლ რობაქიძე, სილოვან ხუნდაძე, ალექსანდრე წერეთელი, ვასილ წერეთელი, დიმიტრი უზნაძე და სხვანი) კითხულობდა ლექციებს. იოსებ ოცხელის პედაგოგიურმა მოღვაწეობამ სახელი გაუთქვა ქუთაისის ქართულ გიმნაზიას. 1919 წელს საქართველოს დამფუძნებელი კრების არჩევნებში კენჭს იყრიდა ეროვნულ-დემოკრატიული პარტიის სიით, იყო სიის 29-ე ნომერი, თუმცა ვერ გახდა დამფუძნებელი კრების წევრი.<ref>{{წიგნი|ავტორი=ჯანელიძე ო.|სათაური=„ნარკვევები საქართველოს ეროვნულ-დემოკრატიული პარტიის ისტორიიდან“|გამომცემლობა=„მეცნიერებება“ |ორიგინალი=|ადგილი=თბილისი|წელი=2002|isbn=99928-962-0-5|ბმული=|გვერდები=328}}</ref>\n\nიოსებ ოცხელის აღზრდილთა რიგებს ეკუთვნიან: აკადემიკოსები დიმიტრი უზნაძე, კონსტანტინე ერისთავი და ალექსანდრე ჯანელიძე, პროფესორი სევერიან ბუაძე, პროფესორი ვიქტორ ნოზაძე, მწერალი-აკადემიკოსი კონსტანტინე გამსახურდია და სხვა მოღვაწენი.\n\n==ლიტერატურა==\n{{ქსე|7|625}}\n\n==რესურსები ინტერნეტში==\n{{nplg ილია|00002039}}\n\n==სქოლიო==\n{{სქოლიო}}\n\n\n\nკატეგორია:დაბადებული 28 სექტემბერი\nკატეგორია:დაბადებული 1865\nკატეგორია:გარდაცვლილი 9 აპრილი\nკატეგორია:გარდაცვლილი 1919\nკატეგორია:ქუთაისში დაბადებულები\nკატეგორია:ქართველი კათოლიკეები\nკატეგორია:ქართველი პედაგოგები\nკატეგორია:საქართველოს საისტორიო და საეთნოგრაფიო საზოგადოების წევრები\nი\nკატეგორია:ქართველთა შორის წერა-კითხვის გამავრცელებელი საზოგადოების წევრები\nკატეგორია:მწვანეყვავილას პანთეონში დაკრძალულები", "url": "https://ka.wikipedia.org/wiki/იოსებ_ოცხელი", "len": 2581}
{"id": "3477", "title": "1929", "text": "{{წელი|}}\n\n== მოვლენები ==\n* 11 თებერვალი : იტალიამ და ვატიკანმა ხელი მოაწერეს ლატერანის ხელშეკრულებას.\n* 29 აგვისტო : დირიჟაბლმა „გრაფ ცეპელინმა“ პირველად შემოუფრინა დედამიწას.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 3  იანვარი : სერჯო ლეონე — იტალიელი რეჟისორი  (გ. 1989)\n* 9 იანვარი   : ჰაინერ მიულერი — გერმანელი დრამატურგი, პოეტი, მწერალი,  (გ. 1995)\n* 12 იანვარი :  გურამ საღარაძე — ქართველი მსახიობი (გ. 2013)\n* 15 იანვარი : მარტინ ლუთერ კინგი — ამერიკელი საეკლესიო და საზოგადო მოღვაწე (გ. 1968)\n* 25 იანვარი  : შოთა ადამია — ქართველი გეოლოგი და პედაგოგი.\n\n=== თებერვალი  ===\n* 10 თებერვალი  : ჯერი გოლდსმიტი — ამერიკელი კომპოზიტორი.   (გ. 2004)\n* 23 თებერვალი   : ალექსი II — მოსკოვისა და სრულიად რუსეთის პატრიარქი (1990–2008)   (გ. 2008)\n* 23 თებერვალი :  იან ეინასტო — ესტონელი ასტროფიზიკოსი\n* 28 თებერვალი : ფრენკ გერი — ამერიკელი არქიტექტორი\n* 28 თებერვალი: შოთა ლაფერაძე — ქართველი კინოპროდიუსერი.   (გ. 1995)\n\n=== მარტი  ===\n* 6  მარტი  : ფაზილ ისკანდერი — აფხაზი რუსულენოვანი მწერალი  (გ. 2016)\n* 8 მარტი  : ებე კამარგუ — ბრაზილიელი ტელეწამყვანი და მსახიობი.\n* 8 მარტი  : ნანული შევარდნაძე — ქართველი ჟურნალისტი და აქტივისტი. (გ. 2004)\n* 9 მარტი  : მუჰამად ალ-უსაიმინი — სალაფი მუსლიმი სწავლული  (გ. 2001)\n* 12 მარტი : თენგიზ ბურჭულაძე — ქართველი მათემატიკოსი  (გ. 2000)\n* 18 მარტი : შოთა ნიშნიანიძე — ქართველი პოეტი.\n* 23 მარტი : რაფაელ ჩიმიშკიანი — საბჭოთა ძალოსანი.\n* 29 მარტი : გივი კარტოზია — ქართველი სპორტსმენი (ბერძნულ-რომაული ჭიდაობა)\n\n=== აპრილი  ===\n* 1 აპრილი : კუნდერა, მილან — ჩეხი მწერალი\n* 4 აპრილი (ზოგი ცნობით 24 აგვისტო): არაფატი, იასირ — პალესტინის პოლიტიკური ლიდერი (გ. 2004)\n* 12 აპრილი : მაჭავარიანი, მუხრან — ქართველი პოეტი (გ. 2010)\n* 17 აპრილი:  ჯეიმზ ლასტი — გერმანელი კომპოზიტორი  (გ. 2015)\n\n===მაისი   ===\n* 4 მაისი : ჰეპბურნი, ოდრი — ბელგიელი მსახიობი (გ. 1993)\n=== ივნისი  ===\n* 10 ივნისი : ბერძენიშვილი, მერაბ — ქართველი მოქანდაკე\n=== ივლისი  ===\n===აგვისტო   ===\n* 1 აგვისტო : აბაშიძე, ლეილა — ქართველი მსახიობი (გ. 2018)\n* 4 აგვისტო : არაფატი, იასირ — პალესტინის პოლიტიკური ლიდერი (გ. 2004)\n\n=== სექტემბერი  ===\n=== ოქტომბერი ===\n* 22 ოქტომბერი : ლევ იაშინი — რუსი და საბჭოთა ფეხბურთელი (გ. 1990)\n* 23 ოქტომბერი : თამაზ გამყრელიძე — ქართველი აღმოსავლეთმცოდნე-ფილოლოგი\n\n=== ნოემბერი ===\n* 6 ნოემბერი : იოჟეფ ბეცა — უკრაინელი და საბჭოთა ფეხბურთელი (გ. 2011)\n* 12 ნოემბერი : მიხაილ ენდე — გერმანელი მწერალი (გ. 1995)\n\n===დეკემბერი   ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n* 18 მარტი : ჰაქიმ-ზადე ნიაზი ჰამზა — უზბეკი მწერალი, დრამატურგი, საზოგადო მოღვაწე.\n* 20 მარტი : ფოში, ფერდინან — ფრანგი სამხედრო მოღვაწე  (დ.  1851)\n\n=== აპრილი  ===\n===მაისი   ===\n=== ივნისი  ===\n=== ივლისი  ===\n* 15 ივლისი : ჰოფმანსტალი, ჰუგო — გერმანელი მწერალი (დ.1874)\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ბროი, ლუი დე\n* ქიმია : ჰარდენი, ართურ; ოილერ-ჩელპინი, ჰანს ფონ\n* ფიზიოლოგია და მედიცინა : ეიკმანი, ქრისტიან; ჰოპკინზი, ფრედერიკ\n* ლიტერატურა : ტომას მანი\n* მშვიდობა : კელოგი, ფრანკ\n\n*", "url": "https://ka.wikipedia.org/wiki/1929", "len": 3119}
{"id": "3478", "title": "კავსაძე", "text": "საკუთარი სახელი '''კავსაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე კავსაძე — ქართული ხალხური სიმღერების შემსრულებელი\n* ალექსანდრე კავსაძე — პოლიტიკოსი\n* ანზორ კავსაძე — საგუნდო დირიჟორი\n* დავით კავსაძე — მომღერალი, ლოტბარი\n* ვლადიმერ კავსაძე — მომღერალი\n* იმერ კავსაძე — ოპერის მომღერალი\n* კახი კავსაძე — მსახიობი\n* მიხეილ კავსაძე — ლოტბარი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კავსაძე", "len": 422}
{"id": "3479", "title": "კაკაბაძე", "text": "საკუთარი სახელი '''კაკაბაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალდე კაკაბაძე — მხატვარ-კერამიკოსი\n* ამირ კაკაბაძე — ფერმწერი, გრაფიკოსი, სცენოგრაფი\n* დავით კაკაბაძე — ფერმწერი, გრაფიკოსი, თეატრისა და კინოს მხატვარი\n* დავით კაკაბაძე — ჟურნალისტი, მთარგმნელი\n* ედუარდ კაკაბაძე — სპორტსმენი (ძალოსნობა)\n* ეთერ კაკაბაძე — მოქანდაკე\n* ელისო კაკაბაძე — მოჭადრაკე\n* ვანო (ივანე) კაკაბაძე — მსახიობი \n* ვასილ კაკაბაძე — ქიმიკოსი\n* ვიტალი კაკაბაძე — ფსიქოლოგი და ფილოსოფოსი\n* ზაალ კაკაბაძე — კინორეჟისორი\n* ზურაბ კაკაბაძე — ფილოსოფოსი\n* ზურაბ კაკაბაძე — ქირურგი\n* ილია კაკაბაძე — რევოლუციური მოძრაობის მონაწილე საქართველოში\n* იოლანდა კაკაბაძე — ქართული წარმოშობის ეკვადორელი ბუნებისდამცველი\n* იოსებ კაკაბაძე — რევოლუციური მოძრაობის მონაწილე საქართველოში\n* ირაკლი კაკაბაძე — მწერალი, აქტივისტი\n* კაკაჩა კაკაბაძე — მხატვარი\n* კირილე კაკაბაძე — საბჭოთა პარტიული და სახელმწიფო მოხელე\n* კონსტანტინე კაკაბაძე — სამხედრო პირი\n* მანანა კაკაბაძე — ლიტერატურათმცოდნე\n* მარგალიტა კაკაბაძე-ღუდუშაური — ექიმი, სოციალისტური შრომის გმირი\n* მართა კაკაბაძე — არქიტექტორი\n* მიხეილ კაკაბაძე — სპორტული ჟურნალისტი, მწერალი\n* მიხეილ კაკაბაძე — გეოლოგი\n* ნინია კაკაბაძე — ჟურნალისტი\n* ნინო კაკაბაძე — მსახიობი\n* ნოდარ კაკაბაძე — ლიტერატურათმცოდნე\n* ოთარ კაკაბაძე — ფეხბურთელი\n* პლატონ კაკაბაძე — საოპერო მომღერალი\n* პოლიკარპე კაკაბაძე — დრამატურგი\n* რევაზ კაკაბაძე — მომღერალი\n* რეზო კაკაბაძე — ფერმწერი\n* სარგის კაკაბაძე — ისტორიკოსი და ფილოლოგი\n* საურმაგ კაკაბაძე — ისტორიკოსი და ფილოლოგი\n* სილოვან კაკაბაძე — მოქანდაკე\n\n{{მრავალმნიშვნელოვანი}}\n\nკატეგორია:კაკაბაძეები\nკატეგორია:ქართული გვარები", "url": "https://ka.wikipedia.org/wiki/კაკაბაძე", "len": 1588}
{"id": "3480", "title": "კალანდარიშვილი", "text": "საკუთარი სახელი '''კალანდარიშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Kalandarishvili}}\n\n* არნოლდ კალანდარიშვილი — ფიზიკოსი\n* გერასიმე კალანდარიშვილი — პუბლიცისტი, პედაგოგი\n* გრიგოლ კალანდარიშვილი — ფილოსოფოსი, პედაგოგი\n* დიმიტრი კალანდარიშვილი — იურისტი\n* ერმოლე კალანდარიშვილი — რუსეთის არმიის პრაპორშჩიკი, წმ. გიორგის ორდენის კავალერი\n* ვახტანგ კალანდარიშვილი — ფილოსოფოსი, პედაგოგი\n* მიხეილ კალანდარიშვილი — თეატრმცოდნე, თეატრის კრიტიკოსი\n* მოსე კალანდარიშვილი — ექიმი, საზოგადო მოღვაწე\n* ნესტორ კალანდარიშვილი — რუსეთის სამოქალაქო ომის მონაწილე\n* ოთარ კალანდარიშვილი — არქიტექტორი\n* ფელიქს კალანდარიშვილი — ბიოლოგი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კალანდარიშვილი", "len": 704}
{"id": "3481", "title": "კალანდაძე", "text": "საკუთარი სახელი '''კალანდაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Kalandadze}}\n\n* ალექსანდრე კალანდაძე — არქეოლოგი\n* ალექსანდრე კალანდაძე — მწერალი, ლიტერატურათმცოდნე\n* ანა კალანდაძე — პოეტი\n* ანტიფორე კალანდაძე — სამთო ინჟინერ-გეოლოგი\n* არსენ კალანდაძე — მესტამბე, გამომცემელი\n* ბეჟან კალანდაძე — პოლიტიკოსი\n* ბესარიონ კალანდაძე — რევოლუციონერი\n* ბესო კალანდაძე — მომღერალი\n* ბონდო კალანდაძე — მეღვინე\n* გიორგი კალანდაძე — პოეტი, ლიტერატურათმცოდნე\n* გიორგი კალანდაძე — სამხედრო პირი\n* გოგოლა კალანდაძე — მსახიობი\n* დიმიტრი კალანდაძე — ფილოსოფოსი\n* ედმუნდ კალანდაძე — ფერმწერი\n* ვანო კალანდაძე — რევოლუციური მოძრაობის მონაწილე საქართველოში\n* ვლადიმერ კალანდაძე — სამთო ინჟინერი\n* ზურაბ კალანდაძე — თორაკო-ქირურგი\n* თევდორე კალანდაძე — ბოლშევიკი პოლიტიკოსი\n* თენგიზ კალანდაძე — პოლიტიკოსი\n* ილია კალანდაძე — ეკონომისტი, პოლიტიკოსი\n* იუსტინე კალანდაძე — პედაგოგი, მომღერალი\n* ლავროსი კალანდაძე — კრიტიკოსი\n* ლეონიდე კალანდაძე — აგრონომ-ენტომოლოგი\n* მარიამ კალანდაძე — პედაგოგი, პოლიტიკური აქტივისტი \n* მურმან კალანდაძე — გენერალ-მაიორი\n* ნესტორ კალანდაძე — კარიკატურისტი\n* ნინო კალანდაძე — ერთ-ერთი პირველი ქართველი მეზღვაური ქალი\n* ნინო კალანდაძე — პოლიტიკოსი\n* პავლე კალანდაძე — მწე­რა­ლი, ჟურნალისტი\n* პოლიევქტოს კალანდაძე (პოლიო ირეთელი) — მწე­რა­ლი\n* შოთა კალანდაძე — რეჟისორი\n* ცეცილია კალანდაძე — ისტორიკოსი\n\n==იხილეთ აგრეთვე==\n*ნინო კალანდაძე (მრავალმნიშვნელოვანი)\n\n{{მრავალმნიშვნელოვანი}}\n\n*\nკატეგორია:ქართული გვარები", "url": "https://ka.wikipedia.org/wiki/კალანდაძე", "len": 1456}
{"id": "3482", "title": "კალაძე", "text": "საკუთარი სახელი '''კალაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ამირან კალაძე — მთარგმნელი, მწერალი, პოლიტიკოსი\n* გულდა კალაძე — მოქანდაკე, გრაფიკოსი\n* თამაზ კალაძე — ფიზიკოსი\n* ერმალოზ კალაძე — პოლიტიკოსი\n* კარლო კალაძე — პოეტი, დრამატურგი\n* კახა კალაძე — ფეხბურთელი, პოლიტიკოსი\n* კარლო კალაძე — პოეტი, დრამატურგი\n* ნიკოლოზ კალაძე — საბჭოთა გენერალ-მაიორი\n* რაჟდენ კალაძე — კრიტიკოსი, პუბლიცისტი\n* რობინზონ კალაძე — პოლიტიკოსი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კალაძე", "len": 500}
{"id": "3483", "title": "კანდელაკი", "text": "საკუთარი სახელი '''კანდელაკი''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Kandelaki}}\n\n* ალექსანდრე კანდელაკი — თერაპევტი\n* ალექსანდრე კანდელაკი — ინჟინერ-მშენებელი\n* ანდრო კანდელაკი — მხატვარი\n* ბარნაბა კანდელაკი — სამხედრო პირი \n* ბიძინა კანდელაკი — ქიმიკოსი\n* გაიოზ კანდელაკი — მუსიკალურ ღონისძიებათა ორგანიზატორი\n* გელა კანდელაკი — კინორეჟისორი\n* გიორგი კანდელაკი — მოკრივე\n* გიორგი კანდელაკი — პოლიტიკოსი\n* დავით კანდელაკი — ეკონომისტი, დიპლომატი\n* დავით კანდელაკი — კინოოპერატორი\n* ევგრაფ კანდელაკი — ინჟინერ-ეკონომისტი\n* ვალერიან კანდელაკი — მეღვინე\n* ვალერიან კანდელაკი — დრამატურგი\n* ვასილ კანდელაკი — აგრონომი, პედაგოგი\n* ვლადიმერ კანდელაკი — მომღერალი და რეჟისორი\n* ვოვა კანდელაკი — მხატვარი\n* ზურაბ კანდელაკი — რეჟისორი, მწერალი\n* თეიმურაზ კანდელაკი — ­არქიტექტორი\n* თეიმურაზ კანდელაკი — სატყეო მეურნეობის ინჟინერი, ეკონომისტი\n* თეოფილე კანდელაკი — პედაგოგი, პუბლიცისტი\n* თინა კანდელაკი — ჟურნალისტი, ტელეწამყვანი\n* ირაკლი კანდელაკი — კინორეჟისორი\n* კონსტანტინე კანდელაკი — ეკონომისტ-ფი­ნანსისტი, პოლიტიკური მოღვაწე\n* ლადო კანდელაკი — საოპერო მომღერალი (ტენორი)\n* ლალი კანდელაკი — ბალერინა\n* მემნონ კანდელაკი — თერაპევტი\n* ნელი კანდელაკი — მხა­ტვა­რი\n*   ნიკოლოზ კანდელაკი — ლიტერატურათმცოდნე\n* ნიკოლოზ კანდელაკი — მოქანდაკე\n* ნიკოლოზ კანდელაკი — სამხედრო პირი\n* პავლე კანდელაკი — მსახიობი\n* სანდრო კანდელაკი — მოჭიდავე\n* სიმონ კანდელაკი — პარაზიტოლოგი\n* ტარასი (კანდელაკი) — სასულიერო პირი\n* ციალა კანდელაკი — მხა­ტვა­რი\n* ქეთევან კანდელაკი — თერაპევტი\n* ჯუანშერ კანდელაკი — ქირურგი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კანდელაკი", "len": 1571}
{"id": "3484", "title": "კანკავა", "text": "საკუთარი სახელი '''კანკავა''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* გურამ კანკავა — კრიტიკოსი, ფილოლოგი, პოლიტიკოსი\n* ვლადიმერ კანკავა — საბჭოთა კავშირის გმირი\n* მიხეილ კანკავა — ენათმეცნიერი\n* ჯაბა კანკავა — ფეხბურთელი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კანკავა", "len": 289}
{"id": "3486", "title": "კარბელაშვილი", "text": "საკუთარი სახელი '''კარბელაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ანდრე კარბელაშვილი — ინჟინერი, პუბლიცისტი\n* ანდრია კარბელაშვილი — სასულიერო პირი\n* გივი კარბელაშვილი — მწერალი\n* გიორგი კარბელაშვილი — თანამდებობის პირი, ინჟინერი, პოლიტიკოსი\n* ვასილ კარბელაშვილი — სასულიერო პირი, მუსიკოსი\n* ლუარსაბ კარბელაშვილი — სტატისტიკოსი\n* მერი კარბელაშვილი — ხელოვნებათმცოდნე\n* პოლიექტოს კარბელაშვილი — მუსიკოსი\n\n==იხილეთ აგრეთვე==\n* კარბელაშვილები — მგალობელ-მომღერალთა საგვარეულო\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კარბელაშვილი", "len": 548}
{"id": "3487", "title": "კაჭარავა", "text": "საკუთარი სახელი '''კაჭარავა''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე კაჭარავა — იურისტი\n* ანატოლი კაჭარავა — მეზღვაური\n* გურჯი კაჭარავა — პოლიტიკოსი\n* დავით კაჭარავა — მორაგბე, პოლიტიკოსი\n* დარეჯან კაჭარავა — არქეოლოგი\n* ვაჟა კაჭარავა — ფრენბურთელი\n* ვასილ კაჭარავა — დიპლომატი, ისტორიკოსი\n* ივანე კაჭარავა — გეოლოგი\n* იური კაჭარავა — ისტორიკოსი\n* კარლო კაჭარავა — მხატვარი, მწერალი\n* ლევან კაჭარავა — ბიზნესმენი\n* კახა კაჭარავა — ფეხბურთელი, მწვრთნელი\n* ნიკა კაჭარავა — ფეხბურთელი\n* პეტრე კაჭარავა — აგრონომი\n* სანდრო კაჭარავა — პიანისტი, მუსიკალურ ღონისძიებათა ორგანიზატორი\n\n{{მრავალმნიშვნელოვანი}}\n\n \nკატეგორია:ქართული გვარები", "url": "https://ka.wikipedia.org/wiki/კაჭარავა", "len": 658}
{"id": "3488", "title": "კახიანი", "text": "საკუთარი სახელი '''კახიანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ბორის კახიანი — საბჭოთა პარტიული მოხელე, სპორტსმენი (სამთო თხილამურობა)\n* გიორგი კახიანი — იურისტი, პოლიტიკოსი\n* ეკა კახიანი — მსახიობი, მომღერალი\n* ვლადიმერ კახიანი — ბიბლიოგრაფი\n* ზაალ კახიანი — ქირურგი\n* ზურაბ კახიანი — მსახიობი, რეჟისორი, ლიბრეტისტი\n* თეოდორა კახიანი — სპორტსმენი (ფარიკაობა ხმლით)\n* იმედა კახიანი — მსახიობი\n* იოსებ კახიანი — მთამსვ­ლე­ლი, მეკლდეური, მწვრთნელი\n* კონსტანტინე კახიანი — ისტორიკოსი\n* მარინა კახიანი — მსახიობი\n* მიხეილ კახიანი — საბჭოთა პარტიული და სახელმწიფო მოღვაწე\n* მიხეილ კახიანი — მუსიკოსი\n* ნაპოლეონ კახიანი — პოლიტიკური მოღვაწე, მენშევიკი\n* ნიკოლოზ კახიანი — ქირურგი, მორფოლოგი\n* საულ კახიანი — ქირურგი\n* ჯუმბერ კახიანი — ალპინისტი\n\n{{მრავალმნიშვნელოვანი}}\n\n*\nკატეგორია:ქართული გვარები", "url": "https://ka.wikipedia.org/wiki/კახიანი", "len": 815}
{"id": "3489", "title": "კეკელიძე", "text": "საკუთარი სახელი '''კეკელიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Keklidze}}\n\n* გიორგი კეკელიძე — პოეტი, პროზაიკოსი\n* ვლადიმერ კეკელიძე — ფიზიკოსი\n* ივანე კეკელიძე — მეტალურგი\n* კორნელი კეკელიძე — ფილოლოგი, ლიტერატურათმცოდნე\n* მიხეილ კეკელიძე — მწერალი, პუბლიცისტი, ჟურნალისტი\n* მიხეილ კეკელიძე — მეტალურგი\n* მიხეილ კეკელიძე — სპორტსმენი (კალათბურთელი), მწვრთნელი\n* ნოდარ კეკელიძე — ფიზიკოსი\n* პროკლე კეკელიძე — ლიტერატურათმცოდნე\n\n{{მრავალმნიშვნელოვანი}}\n \nკატეგორია:ქართული გვარები", "url": "https://ka.wikipedia.org/wiki/კეკელიძე", "len": 513}
{"id": "3490", "title": "კერესელიძე", "text": "{{commonscat|Kereselidze}}\nსაკუთარი სახელი '''კერესელიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* აკაკი კერესელიძე — ენერგეტიკოსი\n* არჩილ კერესელიძე — კომპოზიტორი\n* გიორგი კერესელიძე — პოლიტიკური მოღვაწე, ჟურნალისტი\n* დავით კერესელიძე — დიპლომატი\n* დავით კერესელიძე — ინჟინერ-ჰიდროლოგი\n* დავით კერესელიძე — პოლიტიკოსი\n* ექვთიმე (კერესელიძე) — საეკლესიო მოღვაწე\n* ვლადიმერ კერესელიძე — კინოოპერატორი\n* თამაზ კერესელიძე — მიკრობიოლოგი\n* თამაზ კერესელიძე — ფიზიკოს-თეორეტიკოსი\n* იასონ კერესელიძე — პოლიტიკური მოღვაწე\n* ივანე კერესელიძე — მწერალი და პოეტი\n* კონსტანტინე კერესელიძე — ინჟინერ-გეოლოგი \n* კონსტანტინე კერესელიძე — რეჟისორ-დოკუმენტალისტი\n* ლეო კერესელიძე — სამხედრო და პოლიტიკური მოღვაწე\n* მათე კერესელიძე — საზოგადო მოღვაწე\n* მარინა კერესელიძე — კინომცოდნე, კინოკრიტიკოსი\n* ნოდარ კერესელიძე — ჰიდროენერგეტიკოსი\n* პაატა კერესელიძე — კინოოპერატორი, რეჟისორი\n* შალვა კერესელიძე — კონსტრუქტორი\n* შალვა კერესელიძე — პოლიტიკოსი\n\n==იხილეთ აგრეთვე==\n* კერესელიძეები — გვარი საქართველოში\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კერესელიძე", "len": 1057}
{"id": "3492", "title": "კვირიკე", "text": "საკუთარი სახელი '''კვირიკე''' შეიძლება აღნიშნავდეს:\n\n== პიროვნებები ==\n* კვირიკე I — კახეთის მთავარი\n* კვირიკე II — კახეთის მთავარი\n* კვირიკე III — კახეთ-ჰერეთის მეფე\n* კვირიკე IV — კახეთ-ჰერეთის მეფე\n* კვირიკე ბანელი — საეკლესიო მოღვაწე\n\n== ტოპონიმები ==\n* კვირიკე — სოფელ კორმაღალის ძველი სახელწოდება სამტრედიის მუნიციპალიტეტში \n* კვირიკე — სოფელი სამტრედიის მუნიციპალიტეტში (ნაბაკევის თემი)\n* კვირიკე — სოფელი ქობულეთის მუნიციპალიტეტში\n* ზედა კვირიკე — სოფელი ქობულეთის მუნიციპალიტეტში\n* ქვედა კვირიკე — სოფელი ქობულეთის მუნიციპალიტეტში\n\n{{მრავალმნიშვნელოვანი}}", "url": "https://ka.wikipedia.org/wiki/კვირიკე", "len": 564}
{"id": "3493", "title": "კიკნაძე", "text": "საკუთარი სახელი '''კიკნაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Kiknadze}}\n\n* ალექსანდრე კიკნაძე — სამხედრო პირი\n* ალექსანდრე კიკნაძე — მწერალი, სპორტული ჟურნალისტი\n* ანდრია კიკნაძე — სამხედრო პირი\n* ანზორ კიკნაძე — სპორტსმენი (ძიუდო)\n* არჩილ კიკნაძე — ინჟინერ-გეოლოგი\n* არჩილ კიკნაძე — ფეხბურთელი\n* გიორგი კიკნაძე — ეკონომისტი, სახელმწიფო მოხელე\n* გიორგი კიკნაძე — პოლიტიკოსი\n* გიორგი კიკნაძე — ფეხბურთელი\n* გრიგოლ კიკნაძე — ლიტერატურათმცოდნე\n* გრიგოლ კიკნაძე — სარკინიგზო ტრანსპორტის სპეციალისტი\n* გურამ კიკნაძე — ექიმი\n* დიმიტრი კიკნაძე — ინჟინერ-მექანიკოსი\n* ევგენი კიკნაძე — სამხედრო პირი \n* ვასილ კიკნაძე — თეატრმცოდნე\n* ვლადიმერ კიკნაძე — ქირურგი\n* ვლადიმერ კიკნაძე — სამხედრო პირი \n* ზურაბ კიკნაძე — ორიენტალისტი, მთარგმნელი\n* თამაზ კიკნაძე — გეოლოგი, სპელეოლოგი\n* თამარ კიკნაძე — პოლიტოლოგი\n* თეიმურაზ კიკნაძე — მუსიკოსი, პედაგოგი\n* ინეზა კიკნაძე — ენათმეცნიერი\n* კონსტანტინე კიკნაძე — მხატვარი\n* ლევან კიკნაძე — ინჟინერი, სახელმწიფო მოხელე\n* ლევან კიკნაძე — გენერალ-მაიორი\n* მერაბ კიკნაძე — ფიზიკოსი, პოლიტიკოსი\n* მიხეილ კიკნაძე — საბჭოთა არმიის გენერალ-მაიორი\n* ნანა კიკნაძე — მხატვარ-კერამიკოსი\n* ნიკოლოზ კიკნაძე — ბოლშევიკი პოლიტიკოსი, პუბლიცისტი\n* ნიკოლოზ კიკნაძე — სამხედრო პირი \n* ოთარ კიკნაძე — სამხედრო ინჟინერი, გენერალ-მაიორი\n* რამაზ კიკნაძე — არქიტექტორი\n* რევაზ კიკნაძე — ისტორიკოსი \n* რევაზ კიკნაძე — კომპოზიტორი, შემსრულებელი \n* რუსუდან კიკნაძე — მსახიობი\n* ფილადელფოს კიკნაძე — თავად-აზნაურთა 1832 შეთქმულების ერთ-ერთი მეთაური\n* ქეთევან კიკნაძე — თეატრისა და კინოს მსახიობი\n* შოთა კიკნაძე — მომღერალი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კიკნაძე", "len": 1609}
{"id": "3494", "title": "კილაძე", "text": "საკუთარი სახელი '''კილაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე კილაძე — კალათბურთელი\n* ანზორ კილაძე — პოლიტიკოსი\n* გრიგოლ კილაძე — კომპოზიტორი\n* დავით კილაძე — საბჭოთა სახელმწიფო მოხელე\n* ერეკლე კილაძე — ფეხბურთელი\n* ვალერიან კილაძე — ფილოსოფოსი\n* ვარლამ კილაძე — ბიზნესმენი, პოლიტიკოსი\n* იაგო კილაძე — მოკრივე\n* ივანე კილაძე — ფეხბურთელი\n* კლაუს კილაძე — ინჟინერი-გვირაბმშენებელი\n* ლაშა კილაძე — ექიმი, სახელმწიფო თანამდებობის პირი\n* ლევან კილაძე — არქიტექტორი\n* ლილე კილაძე — დირიჟორი\n* მერაბ კილაძე — ქირურგი\n* მერაბ კილაძე — ქირურგი\n* ნანა კილაძე — აღმოსავლეთმცოდნე\n* ნიკა კილაძე — ფეხბურთელი\n* ნოდარ კილაძე — ფიზიკოსი, გამოთვლითი ტექნიკისა და ინფორმატიკის სპეციალისტი\n* როლან კილაძე — ასტრონომი\n* სოფიო კილაძე — იურისტი, პოლიტიკოსი\n* ჯაბა კილაძე — თეატრის და კინოს მსახიობი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კილაძე", "len": 863}
{"id": "3495", "title": "კლდიაშვილი", "text": "საკუთარი სახელი '''კლდიაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Kldiashvili}}\n\n* ალექსანდრე კლდიაშვილი — ქიმიკოსი\n* დავით კლდიაშვილი — მწერალი, სამხედრო და საზოგადო მოღვაწე\n* ეფროსინე კლდიაშვილი — თეატრალური მოღვაწე და მსახიობი\n* რევაზ კლდიაშვილი — მწერალი, დრამატურგი, ქიმიკოსი\n* სერგო კლდიაშვილი — მწერალი\n* სვიმონ კლდიაშვილი — ქართველი არქიტექტორი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კლდიაშვილი", "len": 437}
{"id": "3497", "title": "კობახიძე", "text": "საკუთარი სახელი '''კობახიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე კობახიძე — ფეხბურთელი\n* ალექსანდრე კობახიძე — ენათმეცნიერი\n* ბადრი კობახიძე — მსახიობი და რეჟისორი\n* გერმანე (გეგა) კობახიძე — კინომსახიობი\n* გივი კობახიძე — ექიმი, ისტორიკოსი, ჟურნალისტი\n* გიორგი კობახიძე — პოლიტიკოსი, ფიზიკოსი\n* გრიგოლ კობახიძე (ჯორჯ კობი) — ბიზნესმენი და გამომგონებელი\n* გრიგოლ კობახიძე — სსრ კავშირის სახალხო მასწავლებელი\n* დავით  კობახიძე — ენტომოლოგი და ზოოლოგი\n* დავით კობახიძე — რეჟისორი\n* ემილ კობახიძე — გეოგრაფი\n* ვალერიან კობახიძე — პედაგოგი, ფიზიკოსი\n* ვასილ კობახიძე — თეოლოგი, სასულიერო პირი\n* ვასილ კობახიძე — მომღერალი, ლოტბარი, მოცეკვავე\n* თამაზ კობახიძე — ვეტერინარი ექიმი\n* თეიმურაზ კობახიძე — პიანისტი, დირიჟორი\n* ირაკლი კობახიძე — პოლიტიკოსი, იურისტი\n* მამუკა კობახიძე — ფეხბურთელი\n* მანანა კობახიძე — პოლიტიკოსი, იურისტი\n* მიხეილ კობახიძე — კინორეჟისორი\n* მოსე კობახიძე — შინაგან საქმეთა სამინისტროს მოხელე, პოლიტიკოსი\n* ნიკოლოზ კობახიძე — ეკონომისტი\n* პეტრე კობახიძე — მსახიობი\n* რომან კობახიძე — ეკონომისტი, პოლიტიკოსი\n* ქეთევან კობახიძე — არქიტექტორი\n* შალვა კობახიძე — ფილოსოფოსი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კობახიძე", "len": 1173}
{"id": "3498", "title": "კობერიძე", "text": "საკუთარი სახელი '''კობერიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ერმალოზ კობერიძე — გენერალ-მაიორი\n* ვარლამ კობერიძე — მეტალურგი\n* გელა კობერიძე — პოლიტიკოსი\n* კონსტანტინე კობერიძე — მოჭიდავე   \n* ოთარ კობერიძე — კინომსახიობი\n* ლევან კობერიძე — პოლიტიკოსი\n* ლუკა კობერიძე — ქართველი ფეხბურთელი\n* მზია კობერიძე — ჟურნალისტი, მთარგმნელი\n* ნოდარ კობერიძე — მწერალი\n* ნუგზარ კობერიძე — პოეტი, პოლიტიკოსი\n\n{{მრავალმნიშვნელოვანი}}\n\nკატეგორია:კობერიძეები\nკატეგორია:ქართული გვარები", "url": "https://ka.wikipedia.org/wiki/კობერიძე", "len": 495}
{"id": "3499", "title": "კოკოჩაშვილი", "text": "საკუთარი სახელი '''კოკოჩაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ვიქტორ კოკოჩაშვილი — ქიმიკოსი\n* მერაბ კოკოჩაშვილი — კინორეჟისორი\n* მიხეილ კოკოჩაშვილი — ბავშვთა ქირურგი\n* პეტრე-პავლე კოკოჩაშვილი — მრეწველი, ფარმაცევტი\n* შალვა კოკოჩაშვილი — ბავშვთა ფთიზიატრი, ჯანდაცვის ორგანიზატორი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კოკოჩაშვილი", "len": 358}
{"id": "3500", "title": "კონსტანტინე", "text": "'''კონსტანტინე''' — მამაკაცის საკუთარი სახელი (ლათ. ''Constantinus'', — მტკიცე, მუდმივი). განსაკუთრებით გავრცელებულია ქრისტიანულ სამყაროში.\n\n== '''სახელის მატარებელი ცნობილი პიროვნებები''' ==\n=== ქართველი მეფეები, მთავრები და ერისთავები ===\n* კონსტანტინე — ქართლის მეფე;\n* კონსტანტინე I — საქართველოს მეფე;\n* კონსტანტინე I (აფხაზთა მეფე) — აფხაზეთის „მეფე“ (ერისთავი);\n* კონსტანტინე I — იმერეთის მეფე;\n* კონსტანტინე I — კახეთის მეფე;\n* კონსტანტინე II — ქართლის მეფე;\n* კონსტანტინე II (აფხაზთა მეფე) — აფხაზეთის „მეფე“ (ერისთავი);\n* კონსტანტინე II — კახეთის მეფე\n* კონსტანტინე III — აფხაზთა სამეფოს (დასავლეთ საქართველოს) მეფე;\n* კონსტანტინე ბატონიშვილი — იმერეთა მეფის ბაგრატ III-ის ძე;\n* კონსტანტინე ბატონიშვილი — გენერალ მაიორი.\n\n=== რომის იმპერატორები ===\n* კონსტანტინე I დიდი — რომის იმპერატორი;\n* კონსტანტინე II — რომის იმპერტორი;\n* კონსტანტინე III — რომის უზურპატორი იმპერატორი.\n\n=== ბიზანტიის იმპერატორები ===\n* კონსტანტინე III ჰერაკლე — ბიზანტიის იმპერატორი;\n* კონსტანტინე IV — ბიზანტიის იმპერატორი;\n* კონსტანტინე V — ბიზანტიის იმპერატორი;\n* კონსტანტინე VI — ბიზანტიის იმპერატორი;\n* კონსტანტინე VII — ბიზანტიის იმპერატორი;\n* კონსტნტინე VIII — ბიზანტიის იმპერატორი;\n* კონსტანტინე IX — ბიზანტიის იმპერატორი;\n* კონსტანტინე X — ბიზანტიის იმპერატორი;\n* კონსტანტინე XI — ბიზანტიის უკანასკნელი იმპერატორი, დაიღუპა 1453 წლის 29 მაისს, ოსმალების მიერ კონსტანტინოპოლის აღების დროს.\n\n=== საბერძნეთის მეფეები ===\n* კონსტანტინე I — საბერძნეთის მეფე;\n* კონსტანტინე II — საბერძნეთის მეფე;\n\n=== სახელის სხვა ცნობილი მატარებლები ===\n* კონსტანტინე გამსახურდია — ქართველი მწერალი, კლასიკოსი;\n* კონსტანტინე ლორთქიფანიძე — ქართველი მწერალი;\n\n== '''წარმოებული სახელები''' ==\n* კონსტანტინოპოლი — აღმოსავლეთ რომის იმპერიის სატახტო ქალაქი\n\n{{მრავალმნიშვნელოვანი}}\n\nfi:Konstantinus", "url": "https://ka.wikipedia.org/wiki/კონსტანტინე", "len": 1763}
{"id": "3501", "title": "კოტეტიშვილი", "text": "საკუთარი სახელი '''კოტეტიშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ვახტანგ კოტეტიშვილი — ლიტერატურათმცოდნე, კრიტიკოსი, ფოლკლორისტი\n* ვახტანგ კოტეტიშვილი — რეჟისორი\n* ვახუშტი კოტეტიშვილი — ლიტარატურათმცოდნე, ირანისტი, მთარგმნელი\n* ვლადიმერ კოტეტიშვილი — ნევროლოგი, მედიცინის ისტორიკოსი\n* იათამზე კოტეტიშვილი — ფსიქოლოგი\n* ირაკლი კოტეტიშვილი — გენერალ-მაიორი\n* ქეთევან კოტეტიშვილი — ფიზიკოსი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/კოტეტიშვილი", "len": 464}
{"id": "3503", "title": "ლაღიძე", "text": "საკუთარი სახელი '''ლაღიძე''' შეიძლება აღნიშნავდეს ერთ-ერთს ჩამოთვლილთაგან:\n\n* გოჩა ლაღიძე — მეიარაღე ოსტატი, მხატვარ-რესტავრატორი\n* გრიგოლ ლაღიძე — რეჟისორი და მსახიობი\n* გრიგოლ ლაღიძე — პუბლიცისტი\n* ილია ლაღიძე — ინჟინერი, სახელმწიფო მოხელე\n* ლევან ლაღიძე — მხატვარი\n* მიტროფანე ლაღიძე — მეწარმე, საზოგადო მოღვაწე\n* რამაზ ლაღიძე — ქიმიკოსი\n* რევაზ ლაღიძე — კომპოზიტორი\n* სოსო ლაღიძე — მსახიობი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლაღიძე", "len": 446}
{"id": "3505", "title": "ლევანი", "text": "საკუთარი სახელი '''ლევანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ლევან ბატონიშვილი — ქართლის მეფის ვახტანგ V-ის შვილი\n* ლევან ბატონიშვილი — ქართული კულტურის მოღვაწე\n*  ლევან ბატონიშვილი — ქართლ-კახეთის სამეფოს პოლიტიკური მოღვაწე\n* ლევან გურიელი \n* ლევან I დადიანი — ოდიშის მთავარი\n* ლევან II დადიანი — ოდიშის მთავარი\n* ლევან III დადიანი — ოდიშის მთავარი\n* ლევან IV დადიანი — ოდიშის მთავარი\n* ლევან V დადიანი — ოდიშის მთავარი\n* ლევანი — იმერეთის მეფე\n* ლევანი — კახეთის მეფე\n\n==გეოგრაფიაში==\n* ლევანის ტბა\n\n{{მრავალმნიშვნელოვანი}}", "url": "https://ka.wikipedia.org/wiki/ლევანი", "len": 549}
{"id": "3506", "title": "ლელაშვილი", "text": "საკუთარი სახელი '''ლელაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* გიორგი ლელაშვილი — რევოლუციური მოძრაობის მონაწილე საქართველოში\n* მიხეილ ლელაშვილი — მუშა პოეტი, ჟურნალისტი\n* მიხეილ ლელაშვილი — საქართველოს სსრ-ის IV მოწვევის უმაღლესი საბჭოს დეპუტატი\n* ნატალია ლელაშვილი — რევოლუციური მოძრაობის მონაწილე საქართველოში\n \n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლელაშვილი", "len": 390}
{"id": "3509", "title": "ლეჟავა", "text": "საკუთარი სახელი '''ლეჟავა''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე ლეჟავა — ჰისტოლოგი\n* ანდრო ლეჟავა — საბჭოთა პარტიული და სახელმწიფო მოხელე\n* ანზორ ლეჟავა — კალათბურთელი\n* გიორგი ლეჟავა — არქიტექტორი\n* ელისაბედ ლეჟავა — ბოლშევიკი რევოლუციონერი\n* ექვთიმე (ლეჟავა) — სასულიერო პირი\n* ვახტანგ ლეჟავა — გვარდიის ლეიტენანტი, საბჭოთა კავშირის გმირი\n* ვლადიმერ ლეჟავა — კონტრ-ადმირალი\n* ზაზა ლეჟავა — გეოგრაფი\n* ზურაბ ლეჟავა — მხატვარი\n* კოტე ლეჟავა — პარტიზანული რაზმის მეთაური იტალიაში II მსოფლიო ომის დროს\n* ნაზარი (ლეჟავა) — სასულიერო პირი, საქართველოს მართლმადიდებელი ეკლესიის წმინდანი\n* ნიკოლოზ ლეჟავა — ინჟინერ-მშენებელი\n* ნოე ლეჟავა — ბოლშევიკი რევოლუციონერი\n* პლატონ ლეჟავა — პოეტი, იუმორისტ–სატირიკოსი\n* პლატონ ლეჟავა — სამხედრო პირი\n* შამშე ლეჟავა — ექიმი, ბოლშევიკი რევოლუციონერი\n* ჯუმბერ ლეჟავა — სპორტსმენი, მოგზაური \n \n{{მრავალმნიშვნელოვანი}}\n*\nკატეგორია:ქართული გვარები", "url": "https://ka.wikipedia.org/wiki/ლეჟავა", "len": 908}
{"id": "3510", "title": "ლესელიძე", "text": "საკუთარი სახელი '''ლესელიძე''' შეიძლება აღნიშნავდეს:\n\n== პიროვნებები ==\n* ვიქტორ ლესელიძე — პოდპოლკოვნიკი, საბჭოთა კავშირის გმირი\n* კონსტანტინე ლესელიძე — გენერალ-პოლკოვნიკი, საბჭოთა კავშირის გმირი\n* ოთარ ლესელიძე — საბჭოთა არმიის პოლკოვნიკი\n\n== ტოპონიმები ==\n* ლესელიძე — დაბა გაგრის მუნიციპალიტეტში\n* ლესელიძე — აფხაზეთში რკინიგზის პლატფორმა (საქართველოს რკინიგზა)\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლესელიძე", "len": 418}
{"id": "3511", "title": "ლიპარიტ", "text": "საკუთარი სახელი '''ლიპარიტ''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ლიპარიტ I — კლდეკარის ერისთავი;\n* ლიპარიტ II — კლდეკარის ერისთავი;\n* ლიპარიტ III — კლდეკარის ერისთავი;\n* ლიპარიტ IV — კლდეკარის ერისთავი;\n* ლიპარიტ V — კლდეკარის ერისთავი;\n* ლიპარიტ I დადიანი — ოდიშის ერისთავი;\n* ლიპარიტ II დადიანი — ოდიშის ერისთავი;\n* ლიპარიტ III დადიანი — ოდიშის მთავარი.\n\n{{მრავალმნიშვნელოვანი}}", "url": "https://ka.wikipedia.org/wiki/ლიპარიტ", "len": 401}
{"id": "3512", "title": "ლომთათიძე", "text": "საკუთარი სახელი '''ლომთათიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Lomtatidze}}\n\n* ალექსანდრე ლომთათიძე — პოლიტიკური მოღვაწე\n* გიორგი ლომთათიძე — არქეოლოგი\n* მურმან ლომთათიძე — მოცეკვავე და ქორეოგრაფი\n* ქეთევან ლომთათიძე — ენათმეცნიერი\n*  ჭოლა ლომთათიძე — მწერალი და რევოლუციური მოღვაწე\n\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლომთათიძე", "len": 370}
{"id": "3513", "title": "ლომინაძე", "text": "საკუთარი სახელი '''ლომინაძე''' შეიძლება აღნიშნავდეს ერთ-ერთს ჩამოთვლილთაგან:\n\n* ბაბილინა ლომინაძე — ისტორიკოსი\n* ბესარიონ ლომინაძე — საბჭოთა პარტიული მოღვაწე\n* გივი ლომინაძე — პოლიტიკოსი, პოლიციის გენერალ-მაიორი\n* ვასილ ლომინაძე — გეოფიზიკოსი\n* ზაზა ლომინაძე — ექიმი, პოლიტიკოსი\n* ჯუმბერ ლომინაძე — ფიზიკოსი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლომინაძე", "len": 359}
{"id": "3514", "title": "ლომიძე", "text": "საკუთარი სახელი '''ლომიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ანდრო ლომიძე — მწერალი\n* გიორგი ლომიძე — ლიტერატურათმცოდნე\n* ეფრემი (ლომიძე) — სასულიერო პირი, თეოლოგი\n* ვიქტორ ლომიძე — სამხედრო პირი\n* ილია ლომიძე — ფეხბურთელი\n* ლაშა ლომიძე — სპორტსმენი (მორაგბე)\n* ლუკა (ლომიძე) — სასულიერო პირი\n* მიხეილ ლომიძე — იურისტი, სახელმწიფო მოხელე\n* ნოდარ ლომიძე — ქირურგი\n* რეზო ლომიძე — ფეხბურთელი\n* შოთა ლომიძე — სპორტსმენი (თავისუფალი ჭიდაობა)\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლომიძე", "len": 513}
{"id": "3515", "title": "ლომოური", "text": "საკუთარი სახელი '''ლომოური''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Lomouri}}\n\n* თამარ ლომოური — ისტორიკოსი\n* ირაკლი ლომოური — მწერალი, პუბლიცისტი\n* იულონ ლომოური — აგრონომ-მემცენარე\n* ნიკო ლომოური — მწერალი და საზოგადო მოღვაწე\n* ნოდარ ლომოური — ისტორიკოსი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლომოური", "len": 336}
{"id": "3516", "title": "ლორთქიფანიძე", "text": "საკუთარი სახელი '''ლორთქიფანიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n{{commonscat|Lortkipanidze}}\n\n* ალექსანდრე ლორთქიფანიძე — მწერალი, მსახიობი, სცენარისტი\n* ანტონ ლორთქიფანიძე — საზოგადო მოღვაწე\n* ბეჟან ლორთქიფანიძე — არქიტექტორი\n* გედეონ I (ლორთქიფანიძე) — გელათელი მიტროპოლიტი\n* გიგა ლორთქიფანიძე — რეჟისორი\n* გოჩა ლორთქიფანიძე — იურისტი, სახელმწიფო მოხელე\n* გრიგოლ ლორთქიფანიძე — პოლიტიკური, სახელმწიფო და საზოგადო მოღვაწე\n* გრიგოლ II (ლორთქიფანიძე) — აფხაზეთის კათოლიკოსი\n* გურამ ლორთქიფანიძე — მსახიობი\n* გურამ ლორთქიფანიძე — ისტორიკოსი, არქეოლოგი\n* დავით ლორთქიფანიძე — ანთროპოლოგი, არქეოლოგი\n*  დავით ლორთქიფანიძე — პედაგოგი\n* დათო ლორთქიფანიძე — ეკონომისტი, თანამდებობის პირი, პოლიტიკოსი\n* დიმიტრი ლორთქიფანიძე — ინჟინერი, იურისტი, პოლიტიკოსი\n* ელენე ყიფიანი-ლორთქიფანიძისა — მწერალი, ჟურნალისტი\n* ვაჟა ლორთქიფანიძე — პოლიტიკოსი, სახელმწიფო მოხელე, სოციოლოგი\n* ვიქტორ ლორთქიფანიძე — ეკონომისტი,პოლიტიკოსი\n* ვლადიმერ ლორთქიფანიძე — საზოგადო მოღვაწე, პუბლიცისტი, პედაგოგი\n* ზექერია ლორთქიფანიძე — პოლიტიკოსი\n* ზურაბ ლორთქიფანიძე — პოეტი\n* თემურ ლორთქიფანიძე — პედაგოგი, პოლიტიკოსი\n* იასონ ლორთქიფანიძე — იურისტი\n* ივანე ლორთქიფანიძე — პოლიტიკოსი\n* ილია ლორთქიფანიძე — პედიატრი\n* ირაკლი ლორთქიფანიძე — მეტალურგი\n* კირილე ლორთქიფანიძე — ჟურნალისტი, კრიტიკოსი\n* კონსტანტინე ლორთქიფანიძე — მწერალი\n* კონსტანტინე ლორთქიფანიძე — ექიმი, თერაპევტი\n* მარიამ ლორთქიფანიძე — ისტორიკოსი\n* მიხეილ ლორთქიფანიძე — არქიტექტორი\n* ნიკოლოზ ლორთქიფანიძე — მწერალი\n* ნინო ლორთქიფანიძე — მსახიობი\n* ოთარ ლორთქიფანიძე — არქეოლოგი\n* როზა ლორთქიფანიძე — აგრონომი, პოლიტიკოსი\n* როსტომ ლორთქიფანიძე — მსახიობი, რეჟისორი, სასულიერო პირი\n* რუსუდან ლორთქიფანიძე — არქიტექტორი, მეცნიერი, პედაგოგი\n* სეფე ლორთქიფანიძე — სამხედრო პირი, მსახიობი\n* სიმონ (სისო) ლორთქიფანიძე — სამხედრო ექიმი\n* ტარიელ ლორთქიფანიძე — საბჭოთა პარტიული მოხელე, უშიშროების გენერალ-მაიორი\n* ტიტე ლორთქიფანიძე — საბჭოთა პარტიული და სახელმწიფო მოხელე\n \n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ლორთქიფანიძე", "len": 1972}
{"id": "3519", "title": "1927", "text": "{{წელი|}}\n\n== მოვლენები ==\n* 9 აპრილი : ამუშავდა ზაჰესი, რომელმაც პირველი დენი მისცა თბილისს. \n* 20 მაისი : საუდის არაბეთი დამოუკიდებელი გახდა (ჯიდას ტრაქტატი).\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n*1 იანვარი : ელგუჯა მაღრაძე  — ქართველი მწერალი (გ. 1999)\n* 1 იანვარი : ვერნონ სმითი   — ამერიკელი ეკონომისტი. \n* 4 იანვარი : იური სიხარულიძე   — ქართველი ისტორიკოსი\n* 10 იანვარი  :   გიორგი ოჩიაური  — ქართველი მოქანდაკე. (გ. 2017)\n* 14 იანვარი : კარლო ბაკურაძე — ქართველი მხატვარ-რესტავრატორი\n* 17 იანვარი  : ვალერიან ჭელიძე  — საბჭოთა სოციალისტური რესპუბლიკის შრომის გმირი  (გ. 2014)\n* 19 იანვარი  : ვაჟა გოგოლაძე  — ქართველი ლოტბარი  (გ. 2006)\n* 25 იანვარი : ანტონიო კარლოს ჟობიმი — ბრაზილიერლი კომპოზიტორი  (გ. 1994)\n\n=== თებერვალი  ===\n* 4 თებერვალი  : რევაზ გამყრელიძე — საქართველოსა და რუსეთში მოღვაწე ქართველი მათემატიკოსი\n* 7 თებერვალი   : გივი კვანჭახაძე — ქართველი ჰიგიენისტი   (გ. 1995)\n* 15 თებერვალი : არჩილ სულაკაური — ქართველი პოეტი და პროზაიკოსი. (გ. 1997)\n* 16 თებერვალი : ბოთო ცუ ზაინ-ვიტგენშტაინ-ჰოენშტაინი — გერმანელი პოლიტიკური მოღვაწე. (გ. 2008)\n* 20 თებერვალი : სიდნი პუატიე — ბაჰამელ-ამერიკელი მსახიობი, კინორეჟისორი და მწერალი.\n* 24 თებერვალი  : ემანუელ რივა — ფრანგი მსახიობი.  (გ. 2017)\n* 25 თებერვალი : ელგუჯა ბერძენიშვილი — ქართველი ფერმწერი და გრაფიკოსი\n* 27 თებერვალი : ალექსანდრე ბანძელაძე  — ქართველი მხატვარი (გ.  1992)\n\n=== მარტი  ===\n* 1 მარტი   : ანდერს რაპი — შვედი გეომორფოლოგი და გეოგრაფი.  (გ. 1998)\n* 1 მარტი : ვლადიმერ გაგუა — ქართველი პედაგოგი.\n* 2 მარტი  : გრიგოლ ბოგვერაძე — სოციალისტური შრომის გმირი (1959)\n* 6 მარტი  : გაბრიელ გარსია მარკესი —კოლუმბიელი მწერალი.  (გ. 2014)\n* 8 მარტი : ვასილ გოგლიძე — ქართველი ინჟინერი  (გ. 2005)\n* 12 მარტი : რაულ ალფონსინი — არგენტინის პრეზიდენტი (1983–1989) (გ. 2009)\n* 17 მარტი  : სულხან ნასიძე — ქართველი კომპოზიტორი (გ. 1996)\n* 27 მარტი :  მსტისლავ როსტროპოვიჩი  — რუსი ჩელისტი, დირიჟორი  (გ. 2007)\n\n=== აპრილი  ===\n* 1 აპრილი : ფერენც პუშკაში — უნგრელი ფეხბურთელი (გ. 2006)\n* 10 აპრილი : გიორგი წერეთელი — ქართველი პოეტი  \n* 16 აპრილი : ბენედიქტე XVI — რომის პაპი\n\n===მაისი   ===\n=== ივნისი  ===\n* 8 ივნისი : სტილერი, ჯერი — ამერიკელი კინომსახიობი\n=== ივლისი  ===\n===აგვისტო   ===\n=== სექტემბერი  ===\n===ოქტომბერი   ===\n* 16 ოქტომბერი : გრასი, გიუნტერ — გერმანელი მწერალი\n===ნოემბერი   ===\n===დეკემბერი   ===\n* 13 დეკემბერი : ნოდარ ანდღულაძე — ქართველი საოპერო მომღერალი (გ. 2013)\n* 25 დეკემბერი : რამ ნარაიანი — ინდოელი მუსიკოსი\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n* 23 მარტი : პეტრე მელიქიშვილი—  ქართველი ქიმიკოსი თსუ-ს ერთ-ერთი დამაარსებელი. (დ.  1850)\n* 29 მარტი : ამბროსი — საქართველოს კათალიკოს-პატრიარქი  (დ. 1861)\n=== აპრილი  ===\n===მაისი   ===\n=== ივნისი  ===\n=== ივლისი  ===\n* 24 ივლისი : აკუტაგავა რიუნოსუკე  —იაპონელი მწერალი (დ. 1892)\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ართურ კომპტონი, ჩარლზ უილსონი\n* ქიმია : ჰაინრიხ ვილანდი\n* ფიზიოლოგია და მედიცინა : იულიუს ვაგნერ-იაურეგი\n* ლიტერატურა : ანრი ბერგსონი\n* მშვიდობა : ფერდინან ბუისონი, ლუდვიხ კიდე\n\n*", "url": "https://ka.wikipedia.org/wiki/1927", "len": 3159}
{"id": "3520", "title": "1926", "text": "{{წელი|}}\n\n== მოვლენები ==\n\n* 2 იანვარი : მუსოლინიმ დააარსა იტალიის სამეფო აკადემია.\n* 25 აპრილი : ირანში შაჰის ტახტზე ავიდა რეზა-ხანი.\n* 11 მაისი : დაიწყო რ. ამუნდსენის პირველი ტრანსარქტიკული გადაფრენა დირიჟაბლით „ნორვეგია“ მარშრუტზე შპიცბერგენი-ჩრდილოეთი პოლუსი-ალასკა.\n* 12 მაისი : პოლონეთში მილიტარული გადატრიალება მოაწყო იოზეფ პილსუდსკიმ („მაისის რევოლუცია“).\n* 25 დეკემბერი : იაპონიის 123-ე იმპერატორი იოშიჰიტო გარდაიცვალა. ახალ იმპერატორად გამოცხადდა ჰიროჰიტო. დაიწყო შოვას ერა.\n\n'''უცნობი თარიღის მოვლენები''':\n\n* ქალაქად გამოცხადდა გუდაუთა, ზესტაფონი და ოჩამჩირე.\n* დაბის სტატუსი მიენიჭა სურამს, მანგლისს, ბაკურიანს, აბასთუმანს, წაღვერს.\n* წყალტუბოში კურორტი გაშენდა.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 3 იანვარი  : სერ ჯორჯ მარტინი   — ბრიტანეთის იმპერიის ორდენოსანი, ინგლისელი პროდიუსერი (გ. 2016)\n* 7 იანვარი : კიმ ჯონ ფილი   — სამხრეთ კორეის პოლიტიკური და სახელმწიფო მოღვაწე.\n* 12 იანვარი : ლევან ცუცქირიძე — ქართველი მხატვარი\n*12  იანვარი  : რეი პრაისი — ამერიკელი ქანთრის გიტარისტი, მომღერალი და კომპოზიტორი. (გ. 2013)\n*13 იანვარი  : მაიკლ ბონდი  — ინგლისელი მწერალი. (გ. 2017)\n* 14 იანვარი  : ოთარ ბაკურაძე — ქართველი ფილოსოფოსი.  (გ. 1986)\n* 26 იანვარი  : შოთა ნადირაშვილი — ქართველი ფსიქოლოგი. (გ. 2011)\n* 27 იანვარი : ინგრიდ ტულინი — შვედი მსახიობი  (გ. 2004)\n\n=== თებერვალი  ===\n* 2 თებერვალი :  ვალერი ჟისკარ-დესტენი  —   ფრანგი პოლიტიკური და სახელმწიფო მოღვაწე\n* 11 თებერვალი : ლესლი ნილსენი — კანადელ-ამერიკელი მსახიობი (გ. 2010)\n* 11 თებერვალი  : პოლ ბოკიუზი — ფრანგი შეფ-მზარეული  (გ. 2018)\n* 16 თებერვალი : ჯონ შლეზინგერი — კინორეჟისორი  (გ. 2003)\n* 20 თებერვალი : რიჩარდ მეთისონი — ამერიკელი მწერალი და სცენარისტი  (გ. 2013)\n*28 თებერვალი : სვეტლანა ალილუევა — იოსებ სტალინის ერთადერთი ქალიშვილი  (გ. 2011)\n*28 თებერვალი: გივი ციმინტია — ქართველი ინჟინერი.\n\n=== მარტი  ===\n* 4 მარტი  : დიმიტრი რომანოვი — რუსეთის პრინცის, ნიკოლოზ რომანოვის უმცროსი ძმა.  (გ. 2016)\n* 6 მარტი : ანჯეი ვაიდა — პოლონელი კინორეჟისორი (გ. 2016)\n* 6 მარტი : ალან გრინსპენი — ამერიკელი ეკონომისტი\n* 8 მარტი : ლადო მრელაშვილი — ქართველი მწერალი. (გ. 2006)\n* 8 მარტი  : ფრანსისკო რაბალი — ესპანელი მსახიობი.  (გ. 2001)\n* 19 მარტი  : ბორის ბრეგვაძე — ბალეტის ქართველი მსახიობი  (გ. 2012)\n\n=== აპრილი  ===\n* 21 აპრილი : ელისაბედ II — დიდი ბრიტანეთის დედოფალი\n===მაისი   ===\n=== ივნისი  ===\n* 1 ივნისი : მონრო, მერილინ — ამერიკელი მსახიობი (გ.1962)\n* 3 ივნისი : გინზბერგი, ალენ — ამერიკელი პოეტი (გ.1997)\n=== ივლისი  ===\n* 8 ივლისი : ყიასაშვილი, ნიკო — ქართველი ლიტერატურათმცოდნე, მთარგმნელი. (გ.1996)\n===აგვისტო   ===\n* 13 აგვისტო : კასტრო, ფიდელ — კუბის პოლიტიკური ლიდერი\n=== სექტემბერი  ===\n* 14 სექტემბერი : ბიუტორი, მიშელ — ფრანგი მწერალი\n===ოქტომბერი   ===\n* 15 ოქტომბერი : ფუკო, მიშელ — ფრანგი ფილოსოფოსი (გ.1984)\n* 15 ოქტომბერი : რიხტერი, კარლ — გერმანელი დირიჟორი (გ.1981)\n* 25 ოქტომბერი : ვარაზი, ავთანდილ — ქართველი ფერმწერი (გ.1977)\n===ნოემბერი   ===\n* 20 ნოემბერი : ვახტანგ ბალავაძე — ქართველი მოჭიდავე\n\n===დეკემბერი   ===\n* 8 დეკემბერი : ჩხეიძე, რევაზ — ქართველი კინორეჟისორი\n* 20 დეკემბერი: ინანიშვილი, რევაზ — ქართველი მწერალი (გ.  1991)\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n=== აპრილი  ===\n===მაისი   ===\n* 16 მაისი : მეჰმედ VI — ოსმალეთის იმპერიის უკანასკნელი სულთანი (დ.1861)\n=== ივნისი  ===\n* 10 ივნისი : ანტონიო გაუდი — კატალონიელი არქიტექტორი (დ.1852)\n* 23 ივნისი : ვასნეცოვი, ვიქტორ — რუსი მხატვარი  (დ. 1848)\n=== ივლისი  ===\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n* 5 დეკემბერი : მონე, კლოდ — ფრანგი მხატვარი (დ.1840)\n* 25 დეკემბერი : იოსიჰიტო — იაპონიის 123-ე იმპერატორი (დ.1879)\n* 29 დეკემბერი : რილკე, რაინერ — გერმანელი პოეტი (დ.1875)\n\n== ნობელის პრემიის ლაურეატები ==\n\n* ფიზიკა : ჟან პერენი\n* ქიმია : თეოდორ სვეტბერგი\n* ფიზიოლოგია და მედიცინა : იოჰანეს ფიბიგერი\n* ლიტერატურა : გრაცია დელედა\n* მშვიდობა : არისტიდ ბრიანი, გუსტავ შტრეზემანი\n\n*", "url": "https://ka.wikipedia.org/wiki/1926", "len": 3928}
{"id": "3521", "title": "რუსუდანი", "text": "{{მმ*|რუსუდანი (მრავალმნიშვნელოვანი)}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = რუსუდანი\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = Fresco of Rusudan of Georgia-2.jpg\n|წარწერა              = \n|მმართველობის დასაწყისი    = 1223\n|მმართველობის დასასრული = 1245\n|კორონაცია  =\n|წინამორბედი       = გიორგი IV ლაშა\n|მემკვიდრე             = დავით VI, დავით VII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1194\n|დაბადების ადგილი       = \n|გარდაცვალების თარიღი          = 1245\n|გარდაცვალების ადგილი         = \n|ქორწინება              = ღიას ად-დინი\n|შვილები                 = 1. დავით VI ნარინი<br />2. თამარი\n|დინასტია             = ბაგრატიონები\n|მამა                 = დავით სოსლანი\n|დედა             = თამარ მეფე\n|ხელმოწერა=Queen Rusudan khelrtva signature.svg}}\nმინი|მარჯვნივ|რუსუდან მეფის მონეტა\n\n'''რუსუდანი''' (დ. დაახლოებით  1194 — გ.  1245) — საქართველოს  მეფე 1223-1245 წლებში, თამარ მეფის და დავით სოსლანის შვილი. 1223 წელს იქორწინა ერზრუმის სულთნის თოღრულ შაჰის ძე ღიას ად-დინზე, რომელიც პირობის თანახმად წინასწარ გაქრისტიანდა. რუსუდანის მეფობის პირველ წლებში (1223-1225) საქართველოს ლაშქარმა რამდენიმეჯერ ილაშქრა არან-აზერბაიჯანში, სადაც ვასალურმა და მეზობელმა ქვეყნებმა მტრული მოქმედება დაიწყეს. გარნისის ბრძოლაში (1225) ჯალალედინმა დაამარცხა საქართველოს ლაშქარი, რომელსაც ივანე ათაბაგ-ამირსპასალარი მეთაურობდა და ხვარაზმელები 1226 წელს თბილისს მიადგნენ. რუსუდანი და სამეფო კარი ქუთაისში გადავიდა. ჯალალედინმა 9 მარტს თბილისი აიღო. ხვარაზმელებმა გაწყვიტეს ქალაქის ქრისტიანული მოსახლეობა (ქართველები და სომხები) და დიდძალი ქონება იგდეს ხელთ. თბილისის აღების შემდეგ მტრის ლაშქარი საქართველოს სხვა ნაწილების ძარცვა-რბევას შეუდგა. 1225-1230 წლებში ქართველთა ლაშქარი სხვადასხვა ადგილას გამუდმებით ებრძოდა ხვარაზმელებს.\n\t\nდაახლოებით 1230/1231 წელს რუსუდანმა თავისი 5 წლის ვაჟი დავითი თანამოსაყდრედ აკურთხებინა ქუთაისში. დაახლოებით 1233 წელს რუსუდანი სამეფო კართან ერთად თბილისში გადავიდა. 1235 წელს მონღოლებმა აიღეს საქართველოს ყმადნაფიცი განძა (განჯა) და თბილისისკენ დაიძრნენ. რუსუდანმა თბილისის დაცვა ციხისთავ მუხას ძეს დაავალა, თვითონ კი ისევ ქუთაისში გაიქცა. გაატარა ფულის რეფორმა; განახლდა ვერცხლის მონეტების მოჭრა. 1236/1237 წელს რუსუდანმა თავისი ასული თამარი რუმის სულთანს ყაიას ედ-დინს მიათხოვა და მასთან გაგზავნა ლაშა გიორგის ძე დავითი, რომ, როგორც ტახტის მოსალოდნელი მეტოქე, თავიდან მოეშორებინა.\n\nრუსუდანმა და მთავარსარდლობამ ვერ გაუწიეს მონღოლებს ორგანიზებული წინააღმდეგობა. სამეფოს სანაპირო-სასაზღვრო რაიონების მმართველები (ავაგ ამირსპასალარი, ვარამ გაგელი, შანშე მანდატურთუხუცესი და სხვები) ბრძოლის მაგიერ თავიანთ ციხესიმაგრეებში შეიხიზნენ. დაქსაქსული ძალების დამორჩილება მონღოლებმა შედარებით ადვილად შეძლეს. 1239/1240 წელს რუსუდანმა რომის პაპს სთხოვა დახმარება, მაგრამ მიზანს ვერ მიაღწია და დაიწყო საზავო მოლაპარაკება მონღოლებთან. ამავე დროს მან ბათო-ყაენთან გაგზავნა მწიგნობართუხუცესი-ჭყონდიდელი არსენი, რომლის დაბრუნების შემდეგ მონღოლებს დაუზავდა. 1242/1243 წელს რუსუდანი და მისი ძე დავითი თბილისში გადავიდნენ, საიდანაც დავითი ყაენთან გაგზავნეს. დასნეულებული რუსუდანი მის მოლოდინში გარდაიცვალა.\n\n==ლიტერატურა==\n*''ჯავახიშვილი ივ.'', ქართველი ერის ისტორია, წგნ. 3, თბ., 1966;\n*''გუჩუა ვ.,''ქსე, ტ. 8, გვ. 515, თბ., 1984\n\n{{დაიწყე ყუთი}}\n{{მემკვიდრეობის ყუთი| წინამორბედი= გიორგი IV | ტიტული=საქართველოს მეფე | წლები=1223 - 1245| შემდეგი = დავით VI<br>დავით VII}}\n{{დაასრულე ყუთი}}\n\n{{ერთიანი საქართველოს მეფეები}}\n{{თამარ მეფე}}\n\nკატეგორია:საქართველოს მეფეები\nკატეგორია:საქართველოს სამეფოს ბაგრატიონები\nკატეგორია:დაბადებული 1194\nკატეგორია:გარდაცვლილი 1245", "url": "https://ka.wikipedia.org/wiki/რუსუდანი", "len": 3651}
{"id": "3522", "title": "დავით VI ნარინი", "text": "{{მრავალმნიშვნელოვნება*|დავით|დავით}}\n{{მმართველი \n|ქვეყანა = საქართველოს\n|თანამდებობა = მეფე \n|სახელი = დავით VI ნარინი\n|ორიგინალური სახელი = \n|რიგი = \n|რიგი-მეუღლეების = \n|სურათი = David VI Narin.jpg\n|წარწერა =\n|მმართველობის დასაწყისი = 1247\n|მმართველობის დასასრული = 1293\n|კორონაცია =\n|წინამორბედი = რუსუდანი\n|მემკვიდრე = კონსტანტინე I\n|სხვა წოდებები = \n|ვიცე-პრეზიდენტი = \n|პარტია = \n|დაბადების თარიღი = 1225\n|დაბადების ადგილი = \n|გარდაცვალების თარიღი = 1293\n|გარდაცვალების ადგილი = \n|ქორწინება = 1. თამარ ამანელისძე<br />2. თეოდორა პალეოლოგინა\n|შვილები = 1. კონსტანტინე I<br />2. მიქელი<br />3. ვახტანგ II<br />4. ალექსანდრე<br />5. რუსუდანი\n|დინასტია = ბაგრატიონები\n|მამა = ღიას ად-დინი\n|დედა = რუსუდანი\n|ხელმოწერა=David Narin khelrtva (vect).svg}}\n'''დავით VI''' ''ნარინი'' (დ. დაახლოებით  1225  — გ. 1293) — საქართველოს მეფე 1245 (1247)-1293, რუსუდან მეფის ძე.\n\n==ბიოგრაფია==\nდაახლოებით 1230 წელს, როდესაც აღმოსავლეთ საქართველო ხვარაზმელებს ჰქონდათ დაპყრობილი და სამეფო კარი ქუთაისში იყო გახიზნული, მცირეწლოვანი დავითი დედამ თანამოსაყდრედ დასვა. მონღოლებთან რუსუდანის შეთანხმების შემდეგ, დაახლოებით 1242-1243 წლებში, დედა-შვილი თბილისში დაბრუნდა. იმავე წლებში მონღოლთა ადგილობრივმა ხელისუფლებამ ტახტის მემკვიდრე, ქართველი დიდებულ ფეოდალთა ერთი ჯგუფის თანხლებით, ოქროს ურდოში ბათო-ყაენთან მეფედ დასამტკიცებლად გაგზავნა.\n\nქართველები დიდ ყაენთან გაგზავნეს ყარაყორუმში. ტახტის მემკვიდრე მონღოლეთში რამდენიმე წელიწადს ჩარჩა. საქართველოში მის შესახებ არაფერი იცოდნენ. 1246 წელს ყარაყორუმში ჩავიდა ტახტის ახალი მემკვიდრე დავით გიორგის ძე. ყაენმა გუიუქმა საცილობელი საკითხი მონღოლური სამართლის მიხედვით გადაწყვიტა: დავით გიორგის ძე, როგორც უფროსი, უფროს (მონღოლურად „ულუ“) მეფედ, ხოლო დავით რუსუდანის ძე უმცროს (მონღოლურად „ნარინი“) მეფედ დაამტკიცა. 1248 (1249) დავით VI და დავით VII თბილისში ჩამოვიდნენ. 1259 წლამდე ორივე მეფე თანხმობით განაგებდა სამეფოს. 1256 წლიდან საქართველო ჰულაგუიანთა სახელმწიფოს შემადგენლობაში მოექცა.\n\nმონღოლების ბატონობის სიმძიმით შექმნილი აუტანელი გაჭირვების გამო 1259 წელს დაიწყო აჯანყება დავით VI-ის მეთაურობით. ყაენმა ჰულაგუ-ხანმა დავით VI-ის წინააღმდეგ დიდძალი ჯარი გაგზავნა არღუნ-ნოინის სარდლობით. დავით VI-მ ბრძოლის გაგრძელება შეუძლებლად ცნო, ლაშქარი დაშალა, თვითონ დასავლეთ საქართველოში გადავიდა და ქუთაისში გამაგრდა. არღუნმა დასავლეთ საქართველოში გადასვლა ვერ გაბედა, მაგრამ ახლა აჯანყებული დავით VII ულუს წინააღმდეგ მოუხდა ბრძოლა (1260). ეს უკანასკნელი 1261 წელს იძულებული გახდა დავით VI-თან გადასულიყო.\n\n1262 წელს, როცა დავით VII მონღოლებს შეუთანხმდა და აღმოსავლეთ საქართველოში გადავიდა, დავით VI ფაქტობრივად დასავლეთ საქართველოს (იმერეთის) მეფედ დარჩა. დასავლეთ საქართველოზე მონღოლების ბატონობა არ ვრცელდება და დავით VI დამოუკიდებლად განაგებდა ქვეყანას. მისი საგარეო პოლიტიკა იქითკენ იყო მიმართული, რომ განემტკიცებინა კავშირი ილხანების მეტოქე ქვეყნებთან და აღედგინა საქართველოს პოლიტიკური გავლენა ტრაპიზონის სამეფოში. ამ მიზნით ჯერ 1264-1265 წლებში, ხოლო შემდეგ 1268 წელს დავით VI-მ ელჩები გაგზავნა ეგვიპტის სულთანთან. მეორე მხრით, დავით VI-ს მეგობრული ურთიერთობა ჰქონდა ოქროს ურდოსთან. ამასთან, დავით VI ცდილობდა ილხანთა სამეფოში ატეხილი შინაომები თავის სასარგებლოდ გამოეყენებინა. 1269 (1270) დავით VI-მ შეიხიზნა მონღოლი ბატონიშვილი თეგუდარი (ნიკუდარი), რომელიც ბარახა-ყაენთან (მავერა-ნაჰრის, შვიდმდინარეთისა და აღმოსავლეთ თურქესტანის ყაენი 1266-71) ერთად აბაღა-ყაენის (ილხანი 1263-82) წინააღმდეგ იბრძოდა. მაგრამ როცა თეგუდარის ლაშქარმა ყაჩაღურ ძარცვა-რბევას მიჰყო ხელი, იგივე დავით VI წინ აღუდგა მას აბაღას სარდალ სირმონთან ერთად. 70-იან წლებში დავით VI-ს გადაუდგა რაჭის ერისთავი კახაბერ კახაბერისძე, რომელიც აბაღას ეახლა და დავით VI-ის წინააღმდეგ ბრძოლაში თავისი სამსახური შესთავაზა. აბაღას სარდლები ორჯერ შეიჭრნენ იმერეთში, მაგრამ დავით VI ხელში ვერ ჩაიგდეს.\n\nმონღოლთა ბატონობის შედეგად საქართველოს ძლიერების შესუსტებას ტრაპიზონის სამეფოში ქართული ორიენტაციის დასის განადგურება და ბიზანტიის მომხრე პოლიტიკური დაჯგუფების გაძლიერება მოჰყვა. განსაკუთრებით გააქტიურდა ბიზანტიის მთავრობა ტრაპიზონის მეფის იოანე II-ის (1266-1297) დროს. 1282 წლის აპრილში დავით VI-მ ილაშქრა ტრაპიზონის სამეფოში. ტრაპიზონის აღება ვერ შეძლო, თუმცა საკეისროს დიდი ნაწილი დაიპყრო. 1284 წელს საქართველოში გათხოვილი ტრაპიზონის მეფის იოანე II-ის და თეოდორა დავით VI-ის ჯარის დახმარებით ტრაპიზონში შეიჭრა და კეისარი გახდა. იმპერიაში საქართველოს პოლიტიკური გავლენა დამყარდა, მაგრამ შემდეგში ვითარება შეიცვალა და იოანე II-მ ხელისუფლება დაიბრუნა. დავით VI-ისა და დავით VII-ის დროიდან საქართველო ფაქტობრივად სამ პოლიტიკურ ერთეულად (აღმოსავლეთ საქართველო, სამცხე და დასავლეთ საქართველო) იყო დაყოფილი.\n\n== ლიტერატურა ==\n*'' გუჩუა ვ''., ქსე, ტ. 3, გვ. 335, თბ., 1978\n\n== რესურსები ინტერნეტში ==\n{{commonscat|David VI of Georgia}}\n* History of Georgia – XIII-XV centuries {{Webarchive|url= |date=2004-09-20 }}\n\n{{დაიწყე ყუთი}}\n{{მემკვიდრეობის ყუთი| წინამორბედი= რუსუდანი | ტიტული=საქართველოს მეფე | წლები=1245 - 1259| შემდეგი = დავით VII}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:დაბადებული 1225\nკატეგორია:გარდაცვლილი 1293\nკატეგორია:საქართველოს სამეფოს ბაგრატიონები", "url": "https://ka.wikipedia.org/wiki/დავით_VI_ნარინი", "len": 5020}
{"id": "3523", "title": "დავით VII ულუ", "text": "{{მრავალმნიშვნელოვნება*|დავით}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = დავით VII ულუ\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = King David VII of Georgia. Bibliotheque Nationale MS Fr. 2810.jpg \n|წარწერა              = მეფე დავითი ნადირობისას. მინიატურა მარკო პოლოს წიგნიდან „მსოფლიოს აღწერილობა“, დაახლ. 1410 (საფრანგეთის ეროვნული ბიბლიოთეკა, Fr2810, ფოლიო 8r)\n|მმართველობის დასაწყისი    = 1247\n|მმართველობის დასასრული = 1270\n|კორონაცია  =\n|წინამორბედი       = რუსუდანი\n|მემკვიდრე             = დემეტრე II თავდადებული\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1216\n|დაბადების ადგილი       = \n|გარდაცვალების თარიღი          = 1270\n|გარდაცვალების ადგილი         = \n|დაკრძალვის ადგილი     = სვეტიცხოველი\n|ქორწინება              = ჯიგდა-ხათუნი<br/>ალთუნი<br/>გვანცა<br/>ესუქნი\n|შვილები                 = დემეტრე II<br />თამარი<br />გიორგი\n|დინასტია             = ბაგრატიონები\n|მამა                 = გიორგი IV ლაშა\n|დედა             = \n}}\n'''დავით VII''' ''ულუ'' (დ. 1216 — გ. 1270) — საქართველოს მეფე 1247–1270 წლებში, გიორგი IV ლაშას შვილი უკანონო ქორწინებიდან. დაახლოებით 1236 (1237) წელს რუსუდან მეფემ ტახტის შესაძლო პრეტენდენტის თავიდან მოცილების მიზნით იგი თავის სიძესთან (რუსუდანის ასულის, თამარის ქმართან), რუმის სულთან ყიას ად-დინ ქეი ხუსრევ II-თან გაგზვნა. სულთანმა ბორკილგაყრილი დავით გიორგის ძე ციხეში დაამწყვდია. გათავისუფლდა მონღოლთა მიერ ყიას ად-დინის დამარცხების შემდეგ (დაახლოებით 1242/1243 წწ.). უმეფობის ხანაში ქართველ დიდებულთა მრავალრიცხოვანმა ჯგუფმა ტახტის მემკვიდრედ დავით გიორგის ძე წამოაყენა, რადგან დავით რუსუდანის ძე ცოცხალი აღარ ეგულებოდათ. მონღოლთა ადგილობრივ ხელისუფლებასთან შეთანხმებით დაახლოებით 1245 (1246) წელს ტახტის ახალი კანდიდატი რუმის სასულთნოდან საქართველოში ჩამოიყვანეს და ყაენთან გაგზავნეს. 1246 წელს ყარაყორუმში ჩასულ დავით გიორგის ძეს იქ დახვდა დავით რუსუდანის ძე. ამრიგად ყაენის კარზე ერთდროულად საქართველოს სამეფო ტახტის ორი პრეტენდენტი (მამიდაშვილ-ბიძაშვილი) აღმოჩნდა და შესაბამისად ქართველ დიდმოხელე ფეოდალთა ორი დაჯგუფებაც შეიქმნა. დავით გიორგის ძის მომხრეებმა იცოდნენ, რომ ქართული სახელმწიფო სამართლის ძალით ვერ გაიმარჯვებდნენ (ქართული სამართალი უკანონო შვილის უფლებებს არ ცნობდა) და ამიტომ ყაენს სთხოვეს ეს საკითხი მონღოლთა სამართლის მიხედვით გადაეწყვიტა (მონღოლთა სამართალი არ განარჩევდა კანონიერ და უკანონო შვილებს და უპირატესობას უფროს შვილს ანიჭებდა). 1247 წელს გუიუქ-ყაენმა ორივე დავითი მეფე დაამტკიცა: დავით გიორგის ძეს უფროსი (მონღოლურად „ულუ“), ხოლო დავით რუსუდანის ძე — უმცროსი (მონღოლურად „ნარინი“) უწოდეს. 1248 (1249) წელს დავით VII დავით VI-თან ერთად თბილისში დაბრუნდა. ორივე მეფე 1259 წლამდე თანხმობით განაგებდა ქვეყანას.\nthumb|left|px|დავით ულუს დროს გამოშვებული მონეტა.\n1256 წლიდან საქართველო ილხანთა ანუ ჰულაგუიანების სახელმწიფოს შემადგენლობაში მოექცა. ილხანთა ბატონობის ხანაში კიდევ უფრო დამძიმდა გადასახად-გამოსაღებელი, რის შედეგადაც 1259 წელს აჯანყებამ იფეთქა. მას სათავეში დავით VI ნარინი ჩაუდგა. ამ აჯანყების დროს ჰულაგუ-ყაენმა დავით VII-ს ეგვიპტის წინააღმდეგ ლაშქრობაში მონაწილეობა მოსთხოვა. მეფემ არ შეასრულა ყაენის მოთხოვნა და 1260 წელს, როდესაც 1259 წლის აჯანყება უკვე დამცხრალი იყო, აჯანყდა. აჯანყებულთა მთავარი დასაყრდენი სამცხე იყო. ახალდაბასთან ბრძოლაში ყაენის სარდალმა არღუნ-ნოინმა დაამარცხა დავით VII-ისა და სამცხის სპასალარ სარგის ჯაყელის მცირერიცხოვანი ჯარი. აჯანყება მაინც გრძელდებოდა. 1261 წლის მაისში ყაენის ბრძანებით არღუნი დიდძალი ჯარით კვლავ შევიდა სამცხეში, მაგრამ დავით VII-ის ხელში ჩაგდება ვერ მოახერხა, ვერც ჯაყელთა რეზიდენცია ციხისჯვარი აიღო და ივნისში უკან გაბრუნდა. მიუხედავად ამისა, დავით VII იძულებული გახდა ბრძოლა შეეწყვიტა და ქუთაისში დავით VI-თან გადასულიყო. მონღოლთა ლიხთიმერეთში გადასვლა ვერ გაბედეს და ბრძოლა შეწყვიტეს. დასავლეთ საქართველოში დიდებული ფეოდალები დავით VI-ისა და დავით VII-ის მომხრეებად გაიყვნენ. ამასობაში მონღოლებმა აღმოსავლეთ საქართველოში მეთვალყურედ დასვეს ვინმე შადინი და მას მმართველად დანიშვნასაც უპირებდნენ, რაც აღმოსავლეთ საქართველოს სრული დაპყრობის მომასწავებელი იქნებოდა. ასეთ პირობებში დავით VII მონღოლებს შეურიგდა, თბილისში გადავიდა და 1262 წელს სარგის ჯაყელთან ერთად ჰულაგუსთან გაემგზავრა. ამ დროიდან საქართველო ფაქტობრივად ორ პოლიტიკურ ერთეულად — აღმოსავლეთ და დასავლეთ საქართველოდ გაიყო. დავით VII-ის საქმის გამოძიების დროს ყაენს აცნობეს, რომ მის წინააღმდეგ დაძრულიყო ოქროს ურდოს ყაენი ბერქა. ჰულაგუმ გამოძიება შეწყვიტა, დავით VII საქართველოში დაბრუნდა და ჯარით ხლება უბრძანა. 1263 წელს ბერქასთან ბრძოლაში დამარცხებულმა ჰულაგუმ შირვანში სიბა ააგო ოქროს ურდოს შემოსევათა შესაკავებლად. მეფე ყოველ შემოდგომა-გაზაფხულზე ლაშქრით სიბაზე იყო. 1265 წელს დავით VII საქართველოს ჯარით აბაღა-ხანის ლაშქარში იბრძოდა ბერქას წინააღმდეგ.\n\nდავით VII-ის დროს ქვეყანა ეკონომიურმა კრიზისმა მოიცვა. მეფისა და მწიგნობართუხუცეს ბასილი უჯარმელ-ჭყონდიდელის აგრარულმა პოლიტიკამ — საეკლესიო მამულების ფეოდალებისთვის გადაცემამ — ვერ აღადგინა ფეოდალთა მიწათმფლობელობის ადრინდელი სიმტკიცე. საქართველოში ფეხს იკიდებდა მონღოლთა წესები. 1266 წელს საქართველოს სამეფოს გამოეყო სამცხე, რომელიც უშუალოდ ყაენს დაექვემდებარა. ამრიგად, XIII საუკუნის 60-იანი წლებისათვის საქართველო ფაქტობრივად სამ პოლიტიკურ ერთეულად გაიყო.\n\nXIII საუკუნის 70-იან წლებში სიბაზე გაჩენილა მუცლის ავადმყოფობა. ამ ავადმყოფობას ჟამთაამწერელი „მუცლის სალმობას“ უწოდებს. მეფე ულუ დავითი და მისი შვილი გიორგი ამ ავადმყოფობის მსხვერპლნი გამხდარან. გიორგი ბატონიშვილს „მუცლის სალმობა“ თბილისში შეჰყრია. დაკრძალულია სვეტიცხოველში<ref>კუდავა ბ., ქართველ მეფეთა დაკრძალვის ადგილები</ref>.\n\n== ლიტერატურა ==\n* {{წიგნი|ბმული=|ავტორი=შ. მესხია, დ. გვრიტიშვილი, მ. დუმბაძე, ა. სურგულაძე|სათაური=„თბილისის ისტორია“|გამომცემლობა=საბავშვო და ახალგაზრდობის ლიტერატურის სახელმწიფო გამომცემლობა|ადგილი=თბილისი|წელი=1958}}\n{{ქსე|3|335-336|გუჩუა ვ.}}\n\n== სქოლიო ==\n{{სქოლიო}}\n\n{{დაიწყე ყუთი}}\n{{მემკვიდრეობის ყუთი| წინამორბედი= რუსუდანი | ტიტული=საქართველოს მეფე | წლები=1247 - 1270| შემდეგი = დემეტრე II}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:გარდაცვლილი 1270\nკატეგორია:საქართველოს სამეფოს ბაგრატიონები\nკატეგორია:ქართველი მონარქების უკანონო შვილები", "url": "https://ka.wikipedia.org/wiki/დავით_VII_ულუ", "len": 6140}
{"id": "3524", "title": "დავით VIII", "text": "{{მრავალმნიშვნელოვნება|დავით|დავით}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = დავით VIII\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1293\n|მმართველობის დასასრული = 1311\n|კორონაცია  =\n|წინამორბედი       = ვახტანგ II\n|მემკვიდრე             = ვახტანგ III, <br/> (''მოგვიანებით გიორგი VI'' )\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1273\n|დაბადების ადგილი       = \n|გარდაცვალების თარიღი          = 1311\n|გარდაცვალების ადგილი         = \n|ქორწინება              = \n|შვილები                 = 1. გიორგი VI მცირე<br />2. მელქისედეკი\n|დინასტია             = ბაგრატიონები\n|მამა                 = დემეტრე II თავდადებული\n|დედა             = \n|რელიგია          = მართლმადიდებლობა\n}}\n'''დავით VIII''' (დ. დაახლოებით 1273/1274 — გ. 1311) — საქართველოს მეფე 1293-1311 წლებში, დემეტრე II თავდადებულის ძე. 1284 წლიდან იზრდებოდა ტარსაიჭ ორბელის სახლში. 1289 წელს დემეტრე II-მ ილხანთა ურდოში წაიყვანა. 1291 წელს ათაბაგი ხუტლუბუღა შეეცადა ვახტანგ II-ის (დავით ნარინის ძე) მაგიერ დავით უფლისწული გაემეფებინა, მაგრამ მიზანს ვერ მიაღწია. 1291 (1292) მონაწილეობდა ქეღათუ-ყაენის მიერ რუმის (მცირე აზია) აჯანყების ჩასაქრობად მოწყობილ ლაშქრობაში. ამის შემდეგ ყაენმა დავით VIII მეფედ დაამტკიცა. დავით VIII ფაქტობრივად აღმოსავლეთ საქართველოს მეფე იყო, დასავლეთ საქართველოსი კი კონსტანტინე I, დავით VI ნარინის ძე განაგებდა. დავით VIII ცდილობდა ილხანსა და ნოინებს შორის ბრძოლა თავის სასარგებლოდ გამოეყენებინა. 1295 წელს მან კავშირი შეკრა ქეღათუ-ყაენის მოწინააღმდეგე თუქალ-ნოინთან. იმავე წელს ბაიდუსა (ილხანი 1295) და ყაზანს (ილხანი 1295-1304) შორის ბრძოლაში თუქალი ბაიდუს მხარეზე იბრძოდა. 1297 წელს დავით VIII ყაზან-ყაენმა ურდოში იხმო. ვაზირთა რჩევის მიუხედავად, მეფე არ ეახლა მას, აჯანყდა და მომხრე ფეოდალებთან ერთად მთიულეთში გამაგრდა. დავით VIII-მ ყაზანის წინააღმდეგ პოლიტიკური კავშირი შესთავაზა ორქოს ურდოს ყაენს - მას თავისი უმცროსი ძმა ვახტანგი გაუგზავნა ელჩად და ირანში შესასევად უმოკლესი, დარიალის გზის მიცემას დაჰპირდა. ამ კავშირის ჩაშლის მიზნით ყაზან-ყაენი შეეცადა დაზავებოდა დავით VIII-ს, მაგრამ უშედეგოდ. მაშინ ყაზანმა ჯარები გამოგზავნა ურჩი ვასალის დასამორჩილებლად. როდესაც ამ გზითაც ვერაფერს გახდა, 1299 წელს მეფედ დაამტკიცა დავით VIII-ის უმცროსი ძმა (შემდეგში გიორგი V ბრწყინვალე).\n\nმონღოლთა განუწყვეტელი შემოსევები ქვეყანას ანადგურებდა. დავით VIII-ის მომხრე მსხვილ ფეოდალთა უმრავლესობა დარწმუნდა, რომ ბრძოლის გაგრძელება უაზრო იყო და ყაენს დამორჩილდა. დავით VIII კვლავ მთიულეთში გამაგრდა და საქართველოს იმ მხარეებს არბევდა, რომლებიც ყაენის ხელისუფლებას ემორჩილებოდნენ. მალე დავით VIII თავის ძმას ვახტანგსაც გადაემტერა, ვახტანგი იძულებული გახდა ყაენს ხლებოდა. 1302 წელს ყაენმა ვახტანგი საქართველოს მეფედ დაამტკიცა. დიდი სამხედრო ძალის მიუხედავად მონღოლებმა ვერ შეძლეს მთიულეთში შესვლა, რამაც მათ ძლევამოსილებას სახელი გაუტეხა. მაგრამ მონღოლთა ლაშქრის ყოველწლიურმა თარეშმა აღმოსავლეთ საქართველო ააოხრა. ბრძოლებს თან შიმშილი მოჰყვა, ქართლის მოსახლეობა სამცხეში გარბოდა.\n\n== ლიტერატურა ==\n{{ქსე|3|336|გუჩუა ვ}}\n\n{{დაიწყე ყუთი}}\n{{მემკვიდრეობის ყუთი| წინამორბედი= ვახტანგ II | ტიტული=საქართველოს მეფე | წლები=1293 - 1311| შემდეგი = ვახტანგ III}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:გარდაცვლილი 1311\nკატეგორია:საქართველოს სამეფოს ბაგრატიონები", "url": "https://ka.wikipedia.org/wiki/დავით_VIII", "len": 3416}
{"id": "3525", "title": "ვახტანგ II", "text": "{{მრავალმნიშვნელოვნება*|ვახტანგი}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = ვახტანგ II\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1289\n|მმართველობის დასასრული = 1292\n|კორონაცია  =\n|წინამორბედი       = დემეტრე II\n|მემკვიდრე             = დავით VIII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =\n|დაბადების ადგილი       = \n|გარდაცვალების თარიღი          = 1292{{sfn-2|საქართველოს ისტორია, ტ. III|2012|გვ=67}}{{sfn-2|საქართველოს მეფეები|2007|გვ=156}}\n|გარდაცვალების ადგილი         = \n|ქორწინება              = ოლჯათი\n|შვილები                 = \n|დინასტია             = ბაგრატიონები\n|მამა                 = დავით VI ნარინი\n|დედა             = \n}}\n'''ვახტანგ II''' (გ. 1292) — აღმოსავლეთ საქართველოს მეფე 1289-1292 წლებში, აფხაზთა (დასავლეთ საქართველოს) მეფე დავით VI ნარინის ძე. \n\nვახტანგი, დემეტრე II-ის სიკვდილით დასჯის შემდეგ, მეფედ დასვა არღუნ ყაენმა ხუტლუბუღას რჩევით იმ ანგარიშით, რომ ამ გზით მონღოლთა მფლობელობაში გაერთიანდებოდა ლიხსიქითა საქართველოც. ვახტანგმა მტკიცედ აიღო ხელში ქვეყნის მმართველობა და ხუტლუბუღას თვითნებობის უფლება არ მისცა, ამის გამო მათ შორის მტრობა ჩამოვარდა. ხუტლუბუღამ ვახტანგს დემეტრე II-ის ვაჟი დავითი (შემდგომში დავით VIII) დაუპირისპირა, მაგრამ ვერაფერს გახდა. ვახტანგ II მოულოდნელად გარდაიცვალა. დაკრძალულია გელათში.\n== ბიოგრაფია ==\nვახტანგი ისტორიულ წყაროებში პირველად იხსენიება 1287-1288 წლებში, როდესაც ის დავითის ნარინის მიერ ზარადხანის უხუცეს ვახტანგ თულაისძისათვის ბოძებულ წყალობის წიგნს ამტკიცებს (ხეც Hd-01331). დოკუმენტში ვახტანგი „მეფედ“ იხსენიება, რაც, ჩანს, თანამოსაყდრეობაზე მიუთითებს. საბუთი შედგენილია ვახტანგის მეფობის მე-10 ინდიკტიონს, საიდანაც ირკვევა მისი დავითის თანამოსაყდრედ კურთხევის თარიღი — 1279 წელი.\n\nჟამთააღმწერლის მიხედვით, ვახტანგის აღმზრდელი ყოფილა მწიგნობარი ვინმე ფარსმანის შვილი. დემეტრე II-ის ურდოში დაღუპვის შემდეგ, ვახტანგი აღმოსავლეთ საქართველოს ტახტზე არღუნ-ყაენმა ხუტლუბუღას (სადუნ მანკაბერდელის ძე) რჩევით აირჩია, რასაც საქართველოს ორივე სამეფოს ყაენის მორჩილებაში ყოფნა უნდა მოჰყოლოდა („მოვიყვანო შვილი აფხაზთა მეფისა დავითის, სახელით ვახტანგ, და მას მიუბოძე მეფობა, რომელ ორივე სამეფო ბრძანებასა შენსა მორჩილებდეს“). ხუტლუბუღა იმერეთში გადავიდა და დავითს ვახტანგის აღმოსავლეთ საქართველოში გამეფება შესთავაზა. დავითმა შვილი ჯარით გამოაცილა ტასისკარამდე. ქვიშხეთის მინდორზე ვახტანგს ქართველი და მონღოლი დიდებულები მიეგებნენ და ერთგულება შეჰფიცეს. ამის შემდეგ დავით მეფე ქუთაისში დაბრუნდა, ვახტანგი კი არღუნ ყაენთან წარსადგენად და დასამტკიცებლად წაიყვანეს.\n\nყაენმა ვახტანგს „მოსცა მეფობა ყოვლისა საქართველოსი“ და ცოლად თავისი და ოლჯათი შერთო. თბილისს მობრუნებული ვახტანგს „დაადგეს გჳრგჳნი მეფობისა თავსა მისსა, და დასუეს ტახტსა სამეფოსა, და აღასრულეს წესი კურთხევისა. და დაიპყრა ყოველი საქართველო ნიკოფსით დარუბანდამდე“. მის ხელისუფლებას მხოლოდ ყაენის უშუალო ვასალი — სამცხის მთავარი ბექა ჯაყელ-ციხისჯვრელი არ ემორჩილებოდა. მემატიანის დახასიათებით, ვახტანგი იყო „პატიოსანი, ღმრთისმოყუარე, ტკბილი და მოსამართლე, ახოვანი და მჴნე, და სამჴედროთა ზნითა აღვსავსე“. \n\nვახტანგის გამეფებაში შეტანილი წვლილის სანაცვლოდ ხუტლუბუღამ ათაბაგობა და ამირსპასალარობა მიიღო, თუმცა მალე მან სცადა ესარგებლა ვახტანგის მფარველის, არღუნ-ყაენის მძიმე ავადმყოფობით და მეფედ დემეტრე II-ის უფროსი ვაჟის, დავითის დასმა მოინდომა. საქართველოს დიდებულებმა და მონღოლმა ნოინებმა მხარი ვახტანგს დაუჭირეს. ხუტლუბუღამ თავისი მიზნის განხორციელება ვერც არღუნის გარდაცვალების (1291) შემდეგ შეძლო. ახალი ყაენი ქეღათუც ვახტანგის მიმართ კეთილგანწყობილი იყო. ამრიგად, ვახტანგს კვლავაც „მტკიცედ ეპყრა მეფობა“, დავითს კი მხოლოდ „ადგილ-ადგილ სოფელნი და ქუეყანა“ ერგო. \n\nვახტანგი სამწლიანი მეფობის შემდეგ, სრულიად ახალგაზრდა გარდაიცვალა. უდროოდ გარდაცვლილი ვახტანგი დასავლეთ საქართველოში წაასვენეს და გელათის მონასტერში დაკრძალეს. მისი სიკვდილი უგლოვია დავით დემეტრეს ძესაც, რომელსაც ყაენმა საქართველოს მეფობა დაუმტკიცა და ვახტანგის ქვრივი ოლჯათი შერთო ცოლად.\n\n==ლიტერატურა==\n{{ქე|3|224|ასათიანი ნ.}}                                                                                                                     \n* {{cite book |last=მარიამ ლორთქიფანიძე, როინ მეტრეველი|first= |year=2007 |title=საქართველოს მეფეები |publisher=ნეკერი |location=თბილისი |isbn=99928-58-36-2|ref=CITEREFსაქართველოს მეფეები2007}}\n* {{cite book |last=მ. ლორთქიფანიძე, ო. ჯაფარიძე, დ. მუსხელიშვილი, რ. მეტრეველი|first= |year=2012 |title=საქართველოს ისტორია ოთხ ტომად, ტ. III — საქართველოს ისტორია XIII საუკუნიდან XIX საუკუნემდე |publisher=პალიტრა L |location=თბილისი |isbn=978-9941-19-586-0|ref=CITEREFსაქართველოს ისტორია, ტ. III2012}}\n* {{cite book |last=ივანე ჯავახიშვილი|first= |year=2012 |title=ქართველი ერის ისტორია ხუთ ტომად, ტ. III |publisher=პალიტრა L |location=თბილისი |isbn=978-9941-19-789-5|ref=CITEREFქართველი ერის ისტორია, ტ. III2012}}\n* პირთა ანოტირებული ლექსიკონი, XI-XVII სს. ქართული ისტორიული საბუთების მიხედვით, ტ. I, გამოსაცემად მოამზადეს: დ. კლდიაშვილმა, მ. სურგულაძემ, ე. ცაგარეიშვილმა, გ. ჯანდიერმა, თბ., 1991. — გვ. 293.\n* ქართული ისტორიული საბუთების კორპუსი, შეადგინეს და გამოსაცემად მოამზადეს თ. ენუქიძემ, ვ. სილოგავამ, ნ. შოშიაშვილმა, თბ., 1989. — გვ. 180-182.\n==სქოლიო==\n{{სქოლიო|2}}\n{{დაიწყე ყუთი}}\n{{s-hou|ბაგრატიონთა დინასტია||?||1292}}\n{{მემკვიდრეობის დაფა\n| წინამორბედი = დემეტრე II თავდადებული\n| ტიტული = &nbsp;&nbsp;&nbsp;საქართველოს მეფე&nbsp;&nbsp;&nbsp;\n| წლები = 1289–1292\n| შემდეგი = დავით VIII\n}}\n{{დაასრულე ყუთი}}\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:საქართველოს სამეფოს ბაგრატიონები\nკატეგორია:გარდაცვლილი 1292", "url": "https://ka.wikipedia.org/wiki/ვახტანგ_II", "len": 5628}
{"id": "3526", "title": "ვახტანგ III", "text": "{{მრავალმნიშვნელოვნება|ვახტანგ|ვახტანგ}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = ვახტანგ III\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = Vakhtang III relief.jpg\n|წარწერა              = ვახტანგ III-ის ბარელიეფი\n|მმართველობის დასაწყისი    = 1297/1302\n|მმართველობის დასასრული = 1308\n|კორონაცია  =\n|წინამორბედი       = დავით VIII\n|მემკვიდრე             = დავით VIII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =\n|დაბადების ადგილი       = \n|გარდაცვალების თარიღი          =\n|გარდაცვალების ადგილი         = \n|ქორწინება              = რიფსიმე დედოფალი\n|შვილები                 = \n|დინასტია             = ბაგრატიონები\n|მამა                 = დემეტრე II თავდადებული\n|დედა             = \n}}\n'''ვახტანგ III''' (გ. 1308) — საქართველოს მეფე 1297/1298 ან 1302 წლიდან 1308 წლამდე, დემეტრე II თავდადებულის ძე. მისი მმართველობა საქართველოში მონღოლთა ბატონობის  მძიმე პერიოდს ემთხვევა.\n\nვახტანგი დემეტრეს და მისი ტრაპიზონელი მეუღლის უმცროსი ვაჟი იყო. პოლიტიკურ ასპარეზზე ვახტანგი 1290-იანი წლების შუა პერიოდიდან ჩანს, როდესაც ვახტანგი მისმა უფროსმა ძმამ, მონღოლთა წინააღმდეგ აჯანყებულმა და მთიულეთში გამაგრებულმა დავით VIII-მ ელჩად მიავლინა ოქროს ურდოს მმართველ თოხთა ყაენთან. მოგვიანებით ძმებს შორის უთანხმოება ჩამოვარდა და დავითმა ვახტანგი ჟინვანის ციხეშ გამოკეტა. ვახტანგმა შეძლო პატიმრობიდან გაქცევა და ივანე ბურსელის შუამდგომლობით შეურიგდა დავითს, მაგრამ მათ შორის ნდობა მაინც ვერ აღდგა. \n\nვახტანგს არ აკმაყოფილებდა „უპატიოდ ყოფნა“ და ეახლა ყაზან ყაენს, რომელმაც მას აჯანყებული დავით VIII-ის საპირისპიროდ მეფობა დაუმტკიცა და თბილისს ხუტლუბუღა ნოინის დიდი ჯარის თანხლებით გამოისტუმრა. ქართულ ისტორიოგრაფიაში ტრადიციულად მიღებული ქრონოლოგიით ეს 1302 წელს მოხდა, თუმცა ნუმიზმატიკური მასალა — ჰიჯრით დათარიღებული სპილენძის მონეტები ვახტანგის მონოგრამებით მიუთითებს, რომ ვახტანგს მეფობა უფრო ადრე, 1297 ან 1298 წელს უნდა მიეღო.\nმინი|ვახტანგ III-ის მონეტა, მოჭრილი ყაზან ყაენის სახელით.\nვახტანგის ძალაუფლება ძირითადად ვრცელდებოდა თბილისსა და სომხითზე, დმანისისა და სამშვილდის ჩათვლით. ის ცდილობდა დავითთან პირდაპირი წინააღმდეგობა არ ჰქონოდა, თუმცა „არათუ ვახტანგ მტერ იყო ძმისა, არამედ თათართა შიშითა იძულებით შეება“. ჟამთააღმწერლის ცნობით, ერთ-ერთი ასეთი ბრძოლა თბილისის მისადგომებთან, მახათის მთასთან მოხდა, სადაც ვახტანგმა გამოქცეული ყივჩაყების დახმარებით შეძლო დავითის ჯარი უკუექცია.\n\n1299 წლიდან ვახტანგ III თავის ლაშქართან ერთად მონაწილეობდა მონღოლების მიერ წარმოებულ ბრძოლებში ახლო აღმოსავლეთში, მათ შორის ბრძოლებში დამასკოსთან (1300) და გილანთან (1306), რასაც მრავალი ქართველის სიცოცხლე შეეწირა.\n\nჟამთააღმწერლის მიხედვით, გილანის ლაშქრობის შემდგომ ხანებში ოლჯაითუ-ყაენი (ქართული წყაროების „ხარბადანი“) მუსლიმებს დაურწმუნებიათ, რომ მისი ძალაუფლების გასამტკიცებლად აუცილებელი იყო ქრისტიანობის განდევნა მონღოლთა იმპერიიდან, მათ შორის საქართველოდან. ვახტანგი თავისი ამალით ყაენის კარზე გამგზავრებულა და ქრისტიანობისთვის სიკვდილის მზადყოფნა განუცხადებია. ყაენი გაოცებულა და ქართველები პატივით გამოუსტუმრებია. სამშობლოში მომავალი ვახტანგი, გზად, ნახჭევანს, „მუცლის სალმობით“ გარდაიცვალა. ის სამშობლოში წაასვენეს და დმანისში დაკრძალეს. XVIII საუკუნის სწავლულის ვახუშტი ბატონიშვილის მიხედვით, ვახტანგი 1308 წელს გარდაცვლილა, თუმცა მეფის აღსასრულს ის განსხვავებულად გადმოგვცემს: ყაენს ის ქრისტიანობის ერთგულებისთვის სიკვდილით დაუსჯია.  \n\nვახტანგს დარჩა ორი შვილი: დიმიტრი და გიორგი. პირველს სამფლობელოდ დმანისი ჰქონდა, მეორეს — სამშვილდე. ჟამთააღმწერლის ცნობით, ვახტანგის ცოლი იყო „შაბურის ძის ასული“, რომელიც მას გამეფებამდე შეურთავს. იერუსალიმის ჯვრის მონასტრის ერთ-ერთ აღაპის მიხედვით მისი სახელი რიფსიმეა. ეს აღაპი ვახტანგის მეფისა და რიფსიმე დედოფლისთვის ჯვრის მონასტრიდან გამოძევებული ქართველი ბერების მატერიალური დახმარების სანაცვლოდ განუჩენიათ.\n\nვახტანგ III საქართველოს მართლმადიდებელი ეკლესიის მიერ წმინდანად არის შერაცხული. მისი ხსენების დღეა 10 (23) დეკემბერი.\n\n==ლიტერატურა==\n* კიკნაძე ვ., საქართველო XIV საუკუნეში, თბ., 1989. — გვ. 35-42.\n* მეტრეველი ე., მასალები იერუსალიმის ქართული კოლონიის ისტორიისათვის XI-XVII ს.ს., თბ., 1962. — გვ. 41-44. \n* ნინიძე  დ., ვახტანგ III-ის გარდაცვალების თარიღისათვის, «ახალგაზრდა მეცნიერთა შრომები», XVI, თბ., 1987.\n* ნინიძე დ., XIV საუკუნის დამდეგის საქართველოს ისტორიის რამდენიმე ისტორიულ-ქრონოლოგიური საკითხი, «თსუ შრომები», 1989, ტ. 283.\n* ნინიძე დ., საქართველოს „მრავალმეფიანობის” ხანის (1298–1318) დიპლომატია, კრ.: ქართული დიპლომატია. წელიწდეული, I, თბ., 1994.\n* ნინიძე დ., პროვინციის მეფეები XIV–XV სს. საქართველოში, თბ., 1995.\n* სიხარულიძე ი., ქართველი ხალხის ბრძოლა დამოუკიდებლობისათვის XIII–XIV სს., თბ., 1967.\n* ლომოური თ., დავით VIII-ის და ვახტანგ III-ის ფულები, «საქართველოს მუზეუმის მოამბე», ტ. XV-B, 1948. — გვ. 75-77.\n* ჯავახიშვილი ივ., ქართველი ერის ისტორია, წგ. 3, თბ., 1982 (თხზ. თორმეტ ტომად, ტ. 3).\n{{ქე|3|224|ასათიანი ნ.}}\n\n{{დაიწყე ყუთი}}\n{{მემკვიდრეობის ყუთი| წინამორბედი= დავით VIII | ტიტული=საქართველოს მეფე | წლები=1302 - 1308| შემდეგი = დავით VIII}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:ქართველი წმინდანები\nკატეგორია:XIV საუკუნის ქრისტიანი წმინდანები\nკატეგორია:საქართველოს სამეფოს ბაგრატიონები\nკატეგორია:მართლმადიდებელი ეკლესიის წმინდანები\nკატეგორია:XIII საუკუნის ქართველები\nკატეგორია:XIV საუკუნის ქართველები\nკატეგორია:გარდაცვლილი  1308", "url": "https://ka.wikipedia.org/wiki/ვახტანგ_III", "len": 5328}
{"id": "3527", "title": "დავით IX", "text": "{{მრავალმნიშვნელოვნება|დავით|დავით}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = დავით IX\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1346\n|მმართველობის დასასრული = 1360\n|კორონაცია  =\n|წინამორბედი       = გიორგი V ბრწყინვალე\n|მემკვიდრე             = ბაგრატ V\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = ?\n|დაბადების ადგილი       = \n|გარდაცვალების თარიღი          = 1360\n|გარდაცვალების ადგილი         = გეგუთი\n|ქორწინება              = სინდუხტარ ჯაყელი\n|შვილები                 = ბაგრატ V<br /> გულქან-ხათუნი<br /> გულშარა\n|დინასტია             = ბაგრატიონები\n|მამა                 = გიორგი V ბრწყინვალე\n|დედა             = \n|რელიგია          = მართლმადიდებლობა\n}}\n'''დავით IX''' (გ. 1360) — საქართველოს მეფე 1346-1360 წლებში, გიორგი V ბრწყინვალის ძე.\n\nჩვენამდე მოღწეული ფრაგმენტული ცნობების მიხედვით, დავითის მეფობის პირველ პერიოდში საქართველოში საკმაოდ რთული პოლიტიკური ვითარება შექმნილა. 1349-1350 წლებში ქვეყანას შემოესია ირანის ილხანი ანუშირვანი, რომელსაც საქართველომ, ხარკის სახით, 400 000 დინარი გადაუხადა. ამავე დროს, ფართოდ გავრცელებულა შავი ჭირის ეპიდემიაც. \n\nაღნიშნული მძიმე ვითარების მიუხედავად, დავით IX სახელმწიფოებრივ აღმშენებლობით მუშაობას ეწეოდა. თმოგვის ციხის 1350 წლის წარწერის თანახმად, დავით მეფის მითითებით, განაახლეს ციხის ზღუდე. მეფეს, აგრეთვე, ყურადღება მიუქცევია მონღოლთა ბატონობის დროს საერო ფეოდალების მიერ საეკლესიო მამულების მიტაცების ფაქტებისათვის. მან მცხეთის ეკლესიას დაუბრუნა დავით VII ულუს მიერ დიდებული აზნაურებისათვის, ორბოძლელებისათვის გადაცემული მცხეთის ეკლესია გლეხები და მიწები ძამისა და ხვედურეთის ხეობიდან (დავით მეფეს ორბოძლელისათვის 1200 თეთრი გადაუხდია, რათა მას ეკლესიის მამულები დაეთმო). \n\nვახუშტი ბატონიშვილის ცნობით, დავით მეფის მეუღლე იყო დედოფალი სინდუხტარი, რომელიც თითქოს სამცხის მთავრის, აღბუღას და ყოფილა. მეფის ერთი ქალიშვილი, გულშარი იოანე ქსნის ერისთავზე გაუთხოვებიათ, ხოლო მეორე, გულქან-ხათუნი, ტრაპიზონის იმპერატორის უმცროს ვაჟზე, მანუილზე დაუქორწინებიათ. ეს ქორწინება, რასაკვირველია, პოლიტიკური ქმედება იყო და მიზნად საქართველოსა და ტრაპიზონის იმპერიის პოლიტიკური კავშირის განმტკიცებას გულისხმობდა. \n\nდავითის მეფობაში, ვახუშტი ბატონიშვილის ცნობით, 1357 წელს საქართველოში მზის დაბნელება ყოფილა.\n\nდავით IX გარდაიცვალა 1360 წელს, გეგუთში. დაკრძალულია გელათის მონასტერში.\n\n==ლიტერატურა==\n{{ქსე|3|336}}\n* {{cite book |last=მარიამ ლორთქიფანიძე, როინ მეტრეველი|first= |year=2007 |title=საქართველოს მეფეები |publisher=ნეკერი |location=თბილისი |isbn=99928-58-36-2|ref=CITEREFსაქართველოს მეფეები2007}}\n* {{cite book |last=მ. ლორთქიფანიძე, ო. ჯაფარიძე, დ. მუსხელიშვილი, რ. მეტრეველი|first= |year=2012 |title=საქართველოს ისტორია ოთხ ტომად, ტ. III — საქართველოს ისტორია XIII საუკუნიდან XIX საუკუნემდე |publisher=პალიტრა L |location=თბილისი |isbn=978-9941-19-586-0|ref=CITEREFსაქართველოს ისტორია, ტ. III2012}}\n* {{cite book |last=ივანე ჯავახიშვილი|first= |year=2012 |title=ქართველი ერის ისტორია ხუთ ტომად, ტ. III |publisher=პალიტრა L |location=თბილისი |isbn=978-9941-19-789-5|ref=CITEREFქართველი ერის ისტორია, ტ. III2012}}\n\n{{დაიწყე ყუთი}}\n{{s-hou|ბაგრატიონთა დინასტია||?||1360}}\n{{მემკვიდრეობის დაფა\n| წინამორბედი = გიორგი V ბრწყინვალე\n| ტიტული = &nbsp;&nbsp;&nbsp;საქართველოს მეფე&nbsp;&nbsp;&nbsp;\n| წლები = 1346–1360\n| შემდეგი = ბაგრატ V დიდი\n}}\n{{დაასრულე ყუთი}}\n\n{{ერთიანი საქართველოს მეფეები}}\nკატეგორია:საქართველოს მეფეები\nკატეგორია:საქართველოს სამეფოს ბაგრატიონები\nკატეგორია:გარდაცვლილი 1360\nკატეგორია:XIV საუკუნის ქართველები", "url": "https://ka.wikipedia.org/wiki/დავით_IX", "len": 3616}
{"id": "3528", "title": "კონსტანტინე I", "text": "'''კონსტანტინე I''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* კონსტანტინე I — საქართველოს მეფე\n* კონსტანტინე I — აფხაზეთის „მეფე“ (ერისთავი)\n* კონსტანტინე I — იმერეთის მეფე\n* კონსტანტინე I — კახეთის მეფე\n* კონსტანტინე I (საბერძნეთი) — საბერძნეთის მეფე\n* კონსტანტინე დიდი — რომის იმპერატორი\n\n{{მრავალმნიშვნელოვანი}}", "url": "https://ka.wikipedia.org/wiki/კონსტანტინე_I", "len": 328}
{"id": "3529", "title": "ალექსანდრე I დიდი", "text": "{{მრავალმნიშვნელოვნება*|ალექსანდრე I}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = ალექსანდრე I დიდი\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = Alexander I, fresco.jpg\n|წარწერა              = \n|მმართველობის დასაწყისი    = 1411\n|მმართველობის დასასრული = 1442\n|კორონაცია  =\n|წინამორბედი       = კონსტანტინე I\n|მემკვიდრე             = ვახტანგ IV\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1390\n|დაბადების ადგილი       = \n|გარდაცვალების თარიღი          = 1445\n|გარდაცვალების ადგილი         = \n|ქორწინება              = 1.დულანდუხტი<br />2. თამარი\n|შვილები                 = 1. ვახტანგ IV<br />2. დიმიტრი<br />3. გიორგი VIII<br />4. დავითი<br />5. ზაალი\n|დინასტია             = ბაგრატიონები\n|მამა                 = კონსტანტინე I\n|დედა             = ნათია ამირეჯიბი\n|ხელმოწერა      = Alexander I signature.svg\n}}\n'''ალექსანდრე I დიდი''' (დ. დაახლოებით 1390 — გ. 1445) — საქართველოს მეფე 1412–1442 წლებში. კონსტანტინე I-ისა და ნათია ამირეჯიბის ძე. ზრდიდა ბებია რუსა.\n\n== ცხოვრება ==\nალექსანდრეს თავისი მეფობის პირველივე პერიოდში მოუხდა თურქმანებთან ბრძოლა და დაამარცხა ისინი და განდევნა საქართველოდან: {{ციტატა|ვიწყე ბრძოლად უსჯულოთა და განვასხენ ზღვართაგან ჩვენთა და ქრისტიანენი ფრიადს მშვიდობასა და მყუდროებასა მიეცნეს.}}\nრაიმე პირდაპირი მითითება, თუ როდის და სად იყო ეს ბრძოლები, არ მოგვეპოვება, მაგრამ მის სინამდვილეს მოწმობენ სპარსელი ისტორიკოსების ცნობები. ამ ცნობათა მიხედვით ქართველთა მეფე ალექსანდრე, შირვანისა და შაქის მფლობელები ირანის მფლობელის შაჰრუჰის მოკავშირეებად ჩანან ყარა-იუსუფის წინააღმდეგ. ყარაბაღში საზამთროდ დაბანაკებულ შაჰრუჰთან მისულან მისი მოკავშირეები: შირვანშაჰი ხალილულაჰ I, შაქის მფლობელი სადი აჰმედ ორლათი, ხოლო მეორე დღეს ქართველი მეფის ალექსანდრეს ელჩები. 1421 წელს ომი მომხდარა ყარა-იუსუფის შვილს ისკანდერსა და შაპრუჰს შორის აზერბაიჯანში, სადაც ისკანდერი და მისი ჯარი შაჰრუჰს დაუმარცხებია. უეჭველია, ამ ომში მონაწილეობას მიიღებდნენ ხსენებული მმართველები როგორც შაჰრუჰის მოკავშირეები და როგორც ამ მხარის მფლობელები. მათთან მონაწილეობდა, უთუოდ, ალექსანდრეც,როგორც საქართველოს აღმოსავლეთი საზღვრების დამცველი. მეფე ალექსანდრემ ენერგიულად მოჰკიდა ხელი თემურლენგისა და თურქმანთა შემოსევებით განადგურებული ქვეყნის აღდგენას. რაკი სახელმწიფო ხაზინას საამისო სახსრები არ გააჩნდა, მან 1425 წელს შემოიღო სპეციალური დროებითი საკომლო გადასახადი, რომლის შემოსავლითაც შეაკეთა სვეტიცხოველი, რუისის ტაძარი და მრავალი სხვა ციხე, საყდარი და მონასტერი. 1440 წლის სიგელით გააუქმა გადასახადის სახეობა — „მალი“. ალექსანდრე I ცდილობდა აღედგინა საქართველოს ადრინდელი საზღვრები. 1431 წელს მან დიდი ძალისხმევის შედეგად შემოიერთა ციხე-ქალაქი ლორე და ლორის ველი, რომელიც მანამდე შავბატკნიან თურქმანებს ეპყრათ. დაახლოებით 1434-1435 წლებში ქართველებმა დაიბრუნეს სივნიეთი (ახლანდელი ყარაბაღი და მისი მეზობელი თემები). სივნიეთის შემოერთების სამხედრო მნიშვნელობა დიდი იყო, რადგან ირანის მფლობელები უშუალოდ საქართველოს ვეღარ მოადგებოდნენ.ამან ქვეყნის შემცირებულ მოსახლეობას 60 ათასზე მეტი კომლი შესძინა. ალექსანდრე მეფე ხელს უწყობდა აგრეთვე სომეხ ლტოლვილთა ჩამოსახლებას საქართველოში. \nმინი|მეფე ალექსანდრე I და კათალიკოსი ელიოზი. ფრესკა დიდწილად განადგურდა, როდესაც რუსებმა სვეტიცხოვლის კედლები შეათეთრეს.\nმინი|[[საქართველოს სამეფო]] და [[ლორე]] და [[სიუნიქის სამეფო|სივნიეთი]].\nალექსანდრე I ცდილობდა ქართული ეკლესიის გაძლიერებას, აღადგინა შერყეული საეკლესიო მიწათმფლობლობა, განაახლა უცხოეთის ქართული მონასტრები. გამეფების პირველივე წლებში (1412-1415) ალექსანდრე I-მა ალაგმა ურჩი მთავრები - დადიანი, შარვაშიძე, სამცხის ათაბაგი; ზოგიერთი ერისთავთერისთავი გადააყენა და მათ ადგილებზე ბატონიშვილები -  ვახტანგი, გიორგი და დიმიტრი დანიშნა. მაგრამ ამან საპირისპირო შედეგი გამოიღო: ბატონიშვილები, რომელთა როლი ქვეყნის პოლიტიკურ ცხოვრებაში ძალიან გაიზარდა, მამის სიცოცხლეშივე მეფეებად იწოდებოდნენ; მათ პოლიტიკას ძირითადად განსაზღვრავდა დიდგვაროვანი ფეოდალების ინტერესები. სახელმწიფო ღონისძიებათა გატარებისას მეფე იძულებული ხდებოდა გაეთვალისწინებინა მათი და სამეფო ოჯახის სხვა წევრთა ნება-სურვილი. სამეფო დოკუმენტები უწინდებურად მხოლოდ მეფის სახელით კი არ გაიცემოდა, არამედ მეფის ოჯახის წევრთა სახელითაც, რაც აშკარად მოწმობდა ცენტრალური ხელისუფლების შესუსტებას. 1440 წელს საქართველოს შავბატკნიან თურქმანთა მეთაური ჯეჰან-შაჰი მოადგა, რომელმაც ალექსანდრეს დესპანების პირით შემოუთვალა ნებაყოფლობით დამორჩილებოდა და ხარკი გადაეხადა ალექსანდრემ გაბედული უარი შეუთვალა, რის გამოც მოწინააღმდეგე ხოცვა-ჟლეტით შემოიჭრა. როგორც ამ ამბის დაწვრილებით აღმწერი თომა მეწოფელი ამბობს, ეს დღე აღდგომა ყოფილა. მაშინ მტერს არავინ ელოდა და წინააღმდეგობაც ვერ გაუწიეს. მტერმა აიღო თბილისი და სამშვილდე და საშინლად გაუსწორდა მოსახლეობას. სამეფოში შექმნილი ვითარების გამო ალექსანდრე I ტახტიდან გადადგა და ათანასეს სახელით ბერად აღიკვეცა (1442). ის შეცვალა მისმა უფროსმა ვაჟმა, ვახტანგ IV-მ.\n\n==ლიტერატურა==\n*''ასათიანი ნ.,'' ფეოდალური საქართველოს პოლიტიკური დაშლის ისტორიიდან «თსე შრომები», 1963, ტ. 78;\n*საქართველოს ისტორიის ნარკვევები, ტ. 3, თბ., 1979, გვ. 720-731\n*''ბერძენიშვილი ნ.'', ფეოდალური ურთიერთობიდან XV საუკუნეში, მის წგნ.: საქართველოს ისტორიის საკითხები, წგნ. 2, თბ. 1965;\n*''გვრიტიშვილი დ.'', ნარკვევები საქართველოს ისტორიიდან (XV-XVII სს.), [წგნ.] 2, თბ., 1965;\n*''ჯავახიშვილი ივ.,'' ქართველი ერის ისტორია, წგნ. 4, თბ., 1967;\n{{ქსე|1|291|ასათიანი ნ.,}}\n\n{{დაიწყე ყუთი}}\n{{მემკვიდრეობის ყუთი| ტიტული= საქართველოს მეფე| წინამორბედი= კონსტანტინე I | შემდეგი= ვახტანგ IV| წლები= 1412 - 1442}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:დაბადებული 1390\nკატეგორია:გარდაცვლილი 1442\nკატეგორია:საქართველოს სამეფოს ბაგრატიონები\nკატეგორია:ტახტიდან გადამდგარი მონარქები", "url": "https://ka.wikipedia.org/wiki/ალექსანდრე_I_დიდი", "len": 5664}
{"id": "3530", "title": "ვახტანგ IV", "text": "{{მრავალმნიშვნელოვნება|ვახტანგ|ვახტანგ}}\n{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = ვახტანგ IV\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              =Vakhtang IV relief.jpg \n|წარწერა              = \n|მმართველობის დასაწყისი    = 1442\n|მმართველობის დასასრული = 1446\n|კორონაცია  =\n|წინამორბედი       = ალექსანდრე I დიდი\n|მემკვიდრე             = გიორგი VIII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1413\n|დაბადების ადგილი       = \n|გარდაცვალების თარიღი          = 1446\n|გარდაცვალების ადგილი         = \n|ქორწინება              = სითიხათუნი\n|შვილები                 = \n|დინასტია             = ბაგრატიონები\n|მამა                 = ალექსანდრე I დიდი\n|დედა             = დულანდუხტი\n|ხელმოწერა=Vakhtang IV khelrtva (vect).svg}}\n'''ვახტანგ IV''' (გ. 1446) — საქართველოს მეფე 1442–1446 წლებში, ალექსანდრე I დიდის და დედოფალ დულანდუხტის უფროსი ძე.                             \n\nვახტანგი ისტორიულ საბუთებში 1413 წლიდან ჩანს. 1433 წლიდან ალექსანდრეს სიგელებში მეფედ იხსენიება, რაც თანამოსაყდრეობაზე მიუთითებს. ვახტანგი ტახტზე მამის ბერად აღკვეცის შემდეგ ავიდა 1442 წელს.  \n\nვახტანგთან ერთად მეფეებად მოიხსენიებიან მისი ძმები: დიმიტრი, გიორგი და ზაალი. ეს მოვლენა მიუთითებს სამეფო ხელისუფლების დასუსტებაზე, მათ შორის „პროვინციის მეფეების“ აღზევების ხარჯზე. კ. თუმანოვის აზრით, თანამეფეების არსებობა ასახავს XV საუკუნის საქართველოში ე. წ. კოლეგიური ხელმწიფობის ბიზანტიური მოდელის გადმოტანის მცდელობას, როდესაც სამეფო სახლის წევრები იზიარებდნენ სამეფო ძალაუფლებას, თუმცა მათგან მხოლოდ ერთი იყო უზენაესი ხელისუფალი, სხვები კი — თანამმართველები. ქართულ დინასტიურ და ფეოდალურ ტრადიციებთან ეს სისტემა შეუთავსებელი აღმოჩნდა და მასთან ერთად საუფლისწულოების არსებობამ ნიადაგი შეუმზადა ერთიანი ქართული მონარქიის დაშლას.\n\nვახუშტი ბატონიშვილის მიხედვით, ვახტანგის მეფობის დროს, 1444 წელს, მოხდა ყარა-ყოიუნლუს თურქმანთა სახელმწიფოს მმართველის ჯეჰან-შაჰის ლაშქრობა საქართველოში. ვახტანგი მტერს ახალციხესთან შეება, თუმცა იმ დღეს გამარჯვებული ვერ გამოვლინდა. ქართველები მეორე დილითაც აპირებდნენ ბრძოლის გაგრძელებას, მაგრამ ჯეჰან-შაჰმა ღამით ჩუმად დატოვა ბრძოლის ველი.\n\nვახტანგ IV-ის მეფობა ხანმოკლე აღმოჩნდა. ის უშვილოდ გარდაიცვალა 1446 წელს. დაკრძალულია ბანაში მეუღლესთან, ფანასკერტელის ასულ სითიხათუნთან ერთად. \n\n==ლიტერატურა==\n* ბერძენიშვილი ნ., ფეოდალური ურთიერთობიდან XV საუკუნეში, წგ.: საქართველოს ისტორიის საკითხები, წგ. 2, თბ., 1965. \n* ჯავახიშვილი ივ., ქართველი ერის ისტორია, წგ. 3, თბ., 1982 (თხზ. თორმეტ ტომად, ტ. 3).\n* ქართული ისტორიული საბუთების კორპუსი, ტ. I, შეადგინეს და გამოსაცემად მოამზადეს თ. ენუქიძემ, ვ. სილოგავამ, ნ. შოშიაშვილმა, თბ., 1989. — გვ. 293.\n* ლორთქიფანიძე მ., მეტრეველი რ., საქართველოს მეფეები, თბ., 2007.\n* {{ქე|3|224|ასათიანი ნ.}}\n* Toumanoff C., The Fifteenth-Century Bagratids and the Institution of Collegial Sovereignty in Georgia, «Traditio», Vol. 7, 1949-1951. — გვ. 169-221.\n\n{{დაიწყე ყუთი}}\n{{მემკვიდრეობის ყუთი| ტიტული= საქართველოს მეფე| წინამორბედი= ალექსანდრე I | შემდეგი= გიორგი VIII| წლები= 1442 – 1446}}\n{{დაასრულე ყუთი}}\n\n{{ერთიანი საქართველოს მეფეები}}\nკატეგორია:საქართველოს მეფეები\nკატეგორია:საქართველოს სამეფოს ბაგრატიონები\nკატეგორია:გარდაცვლილი 1446\nკატეგორია:XV საუკუნის ქართველები", "url": "https://ka.wikipedia.org/wiki/ვახტანგ_IV", "len": 3276}
{"id": "3531", "title": "გიორგი VIII", "text": "{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = გიორგი VIII\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = George VIII of Georgia charter 1460.jpg\n|წარწერა              = \n|მმართველობის დასაწყისი    = 1446\n|მმართველობის დასასრული = 1466\n|კორონაცია  =\n|წინამორბედი       = ვახტანგ IV\n|მემკვიდრე             = სამეფო დაიშალა.\n|დაბადების თარიღი        = 1417\n|დაბადების ადგილი       = \n|გარდაცვალების თარიღი          = 1476\n|გარდაცვალების ადგილი         = \n|ქორწინება              = 1. თამარ ჯაყელი<br>2. ნესტან-დარეჯანი\n|შვილები                 = ალექსანდრე I\n|დინასტია             = ბაგრატიონები\n|მამა                 = ალექსანდრე I დიდი\n|დედა             = თამარი\n|ქვეყანა2               = კახეთის\n|თანამდებობა2            = მეფე  \n|რიგი2         = I\n|კორონაცია2 = \n|მმართველობის დასაწყისი2       = 1466\n|მმართველობის დასასრული2 = 1476\n|წინამორბედი2       = სამეფოს შექმნა.\n|მემკვიდრე2             = ალექსანდრე I\n|ხელმოწერა            = George VIII signature.svg\n}}\n'''გიორგი VIII''' — გაერთიანებული საქართველოს მეფე 1446-1466 წლებში, '''გიორგი I''' — კახეთის მეფე 1466-1476 წლებში. ალექსანდრე I დიდის ძე. \n\n==ცხოვრება და მოღვაწეობა==\nმის დროს, ძირითადად, დამთავრდა საქართველოს ერთიანი ფეოდალური მონარქიის სამეფო-სამთავროებად დაშლის ხანგრძლივი პროცესი. თავდაპირველად სამეფოს ჩამოსცილდა სამცხე-საათაბაგო. დასავლეთ საქართველოში გამეფების პრეტენზიით გამოვიდა სამოქალაქოს ერისთავი  ბაგრატი, რომელმაც გიორგი VIII-ს ომი გამოუცხადა. ჩიხორის ბრძოლაში (1463) გიორგი VIII დამარცხდა. 1465 სამცხის მთავარმა  ყვარყვარე II  ათაბაგმა გიორგი VIII ტყვედ ჩაიგდო. ამით ისარგებლა ბაგრატმა და 1466 თავი საქართველოს მეფედ გამოაცხადა. ტყვეობიდან განთავისუფლებული გიორგი VIII 1466 იძულებული გახდა კახეთს გასულიყო, რითაც დასაბამი მისცა კახეთის ცალკე სამეფოდ გამოყოფას. \nმინი|[[საქართველოს სამეფო|საქართველო]] გიორგი VIII-ის დროს.\nგიორგი VIII პირველი ქართველი მეფეა, რომელმაც თავისი მეფობის დროს ანტიოსმალური კოალიციის მოწყობის მიზნით ევროპაში გააგზავნა ელჩობა 1458-1459. ერთი წლით ადრე რომის პაპმა კალიქსტუს III-მ მიმართა წერილობით მას და მათ, \"ვინც აღმოსავლეთში (საქართველოში) რომის წესს მისდევენ\", თანხმობა განაცხადა გიორგი VIII-ის თხოვნაზე, დაამტკიცოს პატრიარქად ქართველთა მიერ არჩეული პიროვნება და მოითხოვა, რომ ეს პირი იყოს გამორჩეულად პატიოსანი, განსწავლული და ეწვიოს არჩევის შემდეგ რომს. ამის შემდეგ კი გიორგი VIII-მ და ყვარყვარე II-მ გამოაცხადეს თავი პაპის მორჩილებად, აირჩიეს რა უკვე საქართველოში მყოფი პაპის ელჩი (ნუნციუსი), ფრანცისკანელი ლუდოვიკო  ბოლონიელი თავიანთ პატრიარქად და სთხოვეს ამასობაში ახლადარჩეულ პაპს პიუს II-ს ამ არჩევანის დატკიცება. ლუდოვიკო ბოლონიელმა წარუდგინა პაპს მასთან ერთად ჩასული გიორგისა და ყვარყვარეს ქართველი ელჩები, რომელთა პაპს აღუთქვეს ყველა ქართველ მთავართა ერთიანობა: {{ციტატა|...თქვენმა ნუნციომ (ლუდოვიკო ბოლონიელმა) რა უბრძანა, მაშინვე შერიგდნენ და აწ მზად არიან დაუწყონ ომი ოსმალებს, როდესაც კი თქვენ უბრძანებთ. 120.000 მეომარნი მზად არიან ეომონ მუჰამედ იმპერატორს აზიაში ... . აგრეთვე გაუწყებთ, რომ ჩვენთან შეერთებულნი არიან ბენდიან სამეგრელოსა და აფხაზეთის მეფე, ბაგრატ მეფე ივერიელებისა, რომლებსაც აწ უწოდებენ გეორგიანებს და მამია გურიის მთავარი... აწ მხოლოდ ამას გთხოვთ, რომ ლუდოვიკო, რომელმაც აქ მოგვიყვანა, დაადგინოთ პატრიარქად იმათზე, ვინც აღმოსავლეთში რომის წესს მისდევენ და თქვენს საყდართან შეერთებულნი არიან.}} პიუს II არჩევანს უმტკიცებს და ცდილობს ანტიოსმალური კოალიცია ევროპელ მეფეთა ჩართვით განამტკიცოს. თავის მხრივ ლუდოვიკო ბოლონიელი ამაოდ ცდილობდა საქართველოში ანტიოსმალური მიზნით მეფეთა შორის თავისივე მიერ შექმნილი ერთიანობის შენარჩუნებას. \n\nქართველი ელჩები ეწვივნენ არა მარტო პაპს, არამედ საფრანგეთის მეფეს  შარლ VII-ს (1422-1461), შემდეგ მის შვილს ლუი XI-ს (1461-1482), მაგრამ ელჩობას შედეგი არ მოჰყოლია, რადგანაც ევროპის ქვეყნებმა ოსმალეთთან მორიგება არჩიეს. \n\n==ლიტერატურა==\n{{ქსე|3|161|აკოფაშვილი გ.}}\n{{ქე|2|22-23|აკოფაშვილი გ.}}\n\n{{დაიწყე ყუთი}}\n{{s-hou|ბაგრატიონთა დინასტია||1417||1476}}\n{{მემკვიდრეობის დაფა\n| წინამორბედი = ვახტანგ IV\n| ტიტული = &nbsp;&nbsp;&nbsp;საქართველოს მეფე&nbsp;&nbsp;&nbsp;\n| წლები = 1446–1466\n| შემდეგი = სამეფო დაიშალა\n}}\n{{მემკვიდრეობის დაფა\n| წინამორბედი = სამეფო შეიქმნა\n| ტიტული = &nbsp;&nbsp;&nbsp;კახეთის მეფე&nbsp;&nbsp;&nbsp;\n| წლები = 1466–1476\n| შემდეგი = ალექსანდრე I \n}}\n{{დაასრულე ყუთი}}\n\n{{ერთიანი საქართველოს მეფეები}}\n{{საქართველოს მეფეები (1490-1810)}}\nკატეგორია:საქართველოს მეფეები\nკატეგორია:დაბადებული 1417\nკატეგორია:გარდაცვლილი 1476\nკატეგორია:საქართველოს სამეფოს ბაგრატიონები\nკატეგორია:დამხობილი მონარქები", "url": "https://ka.wikipedia.org/wiki/გიორგი_VIII", "len": 4515}
{"id": "3532", "title": "1925", "text": "{{წელი|}}\n\n== მოვლენები ==\n* 3 იანვარი : იტალიაში ბენიტო მუსოლინიმ გამოაცხადა დიქტატურული რეჟიმი.\n* 18 მარტი : სსრ კავშირში მიღებულ იქნა კანონი სავალდებულო სამხედრო სამსახურის შესახებ.\n* 21 ივნისი : მოსკოვში პირველი ტაქსი გამოჩნდა - რენოს მარკის 16 ავტომობილი.\n* 18 ივლისი : ადოლფ ჰიტლერმა გამოსცა წიგნი \"ჩემი ბრძოლა\" (''Mein Kampf'').\n* 31 ოქტომბერი : ირანში ოფიციალურად შეიცვალა ყაჯარების დინასტია ფეჰლევიანების დინასტიით.\n* 1 დეკემბერი : ხელი მოეწერა ლოკარნოს ხელშეკრულებას.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 1 იანვარი  : იური ვარდიმიადი — ქართველი ფეხბურთელი (გ. 1956)\n* 7 იანვარი  : ჯერალდ დარელი — ნატურალისტი, ზოოპარკის მეპატრონე (გ. 1995)\n* 14 იანვარი  :იუკიო მისიმა  — იაპონელი მწერალი, პოეტი და დრამატურგი. (გ. 1970)\n* 18 იანვარი : ჟილ დელეზი   —  ფრანგი ფილოსოფოსი.   (გ. 1995)\n* 18 იანვარი : ვიაჩესლავ სოლოვიოვი  — რუსი ფეხბურთელი და მწვრთნელი  (გ. 1996)\n* 22 იანვარი  : შოთა მილორავა — ქართველი კომპოზიტორი  (გ. 1990)\n* 26 იანვარი : ლევან სანიკიძე — ქართველი ისტორიკოსი  (გ.  2001)\n* 26 იანვარი : პოლ ნიუმენი — ამერიკელი მსახხიობი და რეჟისორი.  (გ 2008)\n* 27 იანვარი  : სუფი აბუ ტალიბი — ეგვიპტის პოლიტიკური მოღვაწე  (გ. 2008)\n\n=== თებერვალი  ===\n* 7 თებერვალი  : რომოლო ვალი — იტალიელი მსახიობი.  (გ. 1980)\n* 8 თებერვალი  : ჯეკ ლემონი — ამერიკელი მსახიობი.  (გ. 2001)\n* 11 თებერვალი  : კიმ სტენლი — ამერიკელი მსახიობი. (გ. 2001)\n* 17 თებერვალი  : ჰელ ჰოლბრუკი — ამერიკელი მსახიობი.\n* 19 თებერვალი  : კონსტანტინე (მელიქიძე) — ქართველი საეკლესიო მოღვაწე.  (გ. 2000)\n* 20 თებერვალი  : რობერტ ოლტმენი — ამერიკელი კინორეჟისორი და სცენარისტი.  (გ. 2006)\n* 22 თებერვალი  : მიხეილ ქვლივიძე — ქართველი პოეტი  (გ. 2005)\n* 27 თებერვალი :  ნაფი ჯუსოითი  — ოსი მწერალი   (გ. 2017)\n\n=== მარტი  ===\n* 3 მარტი : ეროსი მანჯგალაძე  — ქართველი მსახიობი და სპორტული კომენტატორი (გ. 1982)\n* 12 მარტი : ლეო ესაკი — იაპონელი ფიზიკოსი\n* 12 მარტი  : ჰარი ჰარისონი — ამერიკელი მწერალი  (გ. 2012)\n* 26 მარტი: დავით ციმაკურიძე — ქართველი სპორტსმენი  (გ.  2006)\n\n=== აპრილი  ===\n===მაისი   ===\n* 16 მაისი : სანტოსი, ნილტონ— ბრაზილიელი ფეხბურთელი (გ. 2013)\n* 20 მაისი : ტუპოლევი, ალექსეი —რუსი ავიაკონსტრუქტორი.  \n=== ივნისი  ===\n* 8 ივნისი : ბუში, ბარბარა  —აშშ-ის პირველი ლედი (გ. 2018)\n\n=== ივლისი  ===\n===აგვისტო   ===\n* 1 აგვისტო : ჯუღელი, მედეა — ქართველი სპორტსმენი\n* 15 აგვისტო:  ალდო ჩიკოლინი — იტალიერი-ფრანგი პიანისტი\n\n=== სექტემბერი  ===\n===ოქტომბერი   ===\n* 13 ოქტომბერი : ტეტჩერი, მარგარეტ — დიდი ბრიტანეთის პრემიერ-მინისტრი 1979—1990 წლებში.  (გ.  2013)\n===ნოემბერი   ===\n===დეკემბერი   ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n* 2 თებერვალი : ჰევისაიდი, ოლივერ — ინგლისელი ფიზიკოსი და მათემატიკოსი  (დ. 1850)\n* 5 თებერვალი : აარნე, ანტი —ფინელი ფოლკლორისტი  (დ. 1867)\n=== მარტი  ===\n* 25 მარტი : ტიხონი— მოსკოვისა და სრულიად რუსეთის პატრიარქი (დ.1865)\n\n=== აპრილი  ===\n* 5 აპრილი : მუჰამედ ალი შაჰი — ირანის შაჰი, 1907-1909, ყაჯარების მეექსვე წარმომადგენელი.\n===მაისი   ===\n* 14 მაისი : ჰენრი რაიდერ ჰაგარდი — ინგლისელი მწერალი    (დ.  1856 )\n=== ივნისი  ===\n=== ივლისი  ===\n* 1 ივლისი : სატი, ერიკ — ფრანგი კომპოზიტორი (დ.1866)\n* 26 ივლისი : ფრეგე, გოტლობ —გერმანელი მათემატიკოსი, ფილოსოფოსი (დ.1848)\n===აგვისტო   ===\n=== სექტემბერი  ===\n* 16 სექტემბერი : ფრიდმანი, ალექსანდრე —რუსი მათემატიკოსი (დ.1888)\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ჯეიმზ ფრანკი, გუსტავ ჰერტცი\n* ქიმია : რიჩარდ ჟიგმონდი\n* ფიზიოლოგია და მედიცინა : ––\n* ლიტერატურა : ბერნარდ შოუ\n* მშვიდობა : აუსტენ ჩემბერლეინი, ჩარლზ დოზი\n\n*", "url": "https://ka.wikipedia.org/wiki/1925", "len": 3558}
{"id": "3533", "title": "1924", "text": "{{წელი|}}\n\n== მოვლენები ==\n* 21 იანვარი : გარდაიცვალა ვლადიმირ ლენინი.\n* 25 იანვარი : საფრანგეთის ქალაქ შამონიში დაიწყო ზამთრის პირველი ოლიმპიური თამაშები (5 თებერვლამდე).\n* 26 იანვარი : ქალაქ პეტროგრადს \"ლენინგრადი\" გადაარქვეს.\n* 27 იანვარი : ლენინი დასაფლავებულ იქნა წითელი მოედნის მავზოლეუმში.\n* 1 თებერვალი : დიდმა ბრიტანეთმა ოფიციალურად ცნო სსრ კავშირი.\n* 7 თებერვალი : იტალიამ ოფიციალურად ცნო სსრ კავშირი.\n* 3 მარტი : თურქეთში ხალიფა აბდულ მიჯიდ II ჩამოაგდეს. გაუქმებულ იქნა ხალიფის ტიტული.\n* 25 მარტი : საბერძნეთი გამოცხადდა რესპუბლიკად.\n* 4 მაისი : პარიზში დაიწყო მე-8 ოლიმპიური თამაშები (27 ივლისამდე).\n* 5 აგვისტო : თურქეთში მრავალცოლიანობა აიკრძალა.\n* 28 აგვისტო: საქართველოში დაიწყო სახალხო აჯანყება საბჭოთა ოკუპაციის წინააღმდეგ. ჭიათურაში გამოცხადდა საქართველოს დროებითი მთავრობა გიორგი წერეთლის თავმჯდომარეობით. \n* 28 ოქტომბერი : საფრანგეთმა ოფიციალურად ცნო სსრ კავშირი.\n* 26 ნოემბერი : გამოცხადდა მონღოლეთის სახალხო რესპუბლიკა.\n* 24 დეკემბერი : გამოცხადდა ალბანეთის რესპუბლიკა.\n\n== დაიბადნენ ==\n{{მთავარი|:კატეგორია:დაბადებული }}\n=== იანვარი ===\n* 1 იანვარი : ჟაკ ლე გოფი  — ფრანგი ისტორიკოს-მედიევისტი (გ. 2014)\n* 1 იანვარი   : ფრანსისკო მასიას ნგემა   — ეკვატორული გვინეის პირველი პრეზიდენტი   (გ. 1979)\n* 9 იანვარი :  სერგეი ფარაჯანოვი  — სომეხი კინორეჟისორი (გ.1990)\n* 11 იანვარი :  სლიმ ჰარპო   — ამერიკელი მუსიკოსი (გ. 1970)\n* 14 იანვარი : გივი ჭანუყვაძე  — ქართველი ეკონომისტი  (გ. 1984)\n* 16 იანვარი  :დავით ხახუტაიშვილი  — ქართველი ისტორიკოსი  (გ. 1999)\n* 24 იანვარი  : ნოდარ კაკაბაძე — ქართველი ლიტერატურათმცოდნე, გერმანისტი და პედაგოგი  (გ. 2007)\n* 25 იანვარი : ლევან ბოლქვაძე ― ქართველი მწერალი, ფილოლოგი, მთარგმნელი  (გ. 1986)\n* 31 იანვარი : თენგიზ აბულაძე — ქართველი კინორეჟისორი (გ.1994)\n\n=== თებერვალი ===\n* 1 თებერვალი : გიორგი გელოვანი — ქართველი მსახიობი.  (გ. 2004)\n* 10 თებერვალი : აკაკი ბაინდურაშვილი — ქართველი ფსიქოლოგი. (გ. 2003)\n* 21 თებერვალი  : რობერტ მუგაბე — ზიმბაბვეს სახელმწიფო და პოლიტიკური მოღვაწე. (გ. 2019)\n* 29 თებერვალი  : ალექსანდრე ჩხაიძე — ქართველი დრამატურგი  (გ. 1998)\n\n===მარტი===\n* 3 მარტი  : ლიზ ასია — შვეიცარიელი მომღერალი (გ. 2018)\n* 7 მარტი : აბე კობო — იაპონელი მწერალი (გ. 1993)\n* 13 მარტი :  მერი დავითაშვილი — ქართველი კომპოზიტორი  (გ. 2014)\n\n=== აპრილი ===\n* 3 აპრილი : მარლონ ბრანდო — ამერიკელი კინომსახიობი, კინორეჟისორი და პოლიტიკური აქტივისტი (გ. 2004)\n\n=== მაისი ===\n* 1 მაისი : დოდო აბაშიძე — ქართველი მსახიობი. (გ. 1990)\n* 9 მაისი : ბულატ ოკუჯავა — ქართული წარმოშობის რუსი პოეტი (გ.1997)\n* 22 მაისი : შარლ აზნავური — ფრანგი მომღერალი (გ. 2018)\n\n=== ივნისი ===\n* 12 ივნისი : ჯორჯ ჰერბერტ უოკერ ბუში — აშშ-ის 41-ე პრეზიდენტი (გ. 2018)\n\n=== ივლისი ===\n* 27 ივლისი : თაქთაქიშვილი, ოთარ—ქართველი კომპოზიტორი  (გ.  1989)\n=== აგვისტო ===\n===სექტემბერი===\n* 24 სექტემბერი: ვერა წიგნაძე — ქართველი ბალერინა. (გ. 2016)\n* 30 სექტემბერი : კაპოტე, ტრუმენ — ამერიკელი მწერალი  (გ. 1984)\n\n=== ოქტომბერი ===\n* 1 ოქტომბერი : კარტერი, ჯიმი — აშშ-ის 39-ე პრეზიდენტი (გ. 2024)\n \n=== ნოემბერი ===\n===დეკემბერი===\n* 10 დეკემბერი : ბერულავა, ხუტა —ქართველი პოეტი  (გ. 2004)\n* 15 დეკემბერი: ანა კალანდაძე — ქართველი პოეტი (გ. 2008)\n* 17 დეკემბერი : კობერიძე, ოთარ — ქართველი მსახიობი (გ. 2015)\n* 19 დეკემბერი : მიშელ ტურნიე — ფრანგი მწერალი (გ. 2016)\n* 28 დეკემბერი: დოდო ჭიჭინაძე — ქართველი მსახიობი (გ. 2009)\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n* 21 იანვარი : ლენინი — რუსი რევოლუციონერი (დ. 1870)\n=== თებერვალი  ===\n* 3 თებერვალი : უილსონი, ვუდრო — აშშ-ის 28-ე პრეზიდენტი (1913 - 1921)\n=== მარტი  ===\n=== აპრილი  ===\n===მაისი   ===\n=== ივნისი  ===\n* 3 ივნისი : კაფკა, ფრანც  — ავსტრიელი მწერალი (დ. 1883)\n=== ივლისი  ===\n===აგვისტო   ===\n* 3 აგვისტო : კონრადი, ჯოსეფ — მწერალი (დ.1857)\n=== სექტემბერი  ===\n===ოქტომბერი   ===\n* 9 ოქტომბერი : ბრიუსოვი, ვალერი —რუსი პოეტი და კრიტიკოსი (დ. 1873)\n* 12 ოქტომბერი : ფრანსი, ანატოლ  — ფრანგი მწერალი (დ. 1844)\n===ნოემბერი   ===\n* 4 ნოემბერი : ფორე, გაბრიელ  — ფრანგი კომპოზიტორი (დ. 1845)\n* 29 ნოემბერი : პუჩინი, ჯაკომო  — იტალიელი კომპოზიტორი (დ. 1858)\n===დეკემბერი   ===\n\n== ნობელის პრემიის ლაურეატები ==\n* ფიზიკა : მანნე სიგბანი\n* ქიმია : ––\n* ფიზიოლოგია და მედიცინა : ვილემ ეინტჰოვენ\n* ლიტერატურა : ვლადისლავ რეიმონტი\n* მშვიდობა : ––\n\n*", "url": "https://ka.wikipedia.org/wiki/1924", "len": 4178}
{"id": "3542", "title": "ქართლის მეფეები", "text": "ქართლის სამეფოს მმართველების ქრონოლოგიური სია:\n\n\n\n\n==ლიტერატურა==\n*ქსე, ტ. 2, გვ. 129, თბ., 1977\n* საქართველოს მეფეები, მ. ლორთქიფანიძის და რ. მეტრეველის რედ., თბ., ნეკერი, 2000\n\n\n{{საქართველოს მეფეები (1490-1810)}}\n*", "url": "https://ka.wikipedia.org/wiki/ქართლის_მეფეები", "len": 217}
{"id": "3543", "title": "კონსტანტინე II", "text": "'''კონსტანტინე II''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* კონსტანტინე II (რომის იმპერატორი)\n* კონსტანტინე II (აფხაზთა მეფე) — აფხაზთა მეფე VIII საუკუნის I ნახევარში\n* კონსტანტინე II (ქართლის მეფე) — ქართლის მეფე 1478, 1479-1505 წლებში\n* კონსტანტინე II (კახეთის მეფე) — კახეთის მეფე 1722-1732 წლებში\n* კონსტანტინე II (საბერძნეთი) — საბერძნეთის მეფე გლიუქსბურგების დინასტიისა 1964-1973 წლებში\n\n{{მრავალმნიშვნელოვანი}}", "url": "https://ka.wikipedia.org/wiki/კონსტანტინე_II", "len": 434}
{"id": "3544", "title": "დავით X", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = დავით X\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              =\n|წარწერა              = \n|მმართველობის დასაწყისი    = 1505\n|მმართველობის დასასრული = 1525\n|კორონაცია  =\n|წინამორბედი       = კონსტანტინე II\n|მემკვიდრე             =გიორგი IX\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1482\n|დაბადების ადგილი       =\n|გარდაცვალების თარიღი          = 1526\n|გარდაცვალების ადგილი         = თბილისი\n|ქორწინება              = 1. ნესტან-დარეჯანი (მირანგული)<br />2. თამარი\n|შვილები                 = 3 ქალიშვილი და <br/> 5 ვაჟიშვილი:<br/> 1.ლუარსაბ I<br />2. დიმიტრი<br />3.ბეჟანი<br />4.ადარნასე<br />5.რამაზი\n|დინასტია             = ბაგრატიონები\n|მამა                 = კონსტანტინე II\n|დედა             =თამარი\n}}\n'''დავით X''' (დ. 1482 — გ. 1526) — ქართლის მეფე 1505-1525, კონსტანტინე II-ის ძე.\n\nმისი მეფობის დროს საქართველოს მეფე-მთავრებს შორის შინაფეოდალური ბრძოლა გრძელდებოდა, 1509 წლის აგვისტოში იმერეთის მეფემ ალექსანდრე II-მ დაიპყრო ქ. გორი და ქართლის ჩრდილო-დასავლეთი ნაწილი, რომელიც დავით X-მ 1510-ში დაიბრუნა. დავით X-ს ებრძოდა და ქართლს არბევდა კახეთის მეფე გიორგი II (ავგიორგი). მის წინააღმდეგ ბრძოლა დავითის უმცროსმა ძმამ, ბაგრატ მუხრანბატონმა იკისრა. 1513 წელს, როდესაც ბაგრატმა ავგიორგი შეიპყრო, დავით X-მ კახეთის სამეფო გააუქმა და ქართლს შემოუერთა. გიორგი მეორის მემკვიდრე, მცირეწლოვანი ლევანი მისმა მომხრე თავადებმა გადამალეს. \n\n1518 წელს ქართლს ირანელები შემოესიენ შაჰ ისმაილ I-ის მეთაურობით. დავით X-მ შაჰს მორჩილება აღუთქვა და ყოველწლიურად 300 საპალნე აბრეშუმის გადახდა იკისრა. კახეთის თავადებმა უფლისწული ლევანი მეფედ დასვეს. დავით X-მ კვლავ დაიპყრო კახეთი. ლევანი მაღნარის ციხეში გამაგრდა. დავით X-მ ალყა შემოარტყა ციხეს, მაგრამ ქართლში ოსმალთა რაზმის შემოსევის გამო იძულებული გახდა ალყა მოეხსნა და ქართლში დაბრუნებულიყო. ოსმალების განდევნის შემდეგ ლევანმა გაიმარჯვა. დავით X-მ ლევანი კახეთის მეფედ ცნო და მასთან მტრის წინააღმდეგ ერთობლივი ბრძოლის კავშირი დადო. \n\n1522 წელს დავით X-მ უარი თქვა ისლამის მიღებაზე, რის გამოც ქართლს ისევ სპარსელები შეესივნენ. დავით მეფეს ისმაილ I-ის წინააღმდეგ თელეთის ბრძოლაში დამარცხება მოუწია, რის შემდეგაც თბილისის ციხეში ყიზილბაშები ჩადგნენ. 1524 წელს ისმაილ I-ის გარდაცვალების შემდეგ, დავით X-მ თბილისი აიღო და ქართლის საზღვრებში შემოსახლებული თურქმანები განდევნა. 1525 წელს ტახტი თავის ძმას — გიორგის გადასცა, თავად ბერად აღიკვეცა დამიანეს სახელით. მოგვიანებით მისმა ვაჟმა, ლუარსაბ I-მა შეძლო თავზე ქართლის გვირგვინის დადგმა.\n\n==ლიტერატურა==\n{{ქსე|3|336|ჯამბურია გ.}}\n\n{{დაიწყე დაფა}}\n{{მემკვიდრეობის დაფა|წინამორბედი= კონსტანტინე II | ტიტული=ქართლის მეფე | წლები=1505 - 1525| შემდეგი = გიორგი IX}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:გარდაცვლილი 1526\nკატეგორია:ქართლის სამეფოს ბაგრატიონები\nკატეგორია:ტახტიდან გადამდგარი მონარქები", "url": "https://ka.wikipedia.org/wiki/დავით_X", "len": 2945}
{"id": "3545", "title": "გიორგი IX", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = გიორგი IX\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1525\n|მმართველობის დასასრული = 1527\n|კორონაცია  =\n|წინამორბედი       = დავით X\n|მემკვიდრე             =ლუარსაბ I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1486\n|დაბადების ადგილი       = \n|გარდაცვალების თარიღი          = 1534\n|გარდაცვალების ადგილი         =\n|ქორწინება              =\n|შვილები                 = გოჩა\n|დინასტია             = ბაგრატიონები\n|მამა                 = კონსტანტინე II\n|დედა             =\n|ხელმოწერა=George IX, khelrtva (vect).svg\n}}\n'''გიორგი IX''' (დ. 1486 — გ. 1534) — ქართლის მეფე 1525-1527 წლებში, კონსტანტინე II-ის ძე. \n\nტახტზე ავიდა თავისი ძმის დავით X-ის ბერად შედგომის შემდეგ. 1527 წელს (სხვა ცნობით — 1534) დინასტიური ბრძოლის გამო იძულებული გახდა თვითონაც ბერად აღკვეცილიყო გერასიმეს სახელით და ტახტი დაეთმო თავისი ძმისშვილისთვის, ლუარსაბისათვის.\n\n==ლიტერატურა==\n{{ქსე|3|161|კაჭარავა ი.}}\n{{ქე|2|23|კაჭარავა ი.}}\n*ოდიშელი ჯ., აღმოსავლეთ საქართველოს პოლიტიკური ისტორიისათვის (XIV–XVII სს.), კრ.: XIV–XVIII სს. რამდენიმე ქართული ისტორიული დოკუმენტი, თბ., 1964.\n\n{{დაიწყე დაფა}}\n{{მემკვიდრეობის დაფა|წინამორბედი= დავით X | ტიტული=ქართლის მეფე | წლები=1525 - 1527| შემდეგი = ლუარსაბ I}}\n{{დაასრულე დაფა}}\n{{ესკიზი-ბიოგრაფია}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:ქართლის სამეფოს ბაგრატიონები\nკატეგორია:დაბადებული 1486\nკატეგორია:გარდაცვლილი 1534\nკატეგორია:ტახტიდან გადამდგარი მონარქები", "url": "https://ka.wikipedia.org/wiki/გიორგი_IX", "len": 1680}
{"id": "3546", "title": "ლუარსაბ I", "text": "{{მმ*|ლუარსაბი (მრავალმნიშვნელოვანი)}}\n{{მმართველი\n|ქვეყანა = ქართლის\n|თანამდებობა = მეფე\n|სახელი = ლუარსაბ I\n|ორიგინალური სახელი = \n|რიგი = \n|რიგი-მეუღლეების = \n|სურათი = \n|წარწერა = \n|მმართველობის დასაწყისი = 1527\n|მმართველობის დასასრული = 1556\n|კორონაცია = \n|წინამორბედი = გიორგი IX\n|მემკვიდრე = სიმონ I\n|სხვა წოდებები = \n|ვიცე-პრეზიდენტი = \n|პარტია = \n|დაბადების თარიღი = 1502\n|დაბადების ადგილი = \n|გარდაცვალების თარიღი = 1556\n|გარდაცვალების ადგილი = გარისი\n|ქორწინება = თამარ ბაგრატიონი\n|შვილები = 1. სიმონ I<br />2. დავით XI<br />3. ვახტანგი<br />4. ალექსანდრე<br />5. ლევანი\n|დინასტია = ბაგრატიონები\n|მამა = დავით X\n|დედა = თამარი\n|ხელმოწერა = Luarsab I signature.svg\n}}\n'''ლუარსაბ I''' (დ. 1502 — გ. 1556) — ქართლის მეფე 1527—1556 წლებში, დავით X-ის ძე (წყაროებში გვხვდება მისი მეფობის სხვა თარიღებიც: 1530—1556, 1534—1558 და სხვ.), 1522 წელს თავი ისახელა ყიზილბაშების წინააღმდეგ ბრძოლაში. 1526 წელს პოლიტიკური კავშირი შეკრა იმერეთის მეფე ბაგრატ III-სთან. 1535 წელს, როდესაც ბაგრატ III-მ სამცხე-საათაბაგო შეიერთა, ლუარსაბ I-მა ჯავახეთი დაიმორჩილა. ლუარსაბ I ცდილობდა სპარსეთისა და ოსმალეთის აგრესიის წინააღმდეგ მებრძოლ ქართულ სამეფო-სამთავროთა ძალების გაერთიანებას. 30-იან წლებში ქართლ-იმერეთის კავშირი გაფართოვდა ლუარსაბ I-ისა და კახეთის მეფის ლევანის შეკავშირებით. ამას წინ აღუდგა ირანის შაჰი თამაზ I, რომელმაც პირადად ოთხი დიდი ლაშქრობა (1541, 1547, 1551, 1554) მოაწყო საქართველოში. 1541 წელს შაჰის პირველი ლაშქრობის შედეგად ლუარსაბ I-მა თბილისი დაკარგა, კახეთის სამეფო მტერს დამორჩილდა და ქართული სამეფოთა კავშირს გამოეთიშა. 1545 წელს ლუარსაბ I თავისი ლაშქრით დაეხმარა ბაგრატ III-ს შემოსეულ ოსმალთა წინააღმდეგ ბრძოლაში, მაგრამ ქართლ-იმერეთის შეერთებული ლაშქარი სოხოისტის ბრძოლაში დამარცხდა და სამცხე-საათაბაგოში ოსმალებმა თავიანთი მომხრე ათაბაგის ხელისუფლება აღადგინეს. პაპი პავლე III 1545 წლის 17 ივნისს უგზავნის ლუარსაბს წერილს, გამოხატავს რა მზადყოფნას, რომ ელჩები გამოგზავნოს, ულოცავს ლუარსაბს ლევანთან ერთად მიღწეულ კავშირს და იმასაც, რომ რომ ლუარსაბმა სცნო და აღიარა პაპი, გზავნის რა მოგვიანებით (1546) საქართველოში ელჩებს ერთიანობის ნიშნად. მანამდე კი ლუარსაბ I უგზავნის პავლე III-ს ელჩებს, უცხადებს რა მას მორჩილებას და მზადყოფნას, კათოლიკე მისიონარებთან ერთად ეკლესიათა ერთიანობის მისაღწევად.\n\nირან-ოსმალეთის ომის (1514—1555) უკანასკნელ ეტაპზე, როდესაც ორივე აგრესორი განსაკუთრებული ენერგიით ცდილობდა საქართველოს დამორჩილებას, ლუარსაბ I მტკიცედ ადგა თავიდანვე აღებულ პოლიტიკურ კურსს და დაიმორჩილა სამცხე-ჯავახეთი, კოლა-არტაანი. 1551 თამაზ I-ის მე-3 შემოსევის შედეგად ლუარსაბ I იძულებული გახდა დაეტოვებინა სამცხე-საათაბაგოს შემოერთებული ტერიტორიები. 1554 წელს თამაზ I-ის მე-4 შემოსევის დროს ლუარსაბ I იმერეთში გადავიდა. შაჰის დაჟინებული მოთხოვნის მიუხედავად, ბაგრატ III-მ არ გასცა ქართლის მეფე. 1554—1555, ირან-ოსმალეთის საზავო მოლაპარაკების დროს, ლუარსაბ I ბაგრატ III-თან ერთად ცდილობდა ხელი შეეშალა ზავის დადებისათვის, რადგან ორ აგრესორს შორის ომი უადვილებდა ქართველებს დამოუკიდებლობისათვის ბრძოლას. 1555 ირან-ოსმალეთის ამასიის ზავის შემდეგაც ლუარსაბ I განაგრძობდა ბრძოლას: დაიბრუნა ქართლის მრავალი ციხესიმაგრე და შეავიწროვა თბილისის ყიზილბაშური გარნიზონი. 1556 ყიზილბაშთა წინააღმდეგ გმირულ ბრძოლაში ლუარსაბ I სასიკვდილოდ დაიჭრა. ლუარსაბ I მრავალრიცხოვანი მტრის წინააღმდეგ პარტიზანული ბრძოლის ტაქტიკას იყენებდა — მცირე რაზმებს პირდაპირ ესხმოდა თავს და ანადგურებდა, დიდ ლაშქართან ბრძოლას თავს არიდებდა, მოხერხებულად იყენებდა ადგილობრივ ბუნებრივ პირობებს, უსაფრდებოდა მტერს, ღამით აწყობდა თავდასხმებს. ამით აიძულებდა მტერს საომარი ოპერაციები შეეწყვიტა და ციხესიმაგრეებში ჩაკეტილიყო. ლუარსაბ I-ის თანამედროვე და შემდგომი დროის ქართველი და უცხოელი ავტორები, მათ შორის თვით მოწინააღმდეგენიც, მას ახასიათებდნენ როგორც კარგ სარდალს, მამაც და გულად მებრძოლს; უწოდებდნენ დიდს, თავდადებულ გმირს, რომელმაც ათეული წლების თავგანწირული ბრძოლით დაიცვა „ქართველობა“ — ქართული სოციალურ-ეკონომიური და პოლიტიკური წყობილება, ქართული კულტურა.\n\n==ლიტერატურა==\n{{ქსე|6|301|გუხუა ვ.}}\n\n== რესურსები ინტერნეტში ==\n* ლუარსაბის ბიოგრაფია istoria.ge-ზე {{Webarchive|url= |date=2007-09-27 }}.\n\n{{დაიწყე ყუთი}}\n{{s-hou|ბაგრატიონთა დინასტია||1502||1556}}\n{{მემკვიდრეობის დაფა\n| წინამორბედი = გიორგი IX\n| ტიტული = &nbsp;&nbsp;&nbsp;ქართლის მეფე&nbsp;&nbsp;&nbsp;\n| წლები = 1527–1556\n| შემდეგი = სიმონ I\n}}\n{{დაასრულე ყუთი}}\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:გარდაცვლილი 1556\nკატეგორია:ქართლის სამეფოს ბაგრატიონები\nკატეგორია:ბრძოლის ველზე დაღუპული მონარქები\nკატეგორია:დაბადებული 1502", "url": "https://ka.wikipedia.org/wiki/ლუარსაბ_I", "len": 4411}
{"id": "3547", "title": "სიმონ I", "text": "{{მმართველი\n|ქვეყანა = ქართლის\n|თანამდებობა = მეფე\n|სახელი = სიმონ I\n|ორიგინალური სახელი = \n|რიგი = \n|რიგი-მეუღლეების = \n|სურათი = Simon I of Kartli (Custos).png\n|წარწერა = \n|მმართველობის წლები = 1556 – 1569<br />1578 – 1600\n|კორონაცია = \n|წინამორბედი = ლუარსაბ I\n|მემკვიდრე = დავით XI\n|სხვა წოდებები = \n|ვიცე-პრეზიდენტი = \n|პარტია = \n|დაბადების თარიღი = 1537\n|დაბადების ადგილი =თბილისი \n|გარდაცვალების თარიღი = 1611\n|გარდაცვალების ადგილი = კონსტანტინოპოლი (დღ. სტამბოლი, {{flagicon|თურქეთი}})\n|ქორწინება = 1.ნესტან-დარეჯანი\n|შვილები = 1.გიორგი X<br />2. ლუარსაბი<br />3.ალექსანდრე (არსენი)<br />4.ვახტანგი<br />5.ელენე\n|დინასტია = ბაგრატიონები\n|მამა = ლუარსაბ I\n|დედა = თამარი\n|ხელმოწერა=Simon I of Kartli signature.svg\n|ბრძოლები/ომები=გარისის ბრძოლა<br>ციხედიდის ბრძოლა<br>დიღმის ბრძოლა<br>სამადლოს ბრძოლა<br>ფარცხისის ბრძოლა<br>მუხრანის ბრძოლა<br>ხატისოფლის ბრძოლა<br>გოფანთოს ბრძოლა<br>ოფშკვითის ბრძოლა<br>გორის ბრძოლა<br>ნახიდურის ბრძოლა}}\n'''სიმონ I''' (დ. 1537 — გ. 1611) — ქართლის მეფე 1556-1569, 1578-1599, ლუარსაბ I-ის ძე.\n\nგარისის ბრძოლაში 1556 წელს მოხუცმა მამამ ქართლის შემტევი ლაშქრის მეთაურად დანიშნა. ახალგაზრდა უფლისწულმა თავი გამოიჩინა როგორც საზრიანმა და მამაცმა სარდალმა და ქართლიდან გარეკა შემოსეული ყიზილბაშები. სიმონ I-ის გამეფების დროს თბილისი ყიზილბაშების ხელში იყო და მეფეს რეზიდენცია გორში ჰქონდა. 1556-1559 სიმონ I მეთაურობდა განუწყვეტილი ომიანობით განადგურებული ქვეყნის აღდგენა-შენებას, შემდეგ კი ყიზილბაშთაგან ქართლის განთავისუფლების საქმეს შეუდგა. 1559 კავშირი შეკრა კახეთის სამეფოსთან, რაც სიმონ I-ისა და კახთა მეფის ლევანის ასულის ქორწინებით გამოიხატა. 1560-1561 სიმონ I შეეცადა თბილისის განთავისუფლებას, მაგრამ 1561 აპრილში დამარცხდა ციხედიდის ბრძოლაში. 1562 სიმონ I-ის ძმა დავითი (დაუთ-ხანი) გამაჰმადიანდა და შაჰის სამსახურში ჩადგა. შაჰმა დაუთ-ხანი ყიზილბაშთა ჯარით ქართლში გამოგზავნა. 1567 და 1569 დიღომთან და სამადლოსთან ბრძოლებში სიმონ I-მა დაამარცხა დაუთ-ხანი. 1569 ფარცხისის ბრძოლაში (ალგეთის ხეობა) კახაბერ ყორღანაშვილის ღალატის წყალობით სიმონ I ტყვედ ჩავარდა. მან მტკიცე უარი განაცხადა მაჰმადიანობის მიღებაზე და ცხრა წლის მანძილზე, 1569-1578 წლებში, ირანში, ალამუთის ციხეში ტყვეობაში იტანჯებოდა. ქართლის მეფე გახდა დაუთ-ხანი (დავით XI).\n\nირან-ოსმალეთის ომის დაწყებისთანავე (1578) შაჰმა სიმონ I ტყვეობიდან გაათავისუფლა და ქართლის მეფედ დანიშნა. ქართლში დაბრუნებისთანავე სიმონ I-მა პარტიზანული ომი გააჩაღა ოსმალების წინააღმდეგ, რომლებსაც თბილისი და მთელი ქართლი დაპყრობილი ჰქონდათ. მალე სიმონ I-მა ოსმალთაგან გაათავისუფლა ლორე, გორი და სხვა ციხესიმაგრეები. 1579 სიმონ I-მა ალყა შემოარტყა თბილისს. ოსმალთა მთავარი ამოცანა გარნიზონის სურსათით მომარაგება გახდა, მაგრამ სიმონ I-მა არაერთხელ დაამარცხა ამ მიზნით ქართლში შემოსული ოსმალთა რაზმები. 1580 წლის ზაფხულში სულთანმა სარდალი მუსტაფა ლალა-ფაშა გადააყენა და მის ნაცვლად სინან-ფაშა დანიშნა, მაგრამ ვერც მან შეძლო სიმონ I-ის დამორჩილება. 1582 სიმონ I-მა კავშირი შეკრა მანუჩარ II ჯაყელთან. იმავე წელს მუხრანის ბრძოლაში სიმონ I-მა დაამარცხა სულთნის ლაშქარი. ამავე დროს აჯანყება დაიწყო სამცხე-საათაბაგოში, 1579 ოსმალთა მიერ გაუქმებული ათაბაგობა აღდგა. 1584 სულთანმა ქართლში გამოგზავნა ახალი სარდალი ფერჰად-ფაშა. 1585 სიმონ I-მა აიღო ლორე, რომელიც მალე ისევ ოსმალებმა დაიბრუნეს. 1587 ფერჰად-ფაშამ შეძლო სამცხე-საათაბაგოში ოსმალთა ხელისუფლების აღდგენა. 80-იანი წლების II ნახევარში ოსმალეთი მთელ ამიერკავკასიას დაეუფლა. 1588 სიმონ I დაუზავდა ოსმალეთს: ქართლმა ხარკი იკისრა, სანაცვლოდ ოსმალეთმა ცნო ქართლის ქრისტიანი მეფე. სიმონ I-ის მეთაურობით ქართლის მოსახლეობის გმირულმა ბრძოლამ სულთნის ხელისუფლება აიძულა ხელი აეღო ქვეყნის სრული დაპყრობის პოლიტიკაზე. 1590 ირან-ოსმალეთის ზავის საფუძველზე მთელ საქართველოში ოსმალეთი გავლენა დამყარდა. \n\nოსმალთა წინააღმდეგ ბრძოლასთან ერთად სიმონ I იბრძოდა ქვეყნის გასაერთიანებლად. 80-იან წლებში დასავლეთ საქართველოში შინაფეოდალური ბრძოლები მიმდინარეობდა. 1588 გოფანთოს ბრძოლაში სიმონ I-მა დაამარცხა იმერეთის მეფე ლევანი (1583-1590), მაგრამ ქართლში ოსმალთა მძლავრობამ ხელი შეუშალა მოპოვებული გამარჯვების განმტკიცებას და ლევანი ისევ დაეუფლა ტახტს. 1590 სიმონ I-მა კვლავ ილაშქრა იმერეთში, აიღო ქუთაისი, მაგრამ მისი შენარჩუნება ვერ შეძლო. მორიგი ლაშქრობის დროს კვლავ აიღო ქუთაისი, კვარა, სკანდე, კაცხი, მაგრამ ოფშკვითთან ბრძოლაში დამარცხდა. ქართლისა და დასავლეთ საქართველოს გაერთიანებისათვის ბრძოლა უშედეგოდ დამთავრდა. 1595 სპარსეთმა, ქართლმა და კახეთმა შეკრეს ოსმალეთის წინააღმდეგ. 1598 სიმონ I-მა განაახლა ბრძოლა და ალყა შემოარტყა გორის ციხეს. ამავე დროს ანტიოსმალური აჯანყება დაიწყო სამცხე-საათბაგოში. 1599 სიმონ I-მა გორის ციხე აიღო. სულთანმა მრავალრიცხოვანი ჯარი გამოგზავნა საქართველოში ჯაფარ-ფაშას მეთაურობით. ნახიდურთან ბრძოლაში ქართველები იძულებული გახდნენ უკან დაეხიათ. სოფელ ფარცხისთან (ახლანდელი თეთრიწყაროს მუნიციპალიტეტი) სიმონ I ტყვედ ჩავარდა (1599), იგი სტამბოლში გაგზავნეს და იედიყულეს (შვიდკოშკა) ციხეში გამოამწყვდიეს. ქართველების ცდა, დაეხსნათ სიმონ I, უშედეგო აღმოჩნდა და იგი ტყვეობაში გარდაიცვალა.\n\n==ლიტერატურა==\n*საქართველოს ისტორიის ნარკვევები, ტ. 4, თბ., 1973;\n*''სვანიძე მ.,'' საქართველო-ოსმალეთის ურთიერთობის ისტორიიდან (XVI-XVII სს.), თბ., 1971;\n{{ქსე|9|351-352|გუჩუა ვ.}}\n\n==რესურსები ინტერნეტში==\n* სიმონ I\n\n{{დაიწყე დაფა}}\n{{მემკვიდრეობის დაფა|წინამორბედი= ლუარსაბ I | ტიტული=ქართლის მეფე | წლები=1556 - 1569| შემდეგი = დავით XI}}\n{{მემკვიდრეობის დაფა|წინამორბედი= დავით XI | ტიტული=ქართლის მეფე | წლები=1578 - 1599| შემდეგი = გიორგი X}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:დაბადებული 1537\nკატეგორია:გარდაცვლილი 1611\nკატეგორია:ქართლის სამეფოს ბაგრატიონები", "url": "https://ka.wikipedia.org/wiki/სიმონ_I", "len": 5453}
{"id": "3548", "title": "დავით XI", "text": "{{მრავალმნიშვნელოვნება*|დავით}}\n{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = დავით XI\n|ორიგინალური სახელი       = დაუდ-ხანი\n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1569\n|მმართველობის დასასრული =   1578\n|კორონაცია  =\n|წინამორბედი       = სიმონ I\n|მემკვიდრე             =სიმონ I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1541\n|დაბადების ადგილი       =თბილისი \n|გარდაცვალების თარიღი          = 1578 (37 წლის)\n|გარდაცვალების ადგილი         =თბილისი \n|ქორწინება              = \n|შვილები                 =1. როსტომ-ხანი <br />2. ბაგრატ VII\n|დინასტია             = ბაგრატიონები\n|მამა                 = ლუარსაბ I\n|დედა             =\n}}\n'''დავით XI''', ''დაუთ-ხანი'' — ქართლის ხანი (ზოგიერთი ქართული წყაროს მიხედვით, ქართლის მეფე) 1569–1578, ლუარსაბ I-ის ძე. სამედიცინო წიგნის, იადიგარ დაუდის ავტორი.\n\nდავით XI-მ უღალატა ძმას სიმონ I-ს და თავის მომხრე ქვემო ქართლის თავადებთან — ბარათაშვილებთან ერთად 1561 წელს ირანს გაემგზავრა და შაჰ-თამაზ I-ს ეახლა ყაზვინს. იგი გაამაჰმადიანეს, ვასალობის რაყამი უბოძეს, ქართლის ხანად დანიშნეს (1562) და ყიზილბაშთა ჯარით საქართველოში გამოგზავნეს. დავით XI განაგებდა მხოლოდ თბილისსა და ქვემო ქართლს, რომელიც ამ დროს ირანს ეპყრა. დანარჩენი ქართლი სიმონ I-ს ემორჩილებოდა, რომელსაც ფეოდალთა დიდი ნაწილი ერთგულობდა. ქართლში „ორიანობა“ (ორმეფობა) დამყარდა. დავით XI-მ 1569 წელს ფარცხისის ბრძოლაში ყიზილბაშთა დახმარებით სიმონი დაამარცხა და ქართლის ერთადერთი მმართველი გახდა. დატყვევებული სიმონი ირანში გაგზავნეს. მაგრამ თავადთა უმეტესობა საჩინო ბარათაშვილის მეთაურობით კვლავ განაგრძობდა დავით XI-ისა და ყიზილბაშების წინააღმდეგ ბრძოლას. დავით XI წელიწადში 20000 დუკატს უხდიდა ირანს ხარკად. 1578 წელს, როდესაც ოსმალეთის დიდი არმია ლალა მუსტაფა-ფაშას მეთაურობით საქართველოში შემოიჭრა, დავით XI-მ თბილისი გადაწვა და თავი ლორეს შეაფარა. ოსმალებმა ქართლი საფაშოდ გამოაცხადეს და თბილისში ფაში დასვეს. 1578 წელს ირანის მთავრობამ სიმონ I ტყვეობიდან გაათავისუფლა და ქართლში დააბრუნა ოსმალთა წინააღმდეგ საბრძოლველად, დავით XI-მ ციხეები ოსმალთა სარდალს გადასცა, თვითონ კი სტამბოლში წავიდა, სადაც პატივით მიიღეს და სარჩოდ ორი სანჯაყი უბოძეს. დავით XI-ის ვაჟებმა ბაგრატმა და ხოსრომ ჯერ კახეთს შეაფარეს თავი, შემდეგ კი სპარსეთში წავიდნენ. დავით XI-მ ოსმალეთში რამდენიმე წელი დაჰყო და იქვე გარდაიცვალა. ოსმალეთში ყოფნის დროს ორი ოსმალური კარაბადინისაგან ერთი ქართული საექიმო წიგნი (იადიგარ დაუდი) შეადგინა და საქართველოში გამოგზავნა.\n==ლიტერატურა==\n{{ქსე|3|336|ჯამბურია გ.}}\n\n{{-}}\n{{დაიწყე დაფა}}\n{{მემკვიდრეობის დაფა | \nწინამორბედი = სიმონ I| \nტიტული = ქართლის მეფეები|\nწლები = 1569 – 1578| \nშემდეგი = სიმონ I}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:ქართლის სამეფოს ბაგრატიონები", "url": "https://ka.wikipedia.org/wiki/დავით_XI", "len": 2842}
{"id": "3549", "title": "სიმონ II", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = სიმონ II\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1619\n|მმართველობის დასასრული =   1630/1631\n|კორონაცია  =\n|წინამორბედი       = ბაგრატ VII\n|მემკვიდრე             =თეიმურაზ I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1610\n|დაბადების ადგილი       = \n|გარდაცვალების თარიღი          = 1630/1631\n|გარდაცვალების ადგილი         = \n|ქორწინება              = \n|შვილები                 =\n|დინასტია             = ბაგრატიონები\n|მამა                 = ბაგრატ VII\n|დედა             =ანა\n}}\n'''სიმონ II''', ''სიმონ-ხანი'' (გ. 1630 ან 1631) — ქართლის ხანი (ქართული წყაროებით — მეფე) 1619-1630/1631. ირანში გაზრდილი, მაჰმადიანი, ბაგრატ VII-ის (ბაგრატ-ხანი) ძე. მცირეწლოვანი სიმონ II  ქართლის ხანად დანიშნა ირანის შაჰმა აბას I-მა და მრჩევლად დაუყენა გიორგი სააკაძე, რომელიც ქვეყნის ფაქტობრივი გამგებელი გახდა. 1625 მარტში, გ. სააკაძის მეთაურობით ირანის წინააღმდეგ აჯანყების დროს, სიმონ II  ყიზილბაშებთან ერთად თბილისიდან გაიქცა და აღჯაყალის ციხეში (ახლანდელი მარნეულის რაიონი) ჩაიკეტა. ქართლ-კახეთში თეიმურაზ I გამეფდა. მარაბდის ბრძოლის (1625 ივლისი) შემდეგ შაჰმა სიმონ II აღადგინა ქართლის ხანად, მაგრამ მისი ხელისუფლება მხოლოდ თბილისსა და ქვემო ქართლზე ვრცელდებოდა, ქართლის დანარჩენ ნაწილს თეიმურაზ I ფლობდა. ბაზალეთის ბრძოლის (1626) შემდეგ ხელისუფლებისათვის ბრძოლაში თეიმურაზ I შეუთანხმდა ზურაბ არაგვის ერისთავს და მოაკვლევინა სიმონ II.\n==ლიტერატურა==\n*''გუჩუა ვ.'', ქსე, ტ. 9, გვ. 352, თბ., 1985\n{{-}}\n{{დაიწყე დაფა}}\n{{მემკვიდრეობის დაფა | \nწინამორბედი = ბაგრატ VII| \nტიტული = ქართლის მეფეები|\nწლები = 1619 – 1630/1631| \nშემდეგი = თეიმურაზ I}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:ქართლის სამეფოს ბაგრატიონები\nკატეგორია:მოკლული მონარქები", "url": "https://ka.wikipedia.org/wiki/სიმონ_II", "len": 1957}
{"id": "3553", "title": "გიორგი X", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = გიორგი X\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1600\n|მმართველობის დასასრული =   1606\n|კორონაცია  =\n|წინამორბედი       = სიმონ I\n|მემკვიდრე             =ლუარსაბ II\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1560-1565 შორის\n|დაბადების ადგილი       =\n|გარდაცვალების თარიღი          = 1606 წლის 7 სექტემბერი\n|გარდაცვალების ადგილი         =\n|ქორწინება              = თამარ ლიპარტიანი\n|შვილები                 =1.ლუარსაბ II<br />2.დავითი<br />3.თინათინი (გულჩარა)<br />4.ელენე (ლელა)<br />5.ხორეშანი \n|დინასტია             = ბაგრატიონები\n|მამა                 = სიმონ I\n|დედა             =ნესტან-დარეჯანი\n|ხელმოწერა=George X khelrtva (vect).svg}}\n'''გიორგი X''' (დ. 1560-1565 შორის — გ. 1606) — ქართლის მეფე 1600-1606 წლებში. სიმონ I-ის და კახთა მეფის ასულის, ნესტან-დარეჯანის ძე.\n\n==ბიოგრაფია==\nუფლისწულობაში ოსმალთა წინააღმდეგ ქართლის 1598-1599 აჯანყების ერთ-ერთი მეთაური იყო. 1599 სათავეში ედგა შიდა ქართლის ჯარს და დავალებული ჰქონდა აჯანყების ჩასაქრობად ქართლში შემოსულ ოსმალთა ლაშქრისაგან გორის დაცვა. ნახიდურის ბრძოლაში (1599) ქართველთა დამარცხებისა და სიმონ I-ის დატყვევების შემდეგ გიორგი X უკან გაბრუნებულ ოსმალებს დაედევნა, მაგრამ ვერ მიეწია და ქართლში დაბრუნდა. 1601 ოსმალთაგან გაათავისუფლა ლორე. ირან-ოსმალეთის 1602-1612 ომში იძულებული იყო ქართლის ლაშქრით ებრძოლა ირანის მხარეზე. 1603-1604 მონაწილეობდა ერევნის აღებაში. 1604 აბას I-ის ნებართვით ქართლში დაბრუნდა თბილისსა და ახალციხეში მდგარი ოსმალების წინააღმდეგ საბრძოლველად. აბას I-მა გიორგი X-ს წაართვა ლორე-დებედის ხეობა — საქართველოს უმნიშვნელოვანესი სტრატეგიული მხარე სამხრეთით. გიორგი X-ის დროს, 1604-1605, საფუძველი ჩაეყარა რუსეთისა და ქართლის პოლიტიკურ ურთიერთობას: მიღწეულ იქნა შეთანხმება, რითაც რუსეთ-ქართლის კავშირი და რუსეთის მფარველობა განმტკიცებული უნდა ყოფილიყო გიორგი X-ის ასულის ელენესა და თედორე ბორისის ძე გოდუნოვის დაქორწინებით. მაგრამ რუსეთის საშინაო მდგომარეობის გაუარესებამ და პოლონეთ-შვედეთის ინტერვენციის დაწყებამ ეს გეგმა ჩაშალა და ორ ქვეყანას შორის დიპლომატიური ურთიერთობაც შეწყდა.\n\n===ოჯახი===\nქართული წყაროების მიხედვით გიორგი მეფეს ორი ქალიშვილი ჰყავდა. ბერი ეგნატაშვილისა და ვახუშტის ცნობით, ერთს რქმევია თინათინი, მეორეს — ხორეშანი. ფარსადან გორგიჯანიძე ორ დას გვისახელებს, რომელთაგან ერთს რქმევია ლელა, მეორეს ხორეშანი. ორ დას ელენესა და ხორეშანს ასახელებენ ანტონ კათალიკოსი და იოანე ბატონიშვილი. კორნელი კეკელიძემ დაასაბუთა, რომ ლუარსაბის დები არიან ელენე და ხორეშანი. ლელა ელენეს მეორე სახელია, რომელიც მისთვის შემდეგ შეურქმევიათ. კორნელი კეკელიძის აზრით, ლელა-ელენე უფროსი და ყოფილა. იგი გიორგი მეფის ასულია, რომელსაც რუსი ელჩები თხოულობდნე ბორის გოდუნოვის ძის თევდორესათვის. ეს ქორწინება არ შედგა. ლელა-ელენე თვით შაჰ-აბასს უთხოვია ცოლად და „ფათმან სულთან ბეგუმი“ დაურქმევია. შემდეგ ლელა შაჰ-აბასს ფეიქარ-ხანისათვის მიუცია. ეს მომხდარა მას შემდეგ, რაც შაჰმა ლუარსაბ მეფე გუდაბყალის ციხეში მოაშთობინა (1622), რადგანაც ამ აქტის შემდეგ შაჰი უკვე აღარ ენდობოდა ლელას. პარიზის ქრონიკა გვაუწყებს: „მეფე ლუარსაბ გულაბის ციხეში მშვილდის საბლით დაარჩვეს და ლუარსაბ მეფის და ფათმან სულთან ბეგუმ ქ. ენის სახლით გამოიყვანეს და ფეიქარ-ხანს მისცეს“. არჩილი და იოსებ თბილელი ადასტურებენ, რომ ფეიქარ-ხანის ცოლი ლელა ლუარსაბის და იყო. შემდეგ გიორგი სააკაძემ სცადა ელენე-ლელა წაერთმია ფეიქარ-ხანისათვის და ზურაბ ერისთავისატვის შეერთო, სპარსეთში განწირული მისი მეუღლის ნაცვლად, მაგრამ ბერი ეგნატაშვილის სიტყვით: „იგრძნა ფეიქარ ხან და წარვიდა გაქცეული და სდივეს ბარდამდი და ვერ მიეწივნენ“.\n\nმკვლევარმა ლალი ძოწენიძემ მიაკვლია ვინმე ელენე ხანუმის სამიჯნურო ეპისტოლეებს და ამ ეპისტოლეების ანალიზის შედეგად გამოთქვა მოსაზრება, რომ ეპისტოლეების ავტორი ელენე ხანუმი იყო ლუარსაბის და და ელენე-ლელა, რომელიც ირანიდან სამიჯნურო ბარათებს უგზავნის ზურაბ ერისთავს.\n\nკორნალი კეკელიძის აზრით გიორგი მეფეს არ ჰყოლია და თინათინი. ბერი ეგნატაშვილისა და ვახუშტის, ლუარსაბის და თინათინად მიუღიათ თეიმურაზის ასული თინათინი, რომელიც ცოლად ჰყოლია შაჰ-სეფი ყაენს, ხოლო შემდეგ მიუცია ლორისტანის ვალისათვის. მიხეილ საბინინს და ანტონ ფურცელაზის აზრით გიორგი მეფეს ჰყავდა სამი ქალიშვილი, რომელთაგან ერთს თინათინი ერქვა. ანტონ ფურცელაძის ცნობით, ეს თინათინი თავის ძმასთან — დავით ბატონიშვილთან ერთად გიორგი მეფეს გაუგზავნია ოსმალეთში დატყვევებულ სიმონ მეფის გამოსახსნელად. იქვე დარჩენილა და გარდაცვლილა<ref>ა. ფურცელაძე, ბრძოლა საქართველოს მოსასპობად ანუ გიორგი სააკაძე და მისი დრო, ტფ. 1892, გვ. 103</ref>. ფურცელაძის ცნობას ადასტურებს რუსული დიპლომატიური საბუთები. მეფე გიორგი X ეუბნებოდა რუსეთის ელჩებს, რომ ოსმალეთის ტყვეობაში მყოფ მამაჩემთან იმყოფებიან ჩემი შვილებიო<ref>С. Белокуров, СРК, I, გვ. 498</ref>. ამრიგად, ამ ცნობის მიხედვით, სტამბოლში ჩასულან გიორგი მეფის შვილები — დავითი და მისი და. დავითის შესახებ ცნობები მოიპოვება აღმოსავლურ და ევროპულ წყაროებში, მისი და თინათინი კი არსად ნახსენები არ არის.\n\nმიხეილ სვანიძემ ყურადღება მიაქცია აღმოსავლური და ევროპული წყაროებში ცნობილ ქართველ დიპლომატ ქალს გულჩარას (ისკანდერ მუნში, ავგუსტინო ნანი, ანტონიო დი გოვეა, ჟ. ჰამერი), რომელიც მას სიმონ მეფის შვილიშვილად, გიორგი მეფის ასულად მიაჩნია. დავით ბატონიშვილთან ერთად გულჩარა უნდა იგულისხმებოდეს გიორგი მეფის სიტყვებში რუს ელჩებთან საუბრისას. იგი დავით ბატონიშვილთან ერთად ჩასულა სტამბოლში. ისკანდერ მუნშისა და ევროპული წყაროების ცნობით, იგი დაახლოვებია ახალგაზრდა სულთანის აჰმედ I-ის დედას, დაუმსახურებია მისი ნდობა და დიპლომატიური დავალებით ირანში გამგზავრებულა სიმონ მეფესთან ერთად. სულთანი სიმონ მეფის განთავისუფლების პირობად ირანტან ზავის დადებას მოითხოვდა. სიმონისა და გულჩარას მიზანი ირან-ოსმალეთის დაზავება იყო, მაგრამ რამდენი მე დღის შემდეგ სულტანმა გადაწყვეტილება შეცვალა, სიმონი უკან დააბრუნა და საპასუხისმგებლო მისია მთლიანად გულჩარას დაავალა. ეს მოხდა 1606 წლის გაზაფხულზე. შაჰმა პატივით მიიღო გულჩარა და 1555 წლის ირან-ოსმალეთის ზავის პირობების აღდგენა მოითხოვა. პოზიციებს არც ოსმალეთი თმობდა, ამიტომ მოლაპარაკება უშედეგო აღმოჩნდა, მაგრამ გულჩარა რამდენიმეჯერ გამგზავრებულა შაჰ-აბასთან მოსალაპარაკებლად. 1610 წელს, როცა ოსმალეთის ლაშქარმა შაჰ-აბასს ისევ შეუტია, შაჰმა კვლავ დაიწყო საზავო მოლაპარაკება. 1612 წლის 27 სექტემბერს ირანის დელეგაცია გულჩარას მონაწილეობით სტამბოლში ჩავიდა, რომლის დროსაც მან დიდი როლი ითამაშა ოსმალეთ-ირანის დაზავების საქმეში. ქართულ წყაროებში გულჩარას სახელით გიორგი მეფის ქალიშვილი არსად ჩანს, სავარაუდოდ გულჩარა იგივე თინათინია რომელსაც ბერი ეგნატაშვილი და ვახუშტი იხსენიებენ.\n\n==ლიტერატურა==\n{{ქსე|3|161|გუჩუა ვ.}}\n{{ქე|2|23|გუჩუა ვ.}}\n* მ. გუგუშვილი, „თეიმურაზ პირველის ცხოვრების გზა“, თბ. 1979\n* ბ. ეგნატაშვილი, ახალი ქართლის ცხოვრება, წგ.: ქართლის ცხოვრება, ს. ყაუხჩიშვილის გამოც., ტ. 2, თბ., 1959; \n* ისქანდერმუნშის ცნობები საქართველოს შესახებ, ვ. ფუთურიძის გამოც., თბ., 1969; \n* Белокуров С. А., Сношения России с Кавказом, в. 1 (1578–1613), М., 1889.\n\n==სქოლიო==\n{{სქოლიო}}\n\n{{დაიწყე ყუთი}}\n{{s-hou|ბაგრატიონთა დინასტია||1560-დან 1565-მდე||1606}}\n{{მემკვიდრეობის დაფა\n| წინამორბედი = სიმონ I\n| ტიტული = &nbsp;&nbsp;&nbsp;ქართლის მეფე&nbsp;&nbsp;&nbsp;\n| წლები = 1600–1606\n| შემდეგი = ლუარსაბ II\n}}\n{{დაასრულე ყუთი}}\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:გარდაცვლილი 1606\nკატეგორია:ქართლის სამეფოს ბაგრატიონები", "url": "https://ka.wikipedia.org/wiki/გიორგი_X", "len": 7230}
{"id": "3554", "title": "ლუარსაბ II", "text": "{{მმ*|ლუარსაბი (მრავალმნიშვნელოვანი)}}\n{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = ლუარსაბ II\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = KingLuarsab.jpg\n|წარწერა              =ფრესკა შიომღვიმეში \n|მმართველობის დასაწყისი    = 1606\n|მმართველობის დასასრული =   1615\n|კორონაცია  =\n|წინამორბედი       = გიორგი X\n|მემკვიდრე             =ბაგრატ VII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1592\n|დაბადების ადგილი       = \n|გარდაცვალების თარიღი          = 1622\n|გარდაცვალების ადგილი         = შირაზი{{flagicon|ირანი}}\n|ქორწინება              = მაკრინე სააკაძე\n|შვილები                 =\n|დინასტია             = ბაგრატიონები\n|მამა                 = გიორგი X\n|დედა             =თამარ ლიპარიტიან-დადიანი\n|ხელმოწერა=Luarsab II khelrtva (vect).svg}}\n'''ლუარსაბ II''' (დ. 1592 — გ. 1622) — ქართლის მეფე 1606-1615 წლებში. 14 წლისა მეფედ დაამტკიცა თბილისში მყოფმა შაჰ აბას I-მა უეცრად გარდაცვლილი გიორგი X-ის ნაცვლად. ლუარსაბ II-ს ირან-ოსმალეთის წინააღმდეგ ბრძოლა ევალებოდა. თავი გამოიჩინა ტაშისკარის ბრძოლაში (1609). 1610 წელს ლუარსაბ II ირანში ესტუმრა შაჰს, რომელმაც ამ ვიზიტის შედეგად მას დაუბრუნა თბილისის ციხე (ამ ციხეში ადრე ოსმალები, 1606 წლიდან კი ყიზილბაშები იდგნენ). 1611 წლის ბოლოს ლუარსაბ II-მ ცოლად შეირთო გიორგი სააკაძის და, რომელსაც დიდ თავადთა მოთხოვნით მალე გაეყარა, ამას მოჰყვა შეთქმულება სააკაძის წინააღმდეგ. ლუარსაბ II-ს ცოლი აღარ შეურთავს, თუმცა ქართლის სამეფო ტახტს პირდაპირი მემკვიდრე არ ჰყავდა. 1612 წელს ლუარსაბ II-მ მოაკვლევინა ყაზახის ხანი მოჰამედი, რომელიც შაჰის წაქეზებით მტრობდა ქართლს. იმავე წელს ლუარსაბ II-ის და ხორეშანი ცოლად შეირთო კახეთის მეფემ თეიმურაზ I-მა. ამით ქართლსა და კახეთს შორის შეიკრა კავშირი, რომლის მიზანი იყო ერთობლივი ბრძოლა ირანის მოსალოდნელი აგრესიის წინააღმდეგ. 1614 წლის დასაწყისში, შაჰ აბას I-ის შემოსევის დროს, ლუარსაბ II იმერეთში გადავიდა და სხვა ქართველ მეფეებთან ერთად ოსმალეთს სთხოვა დახმარება სეფიანთა წინააღმდეგ. 1614 წლის ოქტომბერში ლუარსაბ II შადიმან ბარათაშვილის მეცადინეობით ქართლში დაბრუნდა და შაჰთან მივიდა, რათა ქართლი აოხრებისაგან ეხსნა. შაჰმა 1615 წელს ლუარსაბ II ირანში წაიყვანა და ციხეში დაამწყვდია, რადგან მან გამაჰმადიანებაზე უარი თქვა. ქართველ პოლიტიკურ მოღვაწეთა თხოვნით ლუარსაბ II-ის გასათავისუფლებლად შაჰთან იშუამდგომლა რუსეთის ხელმწიფემ, მაგრამ უშედეგოდ. ლუარსაბ II შაჰის ბრძანებით შირაზის ციხეში საბლით მოაშთვეს. იგი ქართულმა ეკლესიამ წმინდანად შერაცხა.\n\n==ლიტერატურა==\n{{ქსე|6|301|ჯამბურია გ.}}\n\n{{დაიწყე ყუთი}}\n{{s-hou|ბაგრატიონთა დინასტია||1592||1622}}\n{{მემკვიდრეობის დაფა\n| წინამორბედი = გიორგი X\n| ტიტული = &nbsp;&nbsp;&nbsp;ქართლის მეფე&nbsp;&nbsp;&nbsp;\n| წლები = 1606–1615\n| შემდეგი = ბაგრატ VII\n}}\n{{დაასრულე ყუთი}}\n{{საქართველოს მეფეები (1490-1810)}}\nკატეგორია:ქართლის მეფეები\nკატეგორია:ქართველი წმინდანები\nკატეგორია:დაბადებული  1592\nკატეგორია:გარდაცვლილი  1622\nკატეგორია:ქართლის სამეფოს ბაგრატიონები\nკატეგორია:სიკვდილით დასჯილი მონარქები\nკატეგორია:სიკვდილით დასჯილი ქართველები\nკატეგორია:XVII საუკუნის ქრისტიანი წმინდანები", "url": "https://ka.wikipedia.org/wiki/ლუარსაბ_II", "len": 3078}
{"id": "3555", "title": "თეიმურაზ I", "text": "{{მმ*|თეიმურაზი}}\n{{ინფოდაფა მმართველი \n|ქვეყანა = კახეთის\n|თანამდებობა = მეფე \n|სახელი = თეიმურაზ I\n|ორიგინალური სახელი = \n|რიგი = \n|რიგი-მეუღლეების = \n|სურათი = King Teimuraz I with Queen Khoreshan, by Castelli.jpg\n|წარწერა = \n|მმართველობის დასაწყისი = 1606\n|მმართველობის დასასრული = 1648\n|კორონაცია =\n|წინამორბედი = კონსტანტინე I\n|მემკვიდრე = არჩილ II\n|ქვეყანა2 = ქართლის\n|თანამდებობა2 = მეფე \n|წინამორბედი2 = სიმონ II\n|მემკვიდრე2 = როსტომი\n|მმართველობის დასაწყისი2 = 1630\n|მმართველობის დასასრული2 = 1632\n|სხვა წოდებები = \n|ვიცე-პრეზიდენტი = \n|პარტია = \n|დაბადების თარიღი = 1589\n|დაბადების ადგილი = \n|გარდაცვალების თარიღი = 1663\n|გარდაცვალების ადგილი = ისპაჰანი\n|ქორწინება = ანა გურიელი, <br /> ხორეშანი \n|შვილები = ლევანი, ალექსანდრე, დათუნა, დარეჯანი, თინათინი\n|დინასტია = ბაგრატიონები\n|მამა = დავით I\n|დედა = ქეთევან დედოფალი\n|ხელმოწერა = Teimuraz I signature.svg}}\n'''თეიმურაზ I''' (დ. 1589 — გ. 1663) — კახეთის მეფე (1606-1648), ქართლ-კახეთის მეფე (1625-1632).\n\n==ცხოვრება და მოღვაწეობა==\n1604 წელს რუსეთის ელჩები თეიმურაზის რუსეთში გაგზავნას ცდილობდნენ ბორის გოდუნოვის ქალისათვის საქმროდ<ref>С. Белокуров, СРК, 1, გვ. 492-493</ref>. იმავე წელს გიორგი ბატონიშვილმა თეიმურაზი, მისი და და ქეთევანი შაჰთან გაგზავნა. შაჰმა თეიმურაზი გულთბილად მიიღო, ბერი ეგნატაშვილის სიტყვით, „ვითარცა ძე ეგრეთ შეიტკბო“. არჩილიანის მიხედვით თეიმურაზს თან ახლდა შერმაზან ჩოლოყაშვილი, რომელიც ასწავლიდა ზნეობას, საღმრთო და საერო ცოდნაში წვრთნიდა და ჭირსა შიგან ამაგრებდა.\n\n===მეფედ კურთხევა===\n1605 წლის კახეთის აჯანყებამ აიძულა შაჰი დათმობაზე წასულიყო. მან 1606 წელს კახეთის მეფედ 16 წლის ქრისტიანი თეიმურაზი დაამტკიცა, ოღონდ ქართველი მეფის კურთხევის ცერემონიალი ირანში ჩაატარა. ისქანდერ მუნში შაჰ-აბასის მიერ თეიმურაზის მეფედ კურთხევას შემდეგნაირად აღწერს: „ქართველებმა იმ სამეფო გვარის წესისა და კანონის თანახმად გაშალეს მისთვის ხელმწიფობის ხალიჩა და თეიმურაზ-ხანიც ძლევამოსილი და ბედნიერი ხელმწიფის ბრძანებითა და მითითებით შედგა იმ ხალიჩაზე. ქართველებმა ხელში აიღეს თაბახები ფულით და უნდოდათ დაეფრქვიათ მისთვის თავზე. მისმა უდიდებულესობამ როცა გაიცნო მათი ეს წესი და აღზრდილობა, თავისი დიდი მოწყალების გამო ბრძანა, პირველი მე დავაყრიო თავზე ფულს. როცა მისმა უდიდებულესობამ ოქრო და ძვირფასი თვლები დააფრქვია, სახელოვანი ამირები და სამოთხის ბაღის მსგავსი წვეულების დამსწრენი მსგავსად მოიქცნენ და თითოეულმა თავისი ხარისხისა და პატივის შესაფერისად თავზე გადაყრის წესი შეასრულა. ქართველთა დიდებულებმაც ოქროსა და ვერცხლის ფული გადააყარეს თავზე და დადგენილი კანონის მიხედვით თასი მისცეს და თასი გამოართვეს (თეიმურაზს). იმ დღეს გონების გასამხირულებლად და აზრის მოსალხენად ლხინის საფენები გაშალეს და იმ ხალხთან (ქართველებთან), რომლის სიმღერა და საუბარი უცხო რამ იყო, ილხენდნენ“<ref>ისქანდერ მუნში, გვ. 61</ref>.\n\nშაჰ-აბასი თეიმურაზზე დიდ იმედებს ამყარებდა. სპარსულ კულტურაზე აღზრდილი და სპარსული ლიტერატურისა და პოეზიის საუკეთესო მცოდნე თეიმრაზი, შაჰის აზრით, სპარსული ორიენტაციის მომხრე უნდა ყოფილიყო საქართველოში.\n\nთეიმურაზი საზეიმოდ მორთული გამოემგზავრა სამშობლოში. ქეთევანი სიხარულით შეეგება შვილს. ახალგაზრდა მეფე ბოდბეს ეკურთხა. სამეფოს, ფაქტობრივად, ქეთევან დედოფალი განაგებდა.\n\nამავე 1606 წლის გაზაფხულზე შაჰ-აბასმა ქართლის მეფედ უეცრად გარდაცლილი მეფე გიორგის ძე 14 წლის ლუარსაბი დაამტკიცა. მან ქართლის ციხეებიდან (ლორე, აღჯაყალა, დმანისი, თბილისი) ოსმალოები განდევნა და შიგ ყიზილბაში მეციხოვნეები ჩააყენა. ქართლ-კახეთის სამეფოები ირანის ვასალებად ითვლებოდნენ და ვალდებულნი იყვნენ საჭიროების შემთხვევაში ირანის მხარეს ჯარით გამოსულიყვნენ.\n\n1607 წელს ისკანდერ მუნშის ცნობით შაჰ-აბასი ქართლიდან წავიდა, შემახას ციხეს შემოადგა და თეიმურაზი იხმო ჯარითურთ. ახალგაზრდა მეფემ თავი აარიდა შაჰთან ხლებას და ბოდიშის მოხდით ლაშქრობისაგან თავი გაინთავისუფლა. როცა შაჰმა განმეორებით იხმო თეიმურაზი, მას ქეთევან დედოფალი ეახლა ათასკაციანი რაზმით. იწყინა შაჰ-აბასმა, მაგრამ არ დაიმჩნია. დედოფალი პატივით მიიღო, ხოლო ჯარისთვის საქმე არ მიუცია.\n\n===ოჯახი===\n1607 წელს ქეთევან დედოფლის ინიციატივითა და დიდებულთა რჩევით თეიმურაზ I დააქორწინეს მამია გურიელის ასულ ანაზე. თეიმურაზმა დიდებული ქორწილი გადაიხადა თორღას. ორმოც დღემდე გრძელდებოდა ლხინი და ზარ-ზეიმი. ჭაბუკი მეფე ბედნიერად ატარებდა დროს, ნადირობდა და ნადიმობდა. ზაფხულს შუამთას, ერწოს, თიანეთს მიეშურებოდა სალხინოდ და საბურთლად, შემოდგომაზე კახეთს ჩავიდოდა, „ღვთისმშობლობას“, „ალავერდობას“, „ჯვართამაღლებას“, „აღდგომას“ ქეიფობდა და ლხინობდა. „შვიდს წელიწადს ასრე ვიყავ, სათქმელი რამ არ მწყენია, უტკივრად და უჭირველად, ცხვირთა სისხლიც არ მდენია“ — ათქმევინებს არჩილი თეიმურაზს. ანასაგან თეიმურაზს ორი შვილი შეძენია. პარიზის ქრონიკის ცნობით, „პირველად ეყოლა ლევან და მერმე ალექსანდრე“. უფლისწულები ერთმანეთის მიყოლებით გაჩენილან. „არჩილიანში“ ნათქვამია: „მომეზარდნეს ორნი შვილნი, ხუთის წლის და მეოთხისა“. ლევანი — უფროსი შვილი დაბადებულია 1609 წელს: „ქკსა სჟზ აქა იშვა ძე მისი ლევან“<ref>ქრონიკები, II, გვ. 437</ref>. ერთი წლის შემდეგ 1610 წელს უკვე ალექსანდრეც შესძენიათ. ანა დედოფალი მალევე 1612 წელს გარდაიცვალა. ახალგაზრდა მეფე დიდად დაამწუხრა მეუღლის გარდაცვალებამ. არჩილის თქმით თეიმურაზი ორმოცამდე ბნელში იჯდა და მწარედ მოსთქვამდა:\n\n{{ციტირება|ჟამი გადახდა შვებისა, მოვიდა გლოვა-წუხილი,\n\nლხინმა მიმრიდა, შემექმნა გულს ურვა, თვალთა წუხილი,\n\nღვარი მდიოდა სისხლისა, ცრემლთა ისმოდა ქუხილი,\n\nნადიმი აღკრბა, სერობა, ვეღარ მაჭამეს წუ-ხილი (384).\n\nმოვსთქვამდი: მზეო, დამაგდე, ცეცხლი მომიდევ წამ ალი,\n\nმე, ლახ, უშენოდ ოხერმან შენი ვერ ვჰპოვე წამალი,\n\nბროლი და ლალი შეთხზულნი, მიწათა შიგან წამალი,\n\nსუფევა ჰპოვე უკუდავი, წმიდატა თანა წამალი (385).}}\n\nთეიმურაზი კერ კიდევ ღრმად მგლოვიარე იყო, როცა შაჰ-აბასმა თავისთან იხმო გლოვიდან გამოსვლის მიზნით. არჩილი ათქმევინებს ახლად დაქვრივებულ მეფეს:\n{{ციტირება| მე მგლოვიარე ყაენმა მიმიხმო, მიმიპატიჯა,\n\nთუ გლოვით გამოსასვლელად კვლავ უფრო გამიპატიჯა:\n\nახლა მიბრძანა შავისა. ხორციცა მან დამპატიჯა,\n\nუარი არ მათქმევინა, არც ხანი დამიდარიჯა (396).}}\n\n1612 წელს თეიმურაზი შაჰს შავით შემოსილი სწვევია. „ხოლო დახვდა ყაენი დიდად კარგად და მისცა მრავალი და გამოიყვანა გლოვისაგან“, — გვაუწყებს ბერი ეგნატაშვილი. ამასვე იმეორებს ვახუშტი: „განძარცვა გლოვა, ანადიმებდა და ანადირებდა მარადღე“.\n\nქართული წყაროების მიხედვით, შაჰ-აბასმა თეიმურაზს წინადადება მისცა, ცოლად შეერთო ლუარსაბ მეფის და ხორეშანი. „შეირთევ და ლუარსაბ მეფისა და იქმენ ქვისლ ჩემდა და მოყვარე მისი, რათა არღარა იყოს თქვენ შორის შური“, წერს ვახუშტი. იგივეს იმეორებს ბერი ეგნატაშვილიც და არჩილიც.\n\nthumb|200px|თეიმურაზ I და მისი ცოლი ხორეშანი. ესკიზი ესპანელი მოგზაურის, [[კრისტოფორო დე კასტელი|დონ კრისტოფორო დე კასტელის]] ჩანახატებიდან.\nთეიმურაზი ძლიერ შეაწუხა ამ ამბავმა, რადგანაც ხორეშანი მისი ახლო ნათესავი იყო. ხორეშანის ბებია ნესტან-დარეჯანი თეიმურაზის პაპის ალექსანდრეს და იყო. უარი არ გავიდა და თეიმურაზი დათანხმდა. ბერი ეგნატაშვილისა და ვახუშტის ცნობით, ყაენმა ლუარსაბს მისწერა, რათა მიეცა  და თეიმურაზისათვის, მის სიტყვას ვერც ლუარსაბი გადავიდა და თეიმურაზმა ხორეშანი შეირთო. ოღონდ ეს შეუღლება მოხდა მას შემდეგ, რაც თეიმურაზმა „საკანონო“ გაიღო. „პატრიარქმა და ეპისკოპოსმა კრება და რჩევა ქნეს, საქრისტიანოს გასაძლიერებლად ნება დართეს ბატონს თეიმურაზს და ხორეშან წაიყვანა ბატონმა თეიმურაზ და შეირთო“, — მოგვითხრობს პარიზის ქრონიკა. ამასვე ადასტურებს ფარსადან გორგიჯანიძეც: „ბატონის თეიმურაზის პაპა ბატონი ალექსანდრე და ხორეშან დედოფლის ბებია ნესტან დარეჯან დედოფალი და ძმანი იყვნენ, ბატონის ლევანის შვილები არიან და ქრისტიანობაში უმხდურნი ყოფილან და მერჯულენიც ნებას არ ყოფილან და არაგვის ერისთავის შვილისათვის ნაქადები ყოფილა და კრება უქნიათ ამაზედ, რომ დაძმათ შვილიშვილები ერთმანეთს ვით შერთონ. ასრე არჩივეს და საქრისტიანოს გაერთიანებისა და გაძლიერებისათვის, მერჯულეთ ნება დართვეს“. ამრიგად, თეიმურაზისთვის ხორეშანის მითხოვება დარბაზმა გადაწყვიტა. საფუძველი შაჰ-აბასის მოთხოვნის გარდა საქრისტიანოს გაძლიერება ყოფილა. მართლაც, ამ აქტით ორი სამეფოს — ქართლისა და კახეთის ძალები ერთიანდებოდა და ამდენად შეიძლება დიდი მნიშვნელობა ჰქონოდა ქვეყნის თავდაცვისათვის. სხვაგვარად ფიქრობს პლატონ იოსელიანი. მისი აზრით, შაჰი ამ აქტით ქრისტიანული ეკლესიის სიმტკიცის შერყევას სცდილობდა. „ხორეშანი თეიმურაზის ნათესავი იყო და შაჰმა კარგად იცოდა, რომ მათ მართლმადიდებელი ეკლესიის წესით ეკრძალებოდათ შეუღლება. ეკლესიის მოძღვარნი, მეფე და ხალხი წინასწარ ხედავდნენ შაჰის საზარელ განზრახვას, იმას, რომ შაჰს სურდა ეკლესიის წესების დარღვევით თანდათან შეერყია ქრისტიანთა სიმტკიცე, ქართველები მაჰმადიანებთან დაეახლოვებინა“<ref>პლ. იოსელიანი, „დიდი მოურავის გიორგი სააკაძის ცხოვრება“, თბ., 1973, გვ. 24</ref>.\n\n1612 წელს თეიმურაზ I-მა ხორეშანი შეირთო ცოლად. ვახუშტის ცნობით ქორწილი გრემში ყოფილა. „ქ~სა ჩქიბ, ქარ. ტ“. არჩილის მიხედვით, თეიმურაზი ამ ქორწინებით კმაყოფილი ჩანს:\n{{ციტირება|ავემზადე საქორწილოდ, მას ქალს ჩემად მოსაგვარად,\n\nპირველისგან უკეთესზე თვითაც და მერმე გვარად.\n\nქორწილიცა ეგრეთი ვჰქენ, შესაფერი მის-მისგვარად;\n\nყოველი ნივთი მრავლად იყო, არა მქონდა მოსაგვარად (421)}}\n1614 წელს ხორეშანზე ქორწინებასთან დაკავშირებით თეიმურაზ მეფე მეტეხის ღვთის მშობლის ეკლესიას სწირავს: „შემოგწირეთ უჯარმის მონასტერი სიონი და ხორაუგს ქვაბნი... მას ჟამსა, ოდეს სასურველი ასული მეფისა... გიორგისი თანამეცხედრედ ჩვენდა მოყვანებად ხელვყავით“<ref>ქრონიკები, II, გვ. 440</ref>.\n\n===შაჰ-აბასის შემოსევები===\nthumb|200px|თეიმურაზის მინიატურა 1708 წლის სიგელიდან.\n1612 წლის ირან-ოსმალეთის ზავის შემდეგ ქართველთა ცხოვრება გაუმჯობესდა, მაგრამ დიდხანს არ გაგრძელებულა. შაჰ-აბასი ვერ ეგუებოდა ზავის პირობებს, ამის გარდა, მას არ აკმაყოფილებდა ქართლ-კახეთის სამეფოების ვასალური დამოკიდებულება, აშფოთებდა ქართველების ერთმორწმუნე რუსეთთან კავშირიც და გადაწყვიტა ქართლ-კახეთის საკითხი ერთხელ და სამუდამოდ გადაეწყვიტა ირანის სასარგებლოდ. არაქელ დავრიჟეცის აზრით, შაჰის ძირითადი მიზანი საქართველოში ქართველ მეფე-მთავართა შორის შუღლის ჩამოგდება, მათი დასუსტება და ქვეყნის საბოლოო დამორჩილება იყო.\n\nსაქართველოს ისტორიის ნარკვევების მეოთხე ტომში ნათქვამია: „1612 წლის ზაფხულში შაჰმა თეიმურაზი და ლუარსაბი ნადირობის საბაბით მაზანდარანს დაიბარა“<ref>საქართველოს ისტორიის ნარკვევები, IV, თბ., 1973, გვ. 262</ref>. რეალურად შაჰის მიერ მეფეების დაბარება უნდა მომხდარიყო 1613 წლის ზამთარში. მეფეები შეყოყმანდნენ, არ ენდნენ შაჰს და მაზანდარანს არ ჩავიდნენ. ისკანდერ მუნშის ცნობით, „ამირ-ყული ჯილავდარი, რომელმაც მოუტანა მათ ეს სასიხარულო ამბავი, სხვადასხვა მიზეზის მოგონებით გააჩერეს ერთხანს; თითოეული მათგანი თავის წასვლას მეორის გამგზავრებას უკავშირებდა და სდებდა სხვა დროისათვის. იმდენი იძვრინეს თავი, რომ მაზანდარანში უკვე დათბა, გაზაფხული და ნადირობის დრო გავიდა და მისი უდიდებულესობა შაჰიც ამ ველაეთიდან წამოვიდა. ხსენებული ჯილავდარი ხელცარიელი გამოაბრუნეს საქართველოდან და შაჰის კარზე არ მივიდნენ“. ისკანდერ მუნში აგრძელებს და ამბობს, რომ მალე შაჰ აბასმა ამისთვის დასაჯა მეფეები და 1613 წლის 16 ოქტომბერს „საღვთო ომისათვის საქართველოსკენ დაიძრა“. ასევე სხვა წყაროებიც ადასტურებენ, რომ შაჰ აბასის საქართველოში პირველი ლაშქრობა 1613 წლის შემოდგომაზე მოხდა.\n\nშაჰ-აბასი დიდი ლაშქრით განჯაში მოვიდა და თეიმურაზისაგან ერთგულებისა და მორჩილების ნიშნად მძევლები მოითხოვა, თან ხმას ავრცელებდა, ოსმალეთზე საბრძოლველად მივდივარო. თეიმურაზი შეყოყმანდა. ხედავდა „არა იყო ბრძოლა ოსმალთა“ და იცოდა შაჰ-აბასის სიბოროტე, არ ემეტებოდა მემკვიდრე. კახელებმა დაუჟინეს, რათა გაეგზავნა შვილი. მაშინ გაგზავნა უმცროსი ვაჟი ალექსანდრე და თან დედა - ქეთევანი გააყოლა „უფრო მეტ პატივს დამდებს და არას აწყენს შვილსა ჩემსაო“. ქეთევანი პატივით მიიღო შაჰმა, მაგრამ გაჯავრდა უმცროსი ვაჟი რად მინდოდა, ძიძა ხომ არა ვარო, თუ ჩემი შერიგება სურს, უფროსი გამომიგზავნოსო. არ უნდოდა თეიმურაზს ლევანის გაგზავნა და ქეთევან დედოფალსაც შემოეთვალა - ნუ გამოგზავნიო, მაგრამ არ დაეთანხმნენ კახელები „ნუ მოსწყვედ კახეთს ერთისა ყმისთვისო“. არჩილის სიტყვით, თეიმურაზი ევედრებოდა კახელებს:\n{{ციტირება|...დამეხსენით, თქვენი რჩევა არ ივარგსა,\n\nრა ამასაც გამომართმევს, ჩვენ გავასწრებთ ვეღარ ბარგსა,\n\nშემოგვიტევს მასვე წამსა, სრულ წამოსცლის მისსა დარგსა.\n\nლევანსა და ალექსანდრეს რად მიკარგავთ ორსავ კარგსა?|||(458)}}\n\nარჩილის ცნობით, თეიმურაზი ბოლომდე უარზე იყო ლევანის გაგზავნაზე, მაგრამ კახელებმა გამოართვეს და გაუგზავნეს შაჰს. ცბიერმა შაჰმა თეიმურაზს ერთგულება შეუქო და თვითონაც თავისთან იხმო. აწ უკვე აღარ ენდო მეფე ირანის მბრძანებელს. პარიზის ქრონიკის ცნობით, „გაგზავნა ბატონმა თეიმურაზმა თავისი დედა და ორი შვილი - ლევანი და ალექსანდრე, სხვა მრავალი ფეშქაში გაუგზავნა და სახვეწარი წიგნი კიდევ მისწერა, ყაენს იამა მისვლა და დიდი პატივი და დიდი საქმე მიაპყრა და უბრძანა დედოფალს, თქვენ აქ მოხვედით და მნახეთო და მრავალი წყალობა უქადა და ახლა შენს შვილს ბატონს თეიმურაზს წიგნი მისწერეო, მოვიდეს, მნახოსო, მრავალ წყალობას უზამო და შენც და იმას თქვენსავე საბატონოში გაგისტუმრებო. და ყაენმა დაბრუნებაც მოინდომა და ყიზილბაშთ უფროს კაცებს ეს ლაშქრობა არ უნდოდა, მაგრამ ქართველნი და კახნი ვინცა ვინ ყაენის კარზე იყვნენ, დაიწყეს ლაპარაკი, ყაენი და ერანის ლაშქარი აქამდისინ გარჯილხართო, სამის დღის სავალი დარჩომილაო, ჩვენ და ჩვენი შვილები აქ მზევალთ შეგვინახეთო, თუ თქვენ ლაშქარს დაუმარცხდეს რამეო, ყველას თავები დაგვაყრევინეთო, რადგან ხელმწიფე აქამდისინაო მობრძანებულაო, საქართველოს მიბრძანდეს და ნახოსო და თავისი ერთგული და ორგული იცნოსო“. ფ. გორგიჯანიძეც თითქმის ასევე გადმოგვცემს ამ ამბავს: „დიდის რისხვიანობათა და მრავლის ლაშქრით ყაენი ყარაბაღში მოვიდა. რა ეს ამბავი ბატონმან თეიმურაზ გაიგონა, თავისი დედა ქეთევან დედოფალი და თავისი და ელენე და თავისი ორი შვილი ლევანი და ალექსანდრე სხვას მრავალს ფეშქაშითა, სახვეწარი წიგნები ყაენს მიაგება. ყაენს იამა და დაბრუნება მოინდომა და არც ყიზილბაშთ უნდოდა ეს ლაშქრობა, მაგრა ვინც ქართველნი და კახნი ახლდნენ, დაუწყეს ყაენს ხვეწნა, რომ ჩვენი შვილნი და თავადები აქ მზევლათ მოგვისხამსო, თუ შენს ლაშქარს დაუმარცხდეს რამეო, ყველას თავები დაგვაყრევინეთო; რადგან აქამდისნი მობრძანებულხარო, საქართველო ინადირეთო და რომელიც გეპრიანების, ისრე გარიგეთო და მასუკან ნადირობითა და შექცევით დაბრუნდითო“.\n\nამ ცნობასთან ახლოსაა „დიდმოურავნიანის“ ხელნაწერებით დაცული სათაურის ცნობა: „სხვა მრავალი ფეშქაში და სახვეწარი წიგნი მიაგება. ყაენმა ერთგულებაში ჩამოართო და უნდა დაბრუნებულიყო, მაგრამ ბევრი მაბეზღარი ჰყავდა ქართლის მეფეს და კახთ ბატონს და აღარ დააბრუნეს“. ამ სამი ცნობის მიხედვით ყაენი განჯიდან უკან დაბრუნებას ფიქრობდა, მაგრამ ქართველთა მაბეზღარობამ გამოიწვია მისი გამოლაშქრება.\n\nთეიმურაზი არ ეახლა შაჰ-აბასს. განრისხებული შაჰი კახეთისკენ დაიძრა. თეიმურაზი და ლუარსაბი გაერთიანდნენ და სცადეს გამკლავებოდნენ მტერს. კახელებში არეულობა შეიქნა. მტრის აგენტები თეიმურაზს დამორჩილებას ურჩევდნენ. ყიზილბაშები კახეთს შემოვიდნენ, მეფე ქართლისკენ გაემართა, მაგრამ შაჰის მდევარმა რაზმმა გზა გადაუჭრა. ჟალეთს, მდინარე იორზე თეიმურაზი შეება ყიზილბაშთა ჯარს და გაიმარჯვა. აქედან მუხრანს გადავიდა და ლუარსაბს შეხვდა. ლუარსაბი და თეიმურაზი დარწმუნდნენ, რომ წინააღმდეგობას ვერ შეძლებდნენ. ქართველ ფეოდალთა ნაწილი უკვე შაჰს ხლებოდა და მორჩილება გამოეცხადებინა. „განიპარნენ ნუგზარ და იესე ერისთავნი, ამილახორი ანდუყაფარ, ფეშანგი ფალავანდიშვილი, აღთანგი ხერხეულიძე და მოვიდნენ განჯას წინაშე ყეენისა“, წერს ვახუშტი. პარიზის ქრონიკის ცნობით, შაჰი „კახეთს მივიდა თვესა იანვარსა ა“. ე. ი. იანვრის პირველ რიცხვებში, ხოლო ბერი ეგნატაშვილის მიხედვით 5 იანვარს აიღო თორღას ციხე.\n\nშაჰ-აბასის პირველი ლაშქრობა საქართველოში 1613 წლის შემოდგომაზე მოხდა. წლის ბოლოს კი სტამბოლში ჩავიდნენ საქართველოს ელჩები, მათ შორის არქიეპისკოპოსი თეოდოსი და სამეგრელოს წარმომადგენელი. სულთანს სპარსელების შემოსევის ამბავი აცნობეს და დახმარება სთხოვეს. ოსმალეთი დახმარებას ჰპირდებოდა თუ დასავლეთ საქართველოს მეფე-მთავრები მასთან ზავს დადებდნენ და მათზე დაკისრებულ ხარკს გადაიხდიდნენ. 1614 წელს გურიელსა და 1615 წელს დადიანსა და ოსმალეთს შორის მოხდა საზავო მოლაპარაკება. დადიანმა და გურიელმა ხარკის გადახდა იკისრეს<ref>მ. სვანიძე, საქართველო-ოსმალეთის ურთიერთობის ისტორიიდან, თბ., 1971, გვ. 258-261</ref>. საქართველოს მეფე-მთავრები ირანის წინააღმდეგ გაერთიანდნენ, ოსმალეთი მათ დახმარებას დაპირდა. ჩანს, ამ საქმეში თეიმურაზიც იღებდა მონაწილეობას. მაგრამ სანამ ოსმალეთის დახმარების დაპირებას მიიღებდნენ, შაჰ-აბასმა კახეთი დაიკავა. „გამოიღო ყოველივე საგანძური კახეთისა და შემუსრა ხელიტა თვისითა წმინდა გიორგი ალავერდისა და შემუსრნა პატიოსანნი ხატნი და ჯვარნი და შემოსძარცვნა პატიოსანნი თვალნი და მარგალიტი, მისცა მეძავთა, ცოლსა და ხარჭთა მისთა, და ყო სამკაულად მათდა და შეაგინნა წმინდანი ეკლესიანი კახეთისანი და წამოემართა ქართლსა ზედა“<ref>ბერი ეგნატაშვილი, გვ. 393</ref>. კახეთის მოსახლეობის ორი მესამედი გაწყდა. ნანგრევებად იქცა ქალაქები და სოფლები, ქვეყანა გავერანდა. 1614 წელს, ირანის შაჰის აბას I-ის ქართლსა და კახეთში ლაშქრობის დროს თეიმურაზ I იძულებული გახდა ლუარსაბ II-თან ერთად იმერეთში გახიზნულიყო. საწერეთლოში — საჩხერეში შეეგებათ იმერეთის მეფე გიორგი და ქუთაისს მიიპატიჟა. გამძვინვარებული შაჰ-აბასი გორს მოვიდა და იმერეთის მეფისაგან ქართლ-კახეთის მეფეები მოითხოვა. მეფე გიორგიმ სტუმრების გაცემაზე უარი განაცხადა. იმერეთის ელჩები: აფხაზეთის კათალიკოსი და ლევან აბაშიძე ეახლნენ შაჰ-აბასს და სთხოვეს ლუარსაბსა და თეიმურაზს შერიგებოდა. შაჰმა ხელი აიღო თეიმურაზზე, მას არას ვერჩიო, და ლუარსაბის ხელში ჩაგდება გადაწყვიტა. მართლაც, ლუარსაბი გამოიტყუა იმერეთიდან, ყარაიაში თითქოს სანადიროდ გაიყოლა, დაატყვევა და შემდეგ მშვილდის საბლით მოაშთობინა. თეიმურაზის დედა ქეთევანი და შვილები შირაზს გაგზავნა. უამრავი ტყვე წაიყვანეს. ქვეყანა დახარკეს, მეფისა და ეკლესიის განძეულობა მოიტაცეს. კახეთში თეიმურაზის გამაჰმადიანებული ბიძაშვილი ისა-ხანი დანიშნა, რომელიც მამის გარდაცვალების შემდეგ ირანში იმყოფებოდა. მოადგილეებად დავით ჯანდიერი (ასლანიშვილი) და ნოდარ ჯორჯაძე დაუნიშნა. კახეთში დღის წესრიგში აჯანყება დადგა. მალე (1615 წლის 22 მაისი) ირან-ოსმალეთის ომი განახლდა, რამაც კახეთის აჯანყება დააჩქარა. ისა-ხანი ირანში გაემგზავრა და კახეთი ჯორჯაძეს და ჯანდიერს დაუტოვა, რომლებიც აჯანყებას სათავეში ჩაუდგნენ და თეიმურაზი იმერეთიდან გადმოიყვანეს. ამ დამსახურებისათვის 1637 წელს მეფე თეიმურაზი დავით ჯანდიერის  შვილებს მამულებს უბოძებს<ref>საქართველოს სიძველენი, III, გვ. 188-189</ref>. კახეთის შირვანიც აჰყვა და ციხე-ქალაქი შაჰის ჯარებისაგან გაათავისუფლეს. შაჰმა აჯანყებაში აშკარად შეამჩნია ოსმალეთის ხელი და 15 ათასიანი არმიით ალი-ყული-ხანი გამოგზავნა. თეიმურაზმა დაამარცხა და გააქცია ალი-ყული-ხანი. ამ გამარჯვებამ თავისი ძალებისადმი რწმენა შესძინა უცხოური აგრესიის წინააღმდეგ დაუცხრომელ მებრძოლ თეიმურაზსა და მის თანამებრძოლთ, ხოლო ძალზე შეაშფოთა ირანის ლომი, რომელიც 1616 წლის გაზაფხულზე უზარმაზარი არმიით გამოემართა საქართველოსაკენ. ამ დროისათვის ირან-რუსეთის ურთიერთობა განახლდა. თეიმურაზიც რუსეთიდან ჩანს რომ, რუს ხელმწიფეს სთხოვს შაჰ-აბას არ გაანადგუროს საქართველო, რადგანაც იგი იმთავითვე ქრისტიანული სარწმუნოების მატარებელიაო<ref>Т. Тивадзе, Материалы..., გვ. 136</ref>. ისკანდერ მუნში თავხედობად უთვლის თეიმურაზს ალი-ყული-ხანზე გამარჯვებას და წერს: „იმას ვერ მიხვდა, რომ რაც უნდა მაღლა აფრინდეს წერო ბასკრნისკარტიანი, ის მაინც ვერ გაჩუმდება ცის უმაღლეს სფეროში მფრინავი შევარდნის კლანჭებს. იმ გაბედულების და თავხედობის გამო, რომელიც მან გამოიჩინა, ბოლოს ის დასჯილ იქნება ძლევამოსილი ხელმწიფისაგან და მისი წინაპრების ამდენი წლის ადგილი და სადგომი გავერანდა და მათი ქვეყანა ქარს მიეცა“.\n\n1616 წელს შაჰ-აბასი ჯერ ქართლში შემოვიდა, ქართლის მმართველად ბაგრატ-ხანი (დაუთ-ხანის შვილი) დანიშნა, კახეთში გადავიდა და იქ დაბანაკდა. თეიმურაზი მარტო აღმოჩნდა გამძვინვარებული შაჰის წინაშე, ოსმალეთის ლაშქარი არ მოეშველა. ქვეყანა გაპარტახდა. ფ. გორგიჯანიძე მოგვითხრობს: „მრავალი კარგად ნაშენი სახლები, სასახლენი დაქცეულ-დანგრეული ვნახეთ, უკარო და უჭერო, ნადირთ სადგომ ქმნილნი“. ქვეყანა გაპარტახდა, 80 000 კაცი სპარსეთის შორეულ პროვინციებში გადაასახლეს. „რაც კაცი აეყარა ზოგი ფერიას გაგზავნეს და ზოგი მაზანდარანს. ზოგი შირაზს დაასახლა, ზოგი სხვაგან  დაფანტა“, მოგვითხრობს პარიზის ქრონიკა. გაპარტახებული ქვეყანა დახვდათ რუსეთის ელჩებსაც. თეიმურაზი ისევ იმერეთში გაიქცა. მართლაც ამ დროიდან თეიმურაზის მიერ გაცემული სიგელები აღარ ჩანს. მხოლოდ 1622 წლის 2 ივლისის სიგელით გაბრიელ ბახუტაშვილს აჯილდოებს ყმა-მამულით. „ეს საბუთი თეიმურაზის კახეთში იმ ხანმოკლე გამეფების დროისაა, რაც მან შესძლო ნოდარ ჯორჯაძის და დავით ასლანიშვილის შემწეობით“<ref>ჯ. ოდიშელი, „აღმოსავლეთ საქართველოს პოლიტიკური ისტორიისათვის“... გვ. 106</ref>. შაჰმა კახეთი ორ ნაწილად გაყო. ერთი — ივრის აღმოსავლეთი მხარე ფეიქარ ხანს ჩააბარა, მეორე — დასავლეთი, ქართლის  ხანს ბაგრატს უბოძა. თეიმურაზმა დიპლომატიური მოქმედება გააჩაღა. თვითონ გურიას ჩავიდა, იღუმენი ხარიტონი ორჯერ (1617, 1618) გაგზავნა ოსმალეთში და დახმარება სთხოვა ხონთქარს. ამ ელჩობის შედეგი იყო ხონთქარის მიერ გონიისა და ზოგი სხვა ადგილის ბოძება. „ხონთქარმან სხვა ვერა გაუწყო რა და მისცა გონიასა და ახალციხესა და გარეშემო მისსა მამული სარჩოდ“<ref>ბერი ეგნატაშვილი, გვ. 402</ref>. 1618 წელს თეიმურაზი მონაწილეობდა ოსმალეთის მხარეზე ირანის წინააღმდეგ ომში და მუქარას უთვლიდა სპარსეთის შაჰს, რომ სამაგიეროს მიუზღავდა კახეთის აოხრებისათვის, მაგრამ იმედები არ გაუმართლდა. ირანსა და ოსმელეთს შორის ზავი დაიდო. თეიმურაზი ოლთისში დაბრუნდა, შემდეგ გონიაში გადასახლდა და, არჩილის სიტყვებით, რუსეთისაკენ წასასვლელად გაემზადა. \n{{ციტირება|რუსეთისკენ გავემზადე, ეს რა მოსაგონია, სა?\n\nშავ ზღვაშიგან ნავში ჯდომა დიდად დასარონიასა|||582, 3-4}}\n\nამასვე ადასტურებს ვახუშტი: „მერმე კუალად მოვიდა გონიას ზღვით“. იღუმენი ხარიტონი ახლა მოსკოვს გაგზავნა თეიმურაზმა ელჩად. რუსეთ-საქართველოს ურთიერთობის საქმეში უდავო იყო ხარიტონის ელჩობის დიდი მნიშვნელობა. ხარიტონი არა მარტო კახეთის მეფის, არამედ იმერეთის, გურიის და სამეგრელოს წარმომადგენელიც იყო და ამით საფუძველი ეყრებოდა დასავლეთ საქართველოს ურთიერთობას რუსეთთან. თეიმურაზის ხარიტონისათვის გატანებული სიგელის ანალიზი ადასტურებს, რომ თეიმურაზი მხოლოდ დიპლომატიურ დახმარებას თხოულობდა რუსეთისგან, რადგან მას კარგად ესმოდა, რომ ამ დროს (1618 წელს) რუსეთს აქტიური სამხედრო დახმარების გაწევა არ შეეძლო. ხარიტონის ელჩობამ თავისი საქმე გააკეთა. რუსეთი დადებითად შეხვდა რუსეთ-საქართველოს ურთიერთობის აღდგენას და უარი არ უთქვამს თავის ვალდებულებაზე გამოსულიყო საქართველოს დასაცავად<ref>И. Накашидзе, Грузино-русские полотические отношения в первой половине XVII века, Тб., 1969, გვ. 75</ref>. მალე, 1621 წელს, რუს ელჩებს ევალებოდათ, კახეთი თეიმურაზისათვის დაებრუნებინა, საქართველოსადმი მტრული მოქმედება შეეწყვიტა და თეიმურაზის დედა და შვილები გაეთავისუფლებინა. ამ დროს მოსკოვის საგარეო პოლიტიკის მთავარი ამოცანა ირანტან კეთილურთიერთობის შენარჩუნება იყო. თეიმურაზის სულთანთან დაკავშირების ცდებმა კი რუსეთს მისი გამოქომაგების საფუძველი გამოაცალა. შაჰმა ამით ისარგებლა და რუსეთის მეფეს სთხოვა, თეიმურაზი ჩემთან გამოცხადდეს და დედასა და შვილებს დავუბრუნებო<ref>თ. ტივაძე, „საქართველო რუსეთ-ირანის პოლიტიკური ურთიერთობა XVII საუკუნის II მეოთხედში“, თბ., 1977, გვ, გვ. 29</ref>.\n\nმიუხედავად ყოველივე ამისა, მალე თეიმურაზმა ოლთისს დატოვა დედოფალი ხორეშანი და თვითონ ოსმალეთს წავიდა, რათა პირადად ეთხოვა დახმარება სულთანისათვის. თეიმურაზი სტამბოლში 1622 წლის გაზაფხულზე ჩასულა და შეხვედრია ახალ სულთანს მუსტაფა I-ს, მაგრამ უკან იმედგაცრუებული დაბრუნებულა<ref>მ. სვანიძე, „საქართველო-ოსმალეთის ურთიერთობების ისტორიიდან“, თბ., 1977, გვ. 278-279</ref>.\n\nთეიმურაზის ოსმალეთთან და რუსეთთან კავშირმა შაჰ-აბასის შურისძიება გამოიწვია. მან დაასაჭურისა თეიმურაზის ძენი ლევანი და ალექსანდრე, ხოლო დედა — ქეთევან დედოფალი გამაჰმადიანებაზე უარის გამო სასტიკად აწამა.\n\n1624 წელს ფეიქარ-ხანმა შაჰ-აბასს აცნობა რომ ქართველები ფარულად აჯანყებისთვის ემზადებიანო. შაჰ-აბასმა ყარჩიხა-ხანის სარდლობით დიდი ლაშქარი გამოგზავნა საქართველოში. ყარჩიხა-ხანს თან ახლდა თორმეტი ხანი, მრავალი ამირა და სულთანი, შირვანისა და ყარაბაღის ბეგლარბეგები, გიორგი სააკაძე და ზურაბ ერისთავი. შაჰ აბასი ბოლომდე არ ენდობოდა ქართველებს და გიორგი სააკაძის შვილი პაატა და ზურაბ ერისთავის ცოლი ირანში დაიტოვა. გიორგი სააკაძემ მოვლენები სწრაფად შეაფასა და 1625 წელს, როდესაც ქართლი და კახეთი ისევ აღდგა ირანელი დამპყრობლების წინააღმდეგ, მას გიორგი სააკაძე მეთაურობდა, ხოლო თეიმურაზ I ქართლ-კახეთის მეფედ მიიწვიეს. იგი გიორგი სააკაძესთან ერთად სათავეში ჩაუდგა ირანელთა წინააღმდეგ ბრძოლას. ქართლ-კახეთის მრავალწლიანმა ბრძოლამ აიძულა შაჰ-აბას I დათმობაზე წასულიყო. მან მოლაპარაკება გამართა თეიმურაზ I-თან და ფაქტობრივად იგი ქართლ-კახეთის მეფედ ცნო.\n\n===თეიმურაზის აღზევება===\n1629 წელს გარდაიცვალა შაჰ-აბას I, რომლის მაგივრადაც სპარსეთის სამეფო ტახტზე ავიდა, რომელმაც დიდად უსაყვედურა ქართლის მეფის სიმონ II-ის მუხანათური მკვლელობისათვის. ამის გამო თეიმურაზი იძულებული შეიქმნა შაჰის წყენა, სიმონის მკვლელობაში მთავარი დამნაშავისთვის — ზურაბისთვის თავისმოკვეთით აენაზღაურებინა. ზურაბის თავი თეიმურაზმა შაჰ-სეფის გაუგზავნა და აცნობა სიმონ მეფის სიკვდილისათვის მოიკლაო. ამით თეიმურაზმა შაჰის ნდობა დაიმსახურა. ფარსადან გორგიჯანიძის სიტყვით, შაჰს ეს ამბავი მოსწონებია „ქართლიცა და კახეთის ბატონს თეიმურაზს მოსცეს და ხალათი და რაყამი გამოუგზავნეს“.\n\nთეიმურაზმა საჭიროდ მიიჩნია იმერეთის მეფესთან დაახლოება, ვინაიდან მან დაინახა, რომ გიორგი სააკაძემ მის საწინააღმდეგოდ ქართლში იმერეთის მეფის გიორგის ძის ალექსანდრეს გამეფება სცადა. ამიტომ თეიმურაზმა აშკარა პოლიტიკური ანგარიშით თავისი დაქვრივებული ასული დარეჯანი იმერეთის მეფის ძეს ალექსანდრეს მიათხოვა, რომელმაც ამ ქორწინებისათვის პირველ ცოლს, გურიელის ასულს, ცილი დასწამა და გაუშვა.\n\n1629 წლიდან თეიმურაზი გაერთიანებული ქართლ-კახეთის ტახტის მფლობელია. ორისავ „ტახტის მჭერადაა“ მოხსენებული „არჩილიანში“, „ორისავ ტახტის მპყრობელად“ და „მეფედ-მეფედ“ იწოდება ისტორიულ საბუთებში. ამ დროზე მოდის, არჩილის თქმით, თეიმურაზის ლიტერატურული მოღვაწეობის პირველი პერიოდი.\n\nთეიმურაზ I-მა თავი ირანის შაჰის ვასალად აღიარა, მაგრამ განაგრძობდა ბრძოლას სრული დამოუკიდებლობისათვის.\n\n1632 წელს თეიმურაზმა და მასთან ძმადშეფიცულმა დაუდ-ხან უნდილაძემ განჯა ყარაბაღის მხარე დაარბიეს და არეზსაქეთა ტერიტორია ააოხრეს. თეიმურაზის მხრიდან ეს შაჰის ვასალობის საწინააღმდეგო ნაბიჯი იყო. დაუდ-ხან უნდილაძე შაჰ-სეფის მოწინააღმდეგეთა ჯგუფს ეკუთვნოდა, იგი ირანის სამეფო კარზე გამაჰმადიანებულ ქართველთა იმ დაჯგუფებას მეთაურობდა, რომელიც როსტომ-ხანის მოწინააღმდეგე იყო. ქართველების ის დაჯგუფება, რომელსაც უნდილაძეები მეთაურობდნენ შაჰ-აბასის ღვიძლი შვილის გამეფებას აპირებდა, რომელიც იმამყული-ხანს შეეძინა თავისი ერთ-ერთი ცოლისაგან და მასთან იზრდებოდა. როსტომ-ხანმა შაჰ-სეფის საწინააღმდეგო აჯანყება ჩააქრო და მისი გახელმწიფება მოახერხა. ამით დიდი გავლენა მოიპოვა შაჰის კარზე, საიდანაც დაუდ-ხანი გაძევებულ იქნა. 1630 წლიდან დაუდ ხანი განჯაშია და 1632 წლის გაზაფხულზე თეიმურაზთან ერთად შაჰ-სეფის წინააღმდეგ ილაშქრებს. ყარაბღის მხარის დალაშქვრაში თეიმურაზთან ერთად მონაწილეობა მიიღეს ლევან დადიანმა ოდიშის ლაშქრით, ალექსანდრე ბატონიშვილმა იმერეთის ლაშქრიტ და თავად-აზნაურებმა მესხეთიდან. ივ. ჯავახიშვილის აზრით ეს ლაშქრობა მეტად „გაბედული და წინდაუხედავი ნაბიჯი იყო“<ref>ივ. ჯავახიშვილი, „ქართველი ერის ისტორია“, V, 1973, გვ. 22</ref>. ვ. გაბაშვილით, თეიმურაზ I-ის ეს აჯანყება ირანის ბატონობისაგან მთლიანად განთავისუფლებას ისახავდა მიზნად<ref>ვ. გაბაშვილი, ქართული ფეოდალური წყობილება XV-XVIII საუკუნეებში, თბ., 1958, გვ. 364</ref>. ნოდარ ნაკაშიძე ფიქრობს, რომ თეიმურაზის მხრიდან ეს იყო საქართველოს საგარეო პოლიტიკური მდგომარეობის განმამტკიცებელი ნაბიჯი და ირანის ინტერვენცია ამისი ლოგიკური შედეგი კი არ იყო, არამედ როსტომის დიპლომატიური ინტრიგებისა. თ. ნატროშვილი გვამცნობს, რომ არქანჯელო ლამბერტის ცნობებს იმის შესახებ, რომ შირაზის ხანის უფროსი ვაჟი შაჰ-აბასის ღვიძლი შვილი ყოფილა. თეიმურაზმა და დაუდ-ხანმა როგორც ჩანს, იმამყული-ხანთან შეთანხმებით შაჰ-სეფის წინააღმდეგ აჯანყება ჩაიფიქრეს და შაჰ-აბასის ნამდვილი მემკვიდრის ტახტზე დასმა გადაწყვიტეს, რომელიც შირაზის ხანის გაზრდილი იყო. მათ შირვანისა და ერევნის ამირებს მისწერეს, რომ სულ მალე ტახტის ნამდვილი მემკვიდრის დროშას აღმართავდნენ. მაგრამ არც შაჰ-სეფის ეძინა. ეს წერილები ხელთ ჩაუვარდა და შჳრაზის ხანი იხმო. როცა თეიმურაზი და დაუდ-ხანი განჯა-ყარაბაღში შეიჭრებოდნენ, შირაზის ხანს სამხრეთიდან უნდა შეეტია. იმამყული-ხანს პორტუგალიელთა დახმარების იმედი ჰქონდა, რომელთაც წართმეული ორმუზის დაბრუნებას შეჰპირდა. მაგრამ, რადგან პორტუგალიელთაგან დახმარება ვერ მიიღო, შირაზის ხანი აჯანყდა, მორჩილების გზას დაადგა და შურისძიების მსხვერპლი გახდა<ref>თ. ნატროშვილი, „მაშრიყიდან მაღრიბამდე“, თბ., 1974, გვ. 157-160</ref>. შირაზის ხანი არ აჯანყდა, თეიმურაზმა უკუაგდო განძასარის კათალიკოსის მიერ შეთავაზებული ირანში შეჭრისა და გაბატონების გეგმა და დაუდ-ხანთან ერთად გორში მოვიდა.\n\nგანრისხებულმა შაჰ-სეფიმ თეიმურაზისაგან დაუდ-ხანი მოითხოვა. არჩილის მოწმობით, თეიმურაზს დაუდ-ხანთან ხმალზე დადებული ფიცი ჰქონდა და გატეხა არ ინდომა.\n\n{{ციტირება|ყაენმა მთხოვა ბევრითა წყალობა უსაზომითა,\n\nდასწყნარდი, მამეც დაუთხანმ გაძელ ჩემითა ომითა,\n\nწყალობა გიყო მრავალი არ ხერხად შემამდგომითა\n\nამად ვერა ვქენ, ვერ მივეც, რომ ხმალზედ მამენდო მითა}}\n\nყაენმა შური დაუდ-ხანის ძმასა, შვილებსა და ძმისშვილებზე იძია. სიკვდილით დაისაჯა შირაზის ბეგლარბეგი იმამყული-ხანი და მისი შვილები. დაუდ-ზანის შვილები კი შაჰმა დაასაჭურისა. დაუდ-ხანი ოსმალეთში გადავიდა.\n\nშაჰ-სეფი თეიმურაზს შემოსწყრა და 1632 წელს ქართლი მისცა სიმონ მეფის ძმის დაუთ-ხანის უკანონო შვილს, სპარსეთში გაზრდილ როსტომს, რომელსაც ხოსრო მირზას ეძახდნენ. როსტომმა დიდი როლი შეასრულა შაჰ-სეფის გახელმწიფებაში, ირანის ყულარაღასი და ისპპაჰანის მოურავი გახდა და შაჰ-სეფი მას, როგორც ქართლის ტახტის კანონიერ მემკვიდრეს, ისე ისტუმრებდა საქართველოში.  როსტომი სასალარ როსტომ სააკაძესთან ერთად ქართლისკენ დაიძრა ყიზილბაშთა მრავალრიცხოვანი ჯარით. შაჰ-სეფიმ მას თან აახლა ირანში მყოფი ქართველი თავადები.\n\nთეიმურაზი დიღომს იდგა და ბარათიანთ ცოლ-შვილიც თან ახლდა. ამიტომ ბარათიშვილების ერთგულების სრული იმედი ჰქონდა. როსტომი ჭკვიანურად მოქმედებდა. შიკრიკ როინ ფავლენიშვილს წერილი გამოატანა, ქართლის ტავადებს სწერდა თქვენი სახვეწარი არზა ყაენმა შეიწყნარაო. წერილი, განზრახ ჩაუგდეს ხელთ ტეიმურაზს. ეს რომ ქართლის თავადებმა გაიგეს, ისინიც კი, ვისაც ღალატი გულშიაც არ გაევლო თეიმურაზთან შიშით ვეღარ მივიდნენ და, როცა თეიმურაზმა ყიზილბაშებთან შესაბრძოლებლად ლაშქარი იხმო, არავინ მივიდა იოთამ ამილახვარის მეტი. პირველად თეიმურაზ მუხრანბატონის ძე ნიკოლოზი მიეგება როსტომს, მათ ბარატიშვილებმაც მიბაძეს. გაცეცხლებულმა თეიმურაზმა ბარათიანთ ცოლების ცხვირ-პირის დაჭრა უბრძანა, მაგრამ „არა აუფლა ხვარეშან დედოფალმა“. მოვლენები ისე სწრაფად განვითარდა, რომ იმერეთის მეფე და დადიანები თეიმურაზს ვერ მიეშველენ. ქართველმა თავადებმა როსტომს თეიმურაზის ულაშქრობა აცნობეს. პიეტრო ავიტაბილეს ცნობით, ქართველი თავადები არათუ თვით ეახლნენ როსტომს, არამედ უნდოდათ ხელთ მიეცათ თვით თეიმურაზიც<ref>დონ პიეტრო ავიტაბილე, ცნობები საქართველოზე, შესავალი, თარგმანი და კომენტარები ბ. გიორგაძისა, თბ., 1977, გვ. 26</ref>. მართლაც, თეიმურაზი ტყვედ ჩავარდნის საშიშროების წინაშე აღმოჩნდა და 1633 წლის თებერვალში იმერეთს გადავიდა. როსტომმა ქართლი დაიჭირა, კახეთში სელიმ-ხანი დასვეს. არჩილიც ადასტურებს: „ქართლი როსტომ დაიჭირა და კახეთსა დასვეს სალიმ“. ამიერიდან ქართლის ტახტზე გამაჰმადიანებული ბაგრატიონები ისხდნენ, რომელთაც ვალის ტიტული ჰქონდათ და ირანისათვის ხარკისა და საჩუქრების გადახდა ევალებოდათ.\n\nთეიმურაზი ვერ ეგუებოდა ქართლში მაჰმადიანი როსტომის მეფობას. როსტომმა ლევან დადიანის დაზე მარიამზე იქორწინა, ირანის შაჰისგან ჯამაგირი მიიღო და მისი ხელდებული გახდა, ამ კავშირში თეიმურაზი საფრთხეს ხედავდა და საჩხეიძოში თეიმურაზმა, იმერეთის მეფემ და გურიელმა ბრძოლა გაუმართეს დადიანს, რომელშიც დადიანმა გაიმარჯვა.\n\n1634 წელს როსტომის პოლიტიკით უკმაყოფილო კახელებმა ქართლელ ზოგ თავადებთან ერთად თეიმურაზის ხელმძღვანელობით როსტომზე გაილაშქრეს. როსტომმა დაამარცხა აჯანყებულები. თეიმურაზი კახეეთში გადავიდა, სელიმ ხანი გააგდო და კახეთი დაიკავა. როსტომმა აზერბაიჯანის მაშველი ჯარით კახეთს შეუტია, თეიმურაზმა შერიგება გადაწყვიტა, როსტომს წერილი გაუგზავნა, გაახსენა დედოფალი თქვენი ბიძაშვილია, „ყიზილბაშთაგან მრავალი ძალი და უსამართლობა მჭირსო. და თუ რომ კიდეც დამეშავებინოს რამე, შიშით მიქნიაო და თქვენი თავადები რომელიც ჩვენთან არიანო, ფიცით შემოგარიგებთო და ჩემს თინათინს თქვენის ბრძანებით შაჰ-სეფი ყაენს ვაახლებო და შვა შემოდითო, ჩემს აოხრებულ სამკვიდრო მამულზე დაგვაყენონო“<ref>ფარსადან გორგიჯანიძე, გვ. 36</ref>. როსტომს ეს ამბავი ძლიერ გაუხარდა. ყაენს მისწერა. ყაენმა უპასუხა, თქვენი შერიგება დიდად გვეამა და „ბატონიშვილი თინათინი დიდის პატივით გამოისტუმრეთო“. ამრიგად თეიმურაზის ასული თინათინი 1634 წლისათვის გაუგზავნიათ შაჰ-სეფისთან. შაჰმა თინათინი ცოლად შეირთო, მაგრამ შემდეგ ზოგი ცნობით იგი დაუღრჩვია, ზოგით კი მიუცია ლორისტანის ვალისათვის. შაჰმა ქრისტიანი თეიმურაზი ოფიციალურად ცნო კახეთის მეფედ. ერთხანს მშვიდობიანობა ჩამოვარდა. ახლა თეიმურაზი ისევ გარეთ ეძებდა მოკავშირეს როსტომისა და ყიზილბაშების წინააღმდეგ ბრძოლაში.\n\n===რუსეთთან ურთიერთობა===\n1635 წელს თეიმურაზმა ბერძენი მიტროპოლიტი ნიკიფორეს მეთაურობით ელჩობა გაგზავნა მოსკოვში. თეიმურაზი ატყობინებდა რუს ხელმწიფეს, რომ საქართველო შევიწროებულია გარეშე მტრებისაგან. წარსულში რუსეთ-საქართველოს ურთიერთობას რეალური შედეგი არ მოჰყოლია, პირიქით, ამან გამოიწვია, რომ ქვეყანა ირანელებმა და ოსმალებმა დააქციეს. არანაკლებ აწუხებენ მას ლეკები და მთიელი ტომები და სთხოვა რუსეთის მეფეს, რომ დაღესტანში გაელაშქრა. თეიმურაზის ელჩი პატივით მიიღეს, რვა თვე დააყოვნეს და შემდეგ რუსი ელჩობა გამოაყოლეს თავად თედორე ვოლკონსკისა და დიაკონ არტემ ხვატოვის მეთაურობით. ამ დროს რუსეთის მთავრობას ქართველებისათვის შეეძლო მხოლოდ მატერიალური დახმარება გაეწია და დიპლომატიური მოლაპარაკებების გზით დაეცვა. თავად ვოკლონსკის მეთაურობით გამოგზავნილ ელჩობას ევალებოდა თეიმურაზისა, მისი შვილი დათუნასა და კახელი დარბაისლებისათვის რუსეთის მეფისადმი ერთგულების ფიცი მიეღებინებინათ. სხვათა შორის ელჩებს შორის სასულიერო პირებიც, კერძოდ, არსენი სუხანოვიც ყოფილა ქართული ქრისტიანული ეკლესიის გასაცნობად. სასულიერო პირებს საქართველოში ქრისტიანობის მდგომარეობის გამოკვლევა ჰქონდათ დავალებული. ისინი მტრისაგან გარშემორტყმულ და შევიწროებულ ქართველებს საღვდელთმსახურო საკითხებზე ედავებოდნენ. საყურადღებოა, რომ რუსეთის პატრიარქის კომისიის შენიშვნებისათვის კახეთის სამღვდელოებას ანგარიში არ გაუწევია, და როცა ეს იოსებ იღუმენმა თეიმურაზს შესჩივლა, მეფეს განუცხადებია, ახლა სალაშქროდ მივდივარ და რომ დავბრუნდები, სარწმუნოების საკითხები მერე განვიხილოთ, ისე კი ჩვენში ქრისტიანული სარწმუნოება რუსეთის გაქრისტიანებამდე არსებობდაო<ref>იასე ცინცაძე, „ვასილ გაგარასა და არსენ სუხანოვის ცნობები საქართველოს შესახებ“, თბ., 1965, გვ. 22-23</ref>.\n\n1639 წელს თეიმურაზმა, დათუნამ და კახელმა დიდებულებმა ხელი მოაწერეს რუსეთის ერთგულების ფიცს. რუს ელჩებს თეიმურაზმა ნიკიფორე კვლავ გააყოლა და რუსეთის ხელმწიფისადმი მიწერილ წერილში კმაყოფილება გამოთქვა, რომ ამიერიდან რუსეთის ხელდებული იყო. ამასთან რეალურ დახმარებასაც ითხოვდა. კერძოდ, სამხედრო ძალებს ლეკების საწინააღმდეგოდ, რადგან ამ ლეკებმა გაანადგურესო ჩემი ქვეყანა. ამასთან მეფე თხოულობდა ციხის აშენებას იმ ადგილას, სადაც იყო მეფე ალექსანდრეს დროს, ანუ თუ ძნელი იქნებოდა, სადმე ახლოს მთებში. ეს ციხე თეიმურაზს საიმედო თავშესაფრად ესახებოდა უკიდურესი განსაცდელის ჟამს.\n\nახალი ელჩობით, რომელსაც თავადი მიშეცკი მეთაურობდა, რუსეთის მეფემ მხოლოდ ფულად დახმარებაზე განუცხადა თანხმობა თეიმურაზს, სამხედრო დახმარებაზე კი უარი შემოუთვალა. კახეთის მეფისათვის რეალური სამხედრო დახმარების აღმოჩენა ანტისპარსული მოქმედება იქნებოდა, ეს კი მოსკოვის მეფის ინტერესებში არ შედიოდა. მოსკოვის მთავრობა თეიმურაზს ირანის შაჰთან მშვიდობიანი მოლაპარაკების შუამდგომლობას თავაზობდა. თავადი მიშეცკის ელჩობის მასალებიდან ჩანს, რომ ქართლის თავადები საიდუმლო კავშირს ამყარებდნენ თეიმურაზთან, ალექსანდრე იმერთა მეფესა და გურიელთან როსტომის თბილისიდან გასადევნად. როსტომის განდევნის შემდეგ ქართლს თეიმურაზს მისცემდნენ და მისი ერთგული იქნებოდნენ. თეიმურაზი 1643 წლის 24 ნოემბერს მიშეცკის ეუბნებოდა, განსვენებული შაჰ-სეფიც მწერდა, რომ როსტომის თბილისიდან წაყვანა და ქართლის ჩემთვის მოცემა უნდოდა, მაგრამ, საუბედუროდ, გარდაიცვალაო<ref>„თავდი მიშეცკისა და დიაკი კლუჩარევის ელჩობა კახეთში, 1640-1643“, მ. პოლიევქტოვის გამ., ტფ., 1928, გვ. 150-151</ref>. როსტომს ეს ამბავი მხედველობიდან არ გამორჩენია და თეიმურაზი გაუფრთხილებია. მაგრამ თეიმურაზმა „ჩხუბისა და ავი საქმისაგან თავი არ აიღო და არ დასწყნარდა“, თუმცა როსტომ მეფეც აღიარებს, რომ „ქვეყანას ურბევდით და ბევრი ავი საქმე უქენითო“<ref>„ქრონიკები“, II, გვ. 463</ref>.\n\nროგორც ითქვა, როსტომ მეფე სიმონ-ხანის სიკვდილში თეიმურაზს სდებდა ბრალს. როცა დიდებულებმა და კათალიკოსმა თეიმურაზი და როსტომი შეარიგეს, თეიმურაზმა გარკვეული ვალდებულება იკისრა, მაგრამ „კახმა ბატონმა რაც პირობა და ფიცი მოგვცა, არც ერთი არ გაგვითავაო“, — ამბობს როსტომი. ამ ამბავს ასე აღწერს ფარსადან გორგიჯანიძე: „როსტომმა შეუთვალა თეიმურაზს ჩვენსა და თქვენს შუა მრავალი საქმენი ძენანო, ამას წინათ კახეთში სამი სოფელი დაგვიდევითო გაბრჭობამდისინო. ახლა ორივე უსაქმოდ ვართო და სადამდისინ უნდა ჩვენსა და თქვენს შუა საქმენი გარდაუწყვეტი არისო, ქართლი და კახეთი არ მოისვენებსო. დრო ამის უკეთესი არ იქმნებისო. ორიოდე მცოდინარი და ერიო შენს სიძეს ალექსანდრეს ვსთხოვოთო და სრე ლევან დადიანს ვსთხოვოთო, გურიელისა და ახალციხის ფაშასაც ვსთხოვოთო, გავიბრჭნეთ და შევრიგდეთო, ჩვენც მოვისვენოთ და ჩვენი ქევყანანიც მოვასვენოთო. ეს ბატონს თეიმურაზს სწყენოდა, გაჯავრებულიყო და ეს სოფლები რომ გაბრჭომამდისინ მეფისათვის დაედვა, ისევ წაერთვა და მოხელები გამოყარა და მეფისათვის ასრე მიეწერა: შენის ძმისწულის მეფის სვიმონის მკვლელი ზურაბ ერისთავი იყო და მე მოვჰკალო, თქვენ კიდეც უნდა დამიმადლოთო, თოარადა ჩემთან სხვა რა საბჭო გაქვთო“.\n\n1642 წელს ზაალ ერისთავმა, იოთამ ამილახვარმა, ნოდარ ციციშვილმა, დათუნას სიმამრმა ევდემოს დიასამიძემ და სხვებმა აჯანყება ჩაიფიქრეს როსტომის წინააღმდეგ და თეიმურაზის ქართლში გამეფება გადაწყვიტეს. თავადებს პატარა ჯავახიშვილისთვისაც შეუთვლიათ „ბატონს თეიმურაზს გაბატონებას უპირებთ და შემოგვეყარენითო“, მაგრამ იგი როსტომს მიმხრობია, რისთვისაც საჯილდოოდ „იის ციხე და ავკეთი“ უბოძებია<ref>„ქართულ-სპარსული ისტორიული საბუთები“, ვლ. ფუთურიძის გამ., თბ., 1955, გვ. 174</ref>. შეთქმულება გაცემული იქნა და როსტომმა სასტიკად დასაჯა მონაწილენი, შაჰ-აბას II-ს აცნობა, რომელმაც როსტომის დისშვილი ადამ სულთან ანდრონიკაშვილი გამოგზავნა კახეთზე გასაბატონებლად. თეიმურაზის მომხრე თავადები როსტომს შეურიგდნენ, ადამ-სულთან უკან გაბრუნდა. თეიმურაზი და როსტომი მაინც არ ცხრებოდნენ. „მიუხდა როსტომ მეფე სპითა დიდითა მაღაროს მყოფს მცირესპოსანს, თვინიერ ქიზიყელთაგან, ბატონს თეიმურაზსო“, — გვიამბობს ვახუშტი. მაგრამ კახელებმა გაიმარჯვეს, როსტომი დამარცხებული დაბრუნდა. ამის შემდეგ როსტომი თავს დაესხა თეიმურაზს თიანეთს, ჯარის ნაწილი კი ქიზიყისაკენ გაგზავნა. რუსეთის მეფის ალექსი მიხეილის ძისადმი 1649 წლის 13 აგვისტოს გაგზავნილ წერილში თეიმურაზი აღნიშნავდა — მტერი მრავალრიცხოვანი იყო, ჩვენ კი ცოტანიო<ref name=\"ReferenceA\">„ტოლოჩანოვის იმერეთში ელჩობის მუხლობრივი აღწერილობა“, 1650-1652 წწ., იასე ცინცაძის გამ., თბ., 1970, გვ. 34</ref>. თეიმურაზი დამარცხდა. ამ ომში მოკლეს თეიმურაზის უკანასკნელი ვაჟი ბატონიშვილი დავითი, ქართლ-კახეთის ტახტის ერთადერთი კანონიერი მემკვიდრე, რომლის თავი სხვა მასთან დახოცილ თავადაზნაურთა თავებთან ერთად როსტომმა ყაენს გაუგზავნა და გამარჯვება მიულოცა. თეიმურაზი უნუგეშო მდგომარეობაში ჩავარდა. ფარსადან გორგიჯანიძე გვიამბობს: „ბატონს თეიმურაზს ყოველგნით ღონე მოეღო, აღარც სითმე მშველი და აღარც სახიზარი ალაგი, აღარც წასასვლელი გზა, არც ასაყრელათ ცხენი და ჯორი, აღარც მოხელე და მოსამსახურენი, კახნიც ქართველთ მისვლოდეს და მეფეს როსტომს ბატონის თეიმურაზის დაჭირვას ეპატიჟებოდნენ“. სხვა ღონე აღარ იყო, თეიმურაზმა თავისი ბიძაშვილი დედოფალი ხორეშანი მიუგზავნა. დედოფალმა ჯერ დათუნას სიკვდილი არ იცოდა, დატყვევებული ეგონა და როსტომს მოაგონა ბიძა თქვენის სიმონისა და კახთაბატონის ლევანისაგან დათუნას მეტი არავინ დარჩენილა და მოგვეხმარეთ ეგების რამე უშველოთო. როსტომმაც ზომები მიიღო, რომ დედოფლისთვის დათუნას სიკვდილი არ ეთქვათ და დახმარებას დაპირდა. შემდეგ ხორეშანმა მამაპაპეულ საფლავებთან ახლოს ალავერდის მიდამოებში დარჩენა ითხოვა, მაგრამ უარი მიიღო. ვაითუ მერე ყაენმა მოგითხოვოთო, — უპასუხა როსტომმა. მაშინ ხორეშანმა იმერეთისკენ გზა და სამგზავრო ცხენი და ჯორი სთხოვა. როსტომ მეფემან რა ცნა მოსვლა მისი, სცა პატივი დიდი და აღუსრულა სათხოვარი: დაანება გზა, გაუმძღვარნა კათალიკოსი ქრისტეფორე წინა და ბარგიცა ამან გადაუტანა იმერეთს<ref>ბერი ეგნატაშვილი, გვ. 426</ref>.\n\n1648 წელს როსტომ მეფე ერთ სიგელში ამბობს: თეიმურაზი „იმერეთს გავაგდეთ, კახნი და დარბაისელნი ერთგულებაზე ვაფუცეთ და კახეთი ნასისხლად დავიჭირეთ. ყაენმაც გვიბოძაო“<ref>ქრონიკები, II, გვ. 464</ref>. მოჰამედ თაჰერის ცნობით, იმერეთში გადავიდა თეიმურაზი დავითის ორი ბავშვით<ref>„მოჰამედ თაჰერის ცნობები საქართველოსა და კავკასიის შესახებ“, ს. ჯიქიას გამ., თბ., 1964, გვ. 389</ref>. თვით თეიმურაზის სიტყვით კი დავითის სამივე ვაჟი შეუკრებია და წაუყვანია იმერეთს<ref name=\"ReferenceA\"/>. ეს მოხდა 1648 წელს. კახეთიც როსტომს ებოძა. იმერეთში თეიმურაზს დათუნას „მამაცობითა და ქებით მოკვლა უთხრეს და იქმნა მათ შორის ტირილი და გლოვა დიდი“<ref>ბერი ეგნატაშვილი, გვ. 427</ref>. უნუგეშო მდგომარეობაში მყოფი მეფე იმერეთს დარჩა, სადაც მას, რუსი ელჩების ცნობით სარჩო და საცხოვრებელად „ციხე-ქალაქი რაჭა“ მიუჩინეს. აქ თეიმურაზს ხის სასახლე ჰქონია. იასე ცინცაძის გამოკვლევით, რომელიც ალექსი იევლევის ცნობებზეა დამყარებული, ციხე-ქალაქ რაჭაში სოფელი ნიკორწმინდა იგულისხმება<ref>ალექსი იევლევის 1650-1652 წწ. იმერეთის სამეფოში ელჩობის საანგარიშო აღწერილობა, იასე ცინცაძის გამოცემა, თბ., 1969, გვ. 25-26</ref>. შვიდი წელი იყო თეიმურაზი იმერეთში, მერე რუსეთში წასასვლელ სამზადისს შეუდგა. ამ წლებში თეიმურაზი ნაყოფიერ ლიტერატურულ მოღვაწეობას ეწეოდა. ამ დროს დაიწერა „ვარდბულბულიანი“, „შამიფარვანიანი“, „გაზაფხულშემოდგომიანი“, „მაჯამა“, სასულიერო ხასიათის ნაწარმოები „შვიდთა კრებათათვის“. ამ პერიოდის შესახებ არჩილი ათქმევინებს თეიმურაზს:\n{{ციტირება|ახლა ვსთქვი შვიდი კრებისა, მამათა წმინდათ დასება,\n\nსჯულის სიმტკიცე ნათლისა, მით მიერ მოიმოსება.\n\nსარწმუნოება მართალი მუნითგან დაეტესება,\n\nჯერკვალთა, დრკუთა მწვალებელტ ოდიდგან ეყო დაფსება (1048).\n\nვარდს ბულბული გავაუბნე, შემოდგომა გაზაფხულსა,\n\nკვლავ სანთელსა პეპელაი, მისგან დამწვარ, დადაგულსა.\n\nამ დროს ლექსი ვით გავაწყევ ძლივღა მხედავ მე სულდგმულსა?!\n\nმუნ მაჯამას შეყრილს ხედავ, არ იქი-აქ დაკარგულსა (1049).}}\n\nიმერეთში გადასული თეიმურაზი თავის სიძეს ალექსანდრე მეფეს რუსხელმწიფის მფარველობაში შესვლას ურჩევდა. მოსკოვში 1649 წელს ერთდროულად ჩავიდნენ თეიმურაზ პირველისა და ალექსანდრე იმერეთის მეფის ელჩები. ორივე მეფის წერილები ალექსი მიხეილის ძისადმი 1649 წლის 13 აგვისტოთია დათარიღებული. თეიმურაზი სთხოვდა რუსეთის მეფეს სპარსეთის შაჰისათვის მიეწერა, რომ მან „ქრისტიანული ეკლესიები არ ააოხროსო“. აგრეთვე ოციათას მეომარს თხოულობდა, ამით ქრისტიანულ ეკლესიებს დაიცავ და სამაგიეროს ღმერთი მოგცემსო, — უთვლიდა რუს ხელმწიფეს. გარდა ამისა, თეიმურაზი თავისი შვილიშვილის ლუარსაბის ხელმწიფის დაზე დაქორწინებას ითხოვდა: „დასვი დაი შენი დედოფლად ამ მხარეში და ეუფლე მას, ისევე, როგორც თერგის მიწებს ფლობ, აქაური მიწების მფლობელიც გახდები და აქედანაც მიიღებ ხარკს. განდევნე აქედან აგარიანნი და იდიდოს დიდებული მეფის სახელი ამ ადგილებში უკუნითი უკუნისამდე“<ref>„ტოლოჩანოვის იმერეთში ელჩობის მუხლობრივი აღწერილობა“, 1650-1652 წწ., იასე ცინცაძის გამ., თბ., 1970, გვ. 35</ref>. იგივეს წერს იმერეთის მეფე ალექსანდრეც: „თეიმურაზ მეფის შვილიშვილს, უფლისწულს, დროშა გამოუგზავნეთ, რათა თქვენი ბრწყინვალების და ცოლად ითხოვოს და თქვენ იშუამავლოთ, ხოლო იგი აქაური მხარის დედოფალი იქნება“.\n\n1650 წელს ტოლჩანოვის მეთაურობით რუსეთიდან გამოგზავნილი ელჩობა რაჭაში 1651 წლის 18 ივნისს ჩავიდა. რუსეთიდან რეალური დახმარების სანაცვლოდ თეიმურაზი მზად იყო ლუარსაბი გაეგზავნა მოსკოვში მაგრამ ელჩებმა აღნიშნული თხოვნა ვერ დაუკმაყოფილეს, რის გამოც მოლაპარაკება ჩაიშალა.\n\n1652 წელს თეიმურაზმა ერეკლე ბატონიშვილი და ელენე დედოფალი რუსეთში გაისტუმრა. ისინი გზაზე ყუმუხებმა გაძარცვეს. რუსეთს მიმავალ ერეკლეს ბატონიშვილზე თავდასხმა შაჰის მიერ იყო ორგანიზებული და ერეკლე ბატონიშვილის მოსკოვში ჩასვლისათვის ხელის შეშლას ისახავდა მიზნად. ამ ხანებში როსტომ მეფის სახელით მოსკოვში სპეციალური ელჩობის გაგზავნაც იმის მაუწყებელი იყო რომ შაჰი ცდილობბდა როსტომი გამოეყენებინა რუსეთის სამეფო კარზე თეიმურაზ-ერეკლეს საწინააღმდეგოდ. ამიტომ თეიმურაზს უცდია ხელი შეეშალა როსტომის ელჩის რუსეთში ჩასვლისათვის. იგი თერგელ ვოევოდებთან აგზავნის პაპუნა შიკრიკს და თხოვს მათ, არ გაატარონ მოსკოვში მიმავალი როსტომის ელჩი<ref>იასე ცინცაძე, „ვასილ გაგარისა და არსენ სუხანოვის ცნობები საქართველოს შესახებ“, თბ., 1965, გვ. 37</ref>.\n\nერეკლე ბატონიშვილი მოსკოვში 1653 წელს ჩავიდა. თორმეტი წლის ყმაწვილი დიდ ზარ-ზეიმით მიიღეს მეფის სასახლეში.\n\n1656 წლის მარტში თეიმურაზის კიდევ ერთი ელჩობა ჩავიდა რუსეთში. ამ ელჩობის ძირითადი მიზანი რუსეთისაგან სამხედრო დახმარების მიღება იყო. ამავე ელჩების მეშვეობით თეიმურაზი ელენე დედოფალს შუანდგომლობას სთხოვდა თუშების რუსეთის მფარველობაში ასაყვანად<ref>თ. ტივაძე, „საქართველო და რუსეთ-ირანის პოლიტიკური ურთიერთობა XVII საუკუნის II ნახევარში“, თბ., 1977, გვ. 69</ref>.\n\n1657 წელს თეიმურაზი რუსეთისაკენ გაემართა და მოსკოვში 1658 წლის ივნისში ჩავიდა. რუსეთის კარზე თეიმურაზი დიდებულად მიიღეს. თეიმურაზი დახმარებას ითხოვდა მაგრამ აღნიშნული დახმარება ვერ მიიღო. სამშობლოში დაბრუნებულს ლუარსაბი და ხვარეშან დედოფალი გარდაცვლილი დახვდა. 1659 წლის 18 სექტემბრის სიგელით თეიმურაზი რუს ხელმწიფეს აცნობებს ლუარსაბ ბატონიშვილის სიკვდილს და ერეკლეს ივერიის მეფედ გამოგზავნას ითხოვს. 1660 წელსაც თეიმურაზი და ალექსანდრე უკვე დაბეჯითებით ითხოვენ უფლისწული დედასთან ერთად საქართველოში დააბრუნონ.\n\n1660 წელს გარდაიცვალა ალექსანდრე იმერთა მეფე. არც როსტომ მეფის საქმეები იყო დაწყობილად. კახეთ-რუსეთის ურთიერთობის გააქტიურებამ და თეიმურაზის დაუცხრომელმა წინააღმდეგობამ შაჰ-აბას II-ს კახეთის სახელმწიფოს ლიკვიდაციის სურვილი გაუჩინა და შაჰ-აბას I-ის პოლიტიკა გაახსენა. 1656 წელს როსტომს კახეთი ჩამოართვეს და სელიმხანს გადასცეს. დაიწყო კახეთში თურქმანების ჩამოსახლება. თურქმანების ჩამოსახლებამ დიდი უკმაყოფილება გამოიწვია ადგილობრივ მოსახლეობაში, მაგრამ შაჰმა კახეთში სპეციალური ციხეების აგება ბრძანა, რომელთა გარნიზონებს უნდა დაეცვა თურქმენები ქართველთა თავდასხმებისაგან. კახეთში სახალხო აჯანყებამ იფეთქა, რომლის მიზანი იყო კახეთის გაწმენდა ჩამოსახლებული თურქმანებისაგან და ქვეყნის გათავისუფლება ირანელთა ბატონობისაგან. აჯანყებულებმა ამ მიზანს მიაღწიეს, მაგრამ ფეოდალთა გათიშულობის შედეგად აჯანყების საბოლოო მიზანი ირანელთა ბატონობის მოსპობა და მეფობის აღდგენა (თეიმურაზს იწვევდნენ ქართლ-კახეთის მეფედ) არ მოხერხდა. ამ აჯანყების თარიღად ქართულ ისტორიოგრაფიაში მიღებულია 1659 წელი<ref>თ. ტივაძე, „თუშ-ფშავ-ხევსურეთის რუსეთთან ურთიერთობის საკითხისათვის“, კრ. ძიებანი საქართველოს და კავკასიის ისტორიიდან, თბ., 1976, გვ. 244</ref>. იმერეთის მეფე ალექსანდრეს გარდაცვალების შემდეგ სკანდის ციხეში თავშეფარებული ავადმყოფი თეიმურაზი უნუგეშო მდგომარეობაში ჩავარდა. კიდევ ერთხელ აახლა რუსეთის მეფეს თავისი ელჩი და შემწეობა სთხოვა. 1660 წლის შუა ხანებში ქართლის მეფე ვახტანგ V შაჰნავაზი იმერეთში გადავიდა, სკანდის ციხე აიღო და თეიმურაზიც იძულებული შეიქნა ვახტანგს თბილისს გაჰყოლოდა, საიდანაც ირანს გაემგზავრა. ირანში გამგზავრების წინ თავის ელჩს ათანასეს წერილი გაატანა, რომელშიც რუს ხელმწიფეს თავის უნუგეშო მდგომარეობას აღუწერდა და ერეკლე ბატონიშვილისთვის დახმარების გაწევას სთხოვდა. 1661 წელს ბერად აღიკვეცა.\n\nთეიმურაზის ჩასვლა ირანის შაჰს დიდად ესიამოვნა და ცდილობდა დაერწმუნებინა იგი, რომ, თუ ერეკლე ბატონიშვილი ეახლებოდა და ირანის ყმობას აღიარებდა, მას კახეთს მისცემდა. ერეკლე ამ დროს თუშეთში იმყოფებოდა და ირანის წინააღმდეგ ხალხს რაზმავდა. თეიმურაზმა იშუამდგომლა, შაჰ-აბას II-მ ხელთ იგდო თეიმურაზის წერილი ერეკლესადმი, მაგრამ ერეკლე მას არ ეახლა. ამ ამბავმა შაჰი განარისხა, მან პირადი შეურაცხყოფა მიაყენა შემონაზვნებულ მეფეს, მარხვაში სახსნილოს ჭამა მოსთხოვა და, როცა წინააღმდეგობას წააწყდა, სახეში ღვინო შეასხა. შემდეგ კი ასტრაბადის ციხეში დაამწყვდია, სადაც 1663 წელს გარდაიცვალა. მისი ნეშტი ქართველებმა სამშობლოში ჩამოასვენეს და ალავერდის მონასტერში დაკრძალეს.\n{{ციტირება|დადუმდა ენა რიტორი, ორღანო მზრახი, წინწალი.}}\n\n==შემოქმედება==\nსპარსეთის აგრესიის წინააღმდეგ შეუპოვრად მებრძოლი თეიმურაზ I ზედმიწევნით იცნობდა სპარსულ ენასა და მწერლობას და მის ძლიერ გავლენასაც განიცდიდა. წერდა კიდეც: „სპარსთა ენისა სიტკბომან მასურვა მუსიკობანი“. მან გადმოაქართულა სპარსულენოვან სამყაროში ფართოდ გავრცელებული პოემები: „ვარდბულბულიანი“, „შამიფარვანიანი“, „ლეილმაჯნუნიანი“ და „იოსებზილიხანიანი“. თეიმურაზ I ორიგინალურ თხზულებებშიც არ ღალატობდა სპარსული მწერლობის ტრადიციებს როგორც თემატიკის, ისე ჟანრის სფეროში.\n\nთეიმურაზ I პრინციპულად სასულიერო თემატიკას ანიჭებდა უპირატესობას, თუმცა მის პოეზიაში საერო ნაკადი ბატონობდა. თავისი რელიგიური გრძნობები პოეტმა უმთავრესად იმით გაამჟღავნა, რომ სპარსულიდან გადმოღებულ პოემებშიც კი ქრისტიანული აღმსარებლობისადმი ერთგულება და მუსლიმანობის სიძულვილი გამოხატა.\n\nთეიმურაზ I-მა საკუთარ თავზე გამოსცადა ცხოვრების უკუღმართობა და იმედის გაცრუება. თავისი ქვეყნის უმოწყალო რბევა-აწიოკების მოწმე პოეტისათვის კარდინალური კითხვა იყო წუთისოფლის რაობა. მისი შემოქმედება გამსჭვალულია წუთისოფლის მუხანათობის განცდითა და ნაღვლიანი კილოთი („სოფლის სამდურავი“). იგი ცდილობდა პოეტური საქმიანობით შეემსუბუქებინა მწუხარე განცდები. თეიმურაზ I ხორციელი ტრფიალებისა და ბაგე-ღვინის აპოლოგეტად გვევლინება („გაბაასება ბაგისა და ღვინისა“, ლირიკული ლექსები და სხვ.).\n\nთეიმურაზ I-მა ერთ-ერთმა პირველმა სცადა ქართულ პოეზიაში ეროვნული თემატიკის დამუშავება. პოემაში „ქეთევან დედოფლის წამება“ („ქეთევანიანი“) მან დიდი პოეტური მღელვარებით აღწერა თავისი დედის, ქეთევან დედოფლის, თავდადება სამშობლოსა და სარწმუნოებისათვის, ასახა ქართველი ხალხის ბრძოლა ეროვნული და სარწმუნოებრივი თვითმყოფობის შესანარჩუნებლად. გაბაასების ჟანრის თხზულებაში „შედარება გაზაფხულისა და შემოდგომისა“ პოეტმა ოსტატურად დახატა მშობლიური ქვეყნის ბუნება, გადმოსცა როგორც პირადი, ისე საზოგადო ბედუკუღმართობით გამოწვეული სევდიანი განცდები. თეიმურაზ I-ს ეკუთვნის ლირიკული ლექსები „გრემის სასახლეზე“, „თამარის სახე დავით გარეჯას“ და სხვები.\n\nთეიმურაზ I-მა შემოიღო ქართულ მწერლობაში სხვადასხვა ლიტერატურული ჟანრი და ტრადიციული თემატიკაც გაამრავალფეროვნა. მან დაამკვიდრა მაჯამური ლექსის ფორმა და ამ მხრივ გარკვეული ზეგავლენა მოახდინა ქართული ლიტერატურის შემდგომ განვითარებაზე. განავითარა გაბაასების ჟანრი, რომელმაც მტკიცედ მოიკიდა ფეხი ქართულ მწერლობაში.\n\nთეიმურაზ I-ის შემოქმედებამ კლასიკური პერიოდის ქართული პოეზიისა და განსაკუთრებით შოთა რუსთაველის „ვეფხისტყაოსნის“ დიდი გავლენა განიცადა. მისი ცალკეული თხზულებანი იბეჭდებოდა 1860-იდან (ჟურნალი „ცისკარი“); 1875 ა. კალანდაძემ ცალკე წიგნად გამოსცა „ვარდბულბულიანი“, 1886 ზ. ჭიჭინაძემ — თხზულებათა კრებული.\n\n==ლიტერატურა==\n{{ქსე|4|641-642|ბარამიძე ა., აკოფაშვილი გ.}}\n* მ. გუგუშვილი, „თეიმურაზ პირველის ცხოვრების გზა“, თბ. 1979\n\n==რესურსები ინტერნეტში==\n* მეფე თეიმურაზ I-ის შემოქმედება\n* თეიმურაზ I და მისი შემოქმედება\n\n==სქოლიო==\n{{სქოლიო}}\n\n{{-}}\n{{დაიწყე დაფა}}\n{{მემკვიდრეობის დაფა | \nწინამორბედი = სიმონ II| \nტიტული = ქართლის მეფეები|\nწლები = 1625 &ndash; 1632| \nშემდეგი = როსტომი}}\n{{მემკვიდრეობის დაფა | \nწინამორბედი = კონსტანტინე I| \nტიტული = კახეთის მეფეები|\nწლები = 1606 &ndash; 1648| \nშემდეგი = არჩილ II}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:კახეთის მეფეები\nკატეგორია:ქართლის მეფეები\nკატეგორია:დაბადებული 1589\nკატეგორია:გარდაცვლილი 1663\nკატეგორია:კახეთის სამეფოს ბაგრატიონები\nკატეგორია:ქართველი მეფე-პოეტები", "url": "https://ka.wikipedia.org/wiki/თეიმურაზ_I", "len": 49042}
{"id": "3556", "title": "როსტომი (ქართლის მეფე)", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = როსტომი\n|ორიგინალური სახელი       = ხოსრო მირზა\n|რიგი              = \n|რიგი-მეუღლეების          = \n|სურათი              = Rostom.jpg\n|წარწერა              = კრისტოფორო დე კასტელის ნახატი.\n|მმართველობის დასაწყისი    = 1633\n|მმართველობის დასასრული =   1658\n|კორონაცია  =\n|წინამორბედი       = თეიმურაზ I\n|მემკვიდრე             =ვახტანგ V\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1565\n|დაბადების ადგილი       =თბილისი \n|გარდაცვალების თარიღი          = 1658\n|გარდაცვალების ადგილი         = თბილისი\n|ქორწინება              = 1.ქეთევან აბაშიშვილი<br />2. მარიამ დადიანი\n|შვილები                 =\n|დინასტია             = ბაგრატიონები\n|მამა                 = დავით XI\n|დედა             =\n|ხელმოწერა=Rostom of Kartli signature.svg}}\n'''როსტომი''' (ასევე '''როსტომ ხანი''', '''ხოსრო მირზა''', '''ქაიხოსრო ბატონიშვილი'''; დ. 1565  — გ. 1658 ან 17 ნოემბერი, 1659<ref>Карбелов П. «Древний Анчисхатский собор в Тифлисе». Тифлис, 1899</ref>, თბილისი) — ქართლის მეფე 1633-1658, ქართლ-კახეთის მეფე 1648-1656. დავით XI-ის (დაუთ-ხანის) ძე, ქართლის ბაგრატიონების უკანასკნელი წარმომადგენელი. \n\nაღიზარდა ირანში. აბას I-მა იგი თავისი გვარდიის სარდლად (ყულარაღასად) დანიშნა, შემდეგ კი ისპაანის მოურავიც გახდა. ქართველების თვალსაზრისით, როსტომი მეფე იყო, რომელიც თავს სეფიანთა იმპერიის ვასალად აღიარებდა, შაჰი კი ქართლს ირანის პროვინციად მიიჩნევდა და როსტომს თავის მოხელედ თვლიდა. \n\nროსტომის გამეფებით ირანისა და ქართლის ურთიერთობაში ერთგვარი კომპრომისი დამყარდა. ირანი უცვლელად ტოვებდა ქართულ სოციალურ-ეკონომიურ წყობას, ტახტსაც  ბაგრატიონთა დინასტია ფლობდა, თუმცა მაჰმადიანობის პირობითა და \"ვალის\" ტიტულით. \"გურჯისტანის ვალის\" ხარკი და საჩუქრები უნდა ეძლია ირანისათვის. როსტომმა ქართლში გამეფებისთანავე თბილისის, გორისა და სურამის ციხეში ყიზილბაში მეციხოვნეები ჩააყენა, ირანიდან ჩამოყოლილ ქართველ თავად-აზნაურებს მამულები უბოძა, მოხელეებად თავისი მომხრეები დანიშნა. 1648 წელს შაჰის დავალებით კახეთში ილაშქრა, თეიმურაზ I განდევნა და კახეთი დაიკავა. ჩამოსვლისთანავე ცოლად შეირთო ლევან II დადიანის და მარიამი. \n\nროსტომი ზრუნავდა ქალაქებისა და ვაჭრობის განვითარებაზე. 1639 წელს მისი ბრძანებით აღიკვეთა თბილისის მებაჟეთა თვითნებობა, ზოგიერთი ვაჭარი ბაჟისაგან გაათავისუფლა, ზოგიერთს ბაჟი შეუმსუბუქა, მდინარე ქციაზე, განჯის გზაზე, ხიდი და ქარვასლა ააგო, მდინარე თეძმის პირას ქალაქი ააშენა (ახლანდელი ახალქალაქი), თბილისში, მდინარე მტკვრის პირას — სამეფო სახლი. როსტომის მეფობის წლებში სამეფო კარზე და მაღალ ფეოდალურ არისტოკრატიაში მაჰმადიანობა და ყიზილბაშური წეს-ჩვეულებანი გავრცელდა. იგი არ ავიწროებდა ქრისტიანებს, ხელს უწყობდა მარიამ დედოფალს დანგრეული და დაზიანებული ეკლესიების აღდგენაში. როსტომმა ზოგიერთი ქართული სახელი ყიზილბაშურით შეცვალა, მაგრამ ქართული სამოხელეო წყობილება ძირითადად უცვლელი დარჩა. როსტომის რეფორმები ქართულ საზოგადოებრივ და სამეურნეო წყობას არ შეხებია. \n\nუშვილო როსტომი 30-იან წლებში იმერთა მეფის გიორგის ვაჟის, მამუკას, მემკვიდრედ გამოცხადებას აპირებდა, მაგრამ ეს საქმე ჩაიშალა. 1642 წელს სიმონ II-ის შვილიშვილი ლუარსაბი იშვილა, მაგრამ იგი 1652 მოკლეს. 1653 წელს როსტომის მემკვიდრედ აირჩიეს ბაგრატიონების გვერდითი შტოს მუხრანბატონების წარმომადგენელი ვახტანგი (შემდეგ ვახტანგ V), რომელიც როსტომის ავადმყოფობის დროს ტახტს განაგებდა. გარდაიცვალა 1658 წელს, დაკრძალულია ირანში, ქ. ყუმში.\n\n==ლიტერატურა==\n{{ქსე|8|449|ჯამბურია გ.}}\n\n==სქოლიო==\n{{სქოლიო}}\n\n{{commonscat|Rostom of Kartli}}\n\n{{დაიწყე დაფა}}\n{{მემკვიდრეობის დაფა|წინამორბედი= თეიმურაზ I | ტიტული=ქართლის მეფე | წლები=1633 - 1658| შემდეგი = ვახტანგ V}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:ქართლ-კახეთის მეფეები\nკატეგორია:დაბადებული 1565\nკატეგორია:გარდაცვლილი 1658\nკატეგორია:ქართლის სამეფოს ბაგრატიონები\nკატეგორია:ქართველი მონარქების უკანონო შვილები\nკატეგორია:ქართველი მუსლიმები", "url": "https://ka.wikipedia.org/wiki/როსტომი_(ქართლის_მეფე)", "len": 3848}
{"id": "3557", "title": "ვახტანგ V", "text": "{{მრავალმნიშვნელოვნება*|ვახტანგ}}\n{{ინფოდაფა მმართველი \n|სახელი                  = ვახტანგ V\n|ორიგინალური სახელი     = შაჰნავაზი\n|სურათი                 = \n|წარწერა                 =\n\n|ქვეყანა                  =   სამუხრანბატონოს\n|თანამდებობა             =    სახლის უფროსი\n|რიგი                    =\n|კორონაცია               =\n|მმართველობის დასაწყისი  = 1648\n|მმართველობის დასასრული = 1658 (10 წელი)\n|პრეზიდენტი             =\n|ვიცე-პრეზიდენტი         =\n|წინამორბედი             = დათუნა ბატონიშვილი\n|მემკვიდრე               =  კონსტანტინე I (მუხრანბატონი)\n\n|ქვეყანა2                 =   ქართლის\n|თანამდებობა2            =    მეფე\n|რიგი2                   =\n|კორონაცია2              =\n|მმართველობის დასაწყისი2 = 1658\n|მმართველობის დასასრული2= 1675 (17 წელი)\n|პრეზიდენტი2            =\n|ვიცე-პრეზიდენტი2        =\n|წინამორბედი2            = როსტომი (ქართლის მეფე)\n|მემკვიდრე2              =  გიორგი XI\n\n|ქვეყანა3                 =   \n|თანამდებობა3            =    \n|რიგი3                   =\n|კორონაცია3              =\n|მმართველობის დასაწყისი3 = \n|მმართველობის დასასრული3= \n|პრეზიდენტი3            =\n|ვიცე-პრეზიდენტი3        =\n|წინამორბედი3            = \n|მემკვიდრე3              =  \n\n|ქვეყანა4                 =   \n|თანამდებობა4            =    \n|რიგი4                   =\n|კორონაცია4              =\n|მმართველობის დასაწყისი4 = \n|მმართველობის დასასრული4= \n|პრეზიდენტი4            =\n|ვიცე-პრეზიდენტი4        =\n|წინამორბედი4            = \n|მემკვიდრე4              =  \n\n|ქვეყანა5                 =   \n|თანამდებობა5            =    \n|რიგი5                   =\n|კორონაცია5              =\n|მმართველობის დასაწყისი5 = \n|მმართველობის დასასრული5= \n|პრეზიდენტი5            =\n|ვიცე-პრეზიდენტი5        =\n|წინამორბედი5            = \n|მემკვიდრე5              =  \n\n|დაბადების თარიღი       = 1618\n|დაბადების ადგილი       = \n|გარდაცვალების თარიღი   = 1675 (57 წლის)\n|გარდაცვალების ადგილი   = განჯა\n|დაკრძალვის ადგილი = ყუმი, ირანი\n|ქორწინება               = 1. როდამ ორბელიანი<br>2. მარიამ დადიანი\n|შვილები                = 1. არჩილ II<br>2; გიორგი XI\n|სრული სახელი          =\n|დინასტია               = ბაგრატიონები\n|მამა                   = თეიმურაზ I მუხრანბატონი\n|დედა                  = ანა ერისთავი\n|რელიგია               = ქრისტიანობა, მოგვიანებით მიიღო ისლამი\n|ხელმოწერა    =Vakhtang V of Kartli signature.svg\n}}\n'''ვახტანგ V''', ''შაჰნავაზი'' ({{lang-fa|შაჰის სუნთქვა}})<ref>{{cite web |title=ვახტანგ V (იგივე შაჰნავაზ I), ქარლის მეფე 1658-1676 წლებში |url= |publisher=''qim.ge'' |access-date=15 თებერვალი, 2021}}</ref> (გ. 1675) — ქართლის მეფე 1658-1675. ბაგრატიონთა მუხრანბატონების შტოს წარმომადგენელი, სათავადოს მეთაური 1629-1658. როსტომ მეფემ იშვილა და ტახტის მემკვიდრედ გამოაცხადა. 1654 წელს ირანში მაჰმადიანობა მიაღებინეს და შაჰნავაზი უწოდეს. ვახტანგ V-ის პოლიტიკის მიზანი იყო ქართლ-კახეთის ერთ სამეფოდ გაერთიანება და დასავლეთ საქართველოს მეფე-მთავრებთან მჭიდრო კავშირი ქართლის ჰეგემონობით, ცენტრალური ხელისუფლების განმტკიცება და თავადების პოლიტიკური უფლებების შეზღუდვა, ქართლის საშინაო ცხოვრების მოწესრიგება და ეკონომიური წინსვლისთვის ხელის შეწყობა. საგარეო პოლიტიკაში ვახტანგ V ირანის ვასალად აღიარებდა თავს და მასთან მშვიდობიანი ურთიერთობის დაცვას ცდილობდა. საგარეო პოლიტიკურმა ვითარებამ ხელი შეუწყო ქართლის მოშენებას და ეკონომიურ წინსვლას.\n\nვახტანგ V-მ მოაკვლევინა კახეთის ფაქტობრივი გამგებელი ზაალ არაგვის ერისთავი და კახეთი თავისი გავლენის სფეროში მოაქცია. ისარგებლა იმერეთის სამეფოში მომხდარი არეულობით, შეუთანხმდა სამეგრელოს მთავარ ვამეყ III დადიანს, იმერეთის დიდი ნაწილი დაიკავა და თავისი უფროსი ვაჟი არჩილი იმერეთის ტახტზე აიყვანა (1661). დადიანად ვახტანგ V-მ თავისი მომხრე დასვა და საკუთარი ძმისწული თამარი შერთო, გურიელთან მეგობრული კავშირი დაამყარა, აფხაზეთის მთავარმაც მორჩილება განუცხადა და, ამრიგად, თითქმის მთელი საქართველო ვახტანგ V-ის ხელქვეით გაერთიანდა. მაგრამ მალე ოსმალების მოთხოვნით ვახტანგ V იძულებული გახდა იმერეთიდან გაეყვანა არჩილი. ვახტანგ V შეეცადა არჩილი კახეთის მეფედ დაესვა, მაგრამ მის მეტოქედ კახეთის სამეფო ტახტზე თეიმურაზ I-ის შვილიშვილი ერეკლე (შემდეგში ერეკლე I) გამოვიდა, რომელმაც ირანის ხელშეწყობით კახეთი დაიკავა. ვახტანგ V-ის მეორე ვაჟი ლუარსაბი ახალციხეს გაიქცა, რათა იქიდან ოსმალეთის დახმარებით იმერეთის ტახტი დაეკავებინა (არჩილიც მას გაჰყვა). ამის გამო 1675 ირანის შაჰმა ვახტანგ V თავისთან დაიბარა.\n\n==გარდაცვალება==\n1675 წელს ირანში მიმავალი მეფე ვახტანგი გზაში ავად გახდა და ხოშკარში გარდაიცვალა. იგი ირანს წაასვენეს და ქალაქ ყუმში დაკრძალეს.\n\nვახტანგ V მოხსენიებულია ანჩისხატის სამრეკლოს წარწერაში:\n{{ციტატა|ჩვენ ქრისტეს მიერ კურთხეულმან ბატონიშვილმან კათალიკოზმან დომენტი აღვაშენე სამრეკლო ესე და განვაახლე საყდარი ესე სულისა ჩემისა საოხად მეფობასა ქართლსა შანავაზისსა. ქ-ნსა ტნიგ (1675)}}\n\nქართული ქორონიკონი „ტნიგ“ (363) წელი იწყება 1675 წელს და მთავრდება 1676 წლის 21 მარტს. შესაბამისად ვახტანგ მეფე უნდა გარდაცვლილიყო 1675 წლის 21 მარტის შემდეგ.\n\n==ოჯახი==\nვახტანგი ორჯერ იყო დაქორწინებული: პირველად მან ცოლად შეირთო როდამ ორბელიანი, მაგრამ ირანის შაჰის დაჟინებული თხოვნით, გაეყარა.\nმეორედ მან ცოლად შეირთო როსტომის ნაცოლები მარიამ დადიანი. მას ჰყავდა 10 შვილი:\n* არჩილ II (შაჰნაზარ ხანი) (1647–1713)\n* გიორგი XI (გურგინ ხანი) (1751–1709)\n* ლევან ბატონიშვილი (შაჰყული ხანი) (1653–1709)\n* ალექსანდრე ბატონიშვილი (ისქანდერ მირზა) (1666–1697)\n* ლუარსაბ ბატონიშვილი (გარდაიცვალა 1698)\n* სოლომონ ბატონიშვილი (სულეიმან მირზა) (გარდაიცვალა 1703)\n* სახელი უცნობია\n* ანუკა ბატონიშვილი (გარდაიცვალა 1697), გააგზავნეს აბას II-ის ჰარამხანაში. როდესაც აბასი გარდაიცვალა, იგი დაქორწინდა შაჰვერდი ხანზე.\n* თამარ ბატონიშვილი (გარდაიცვალა 1694), დაქორწინდა გივი ამილახვარზე (1634–1700)\n* ელენე ბატონიშვილი\n\n==ლიტერატურა==\n*საქართველოს ისტორიის ნარკვევები , ტ. 4, თბ., 1973\n* ''აკოფაშვილი გ.'',  ქსე, ტ. 4, გვ. 336, თბ. , 1979\n\n==სქოლიო==\n{{სქოლიო}}\n\n{{-}}\n{{დაიწყე დაფა}}\n{{მემკვიდრეობის დაფა | \nწინამორბედი = როსტომი| \nტიტული = ქართლის მეფეები|\nწლები = 1658 &ndash; 1675| \nშემდეგი = გიორგი XI}}\n{{დაასრულე დაფა}}\n\n{{საქართველოს მეფეები (1490-1810)}}\nკატეგორია:ქართლის მეფეები\nკატეგორია:გარდაცვლილი  1675\nკატეგორია:მუხრანელების სამეფო შტო\nკატეგორია:საქართველოს რეგენტები\nკატეგორია:ქართველი მუსლიმები", "url": "https://ka.wikipedia.org/wiki/ვახტანგ_V", "len": 6028}
{"id": "3558", "title": "გიორგი XI", "text": "{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = გიორგი XI\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = George XI of Kartli.png\n|წარწერა              = უცნობი მხატვარი\n|მმართველობის დასაწყისი    = 1676\n|მმართველობის დასასრული =  1688\n|კორონაცია  =\n|წინამორბედი       = ვახტანგ V\n|მემკვიდრე             =ერეკლე I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1651\n|დაბადების ადგილი       =\n|გარდაცვალების თარიღი          =  21 აპრილი, 1709\n|გარდაცვალების ადგილი         = დეხი-შეიხი, ავღანეთი\n|ქორწინება              = თამარი, <br /> ხორეშან მიქელაძე\n|შვილები                 = 1. ბაგრატი<br />2. მარიამი<br />3. როდამი\n|დინასტია             = ბაგრატიონები\n|მამა                 = ვახტანგ V\n|დედა             =  როდამ ყაფლანიშვილ-ორბელიანი\n|რელიგია = ჯერ მართლმადიდებლობა,<br/>შემდეგ იძულებით და ფორმალურად შიიზმი,<br/> ბოლოს კათოლიციზმი.\n|ხელმოწერა     =George XI signature.svg\n|ქვეყანა2=ქართლის\n|თანამდებობა2=მეფე\n|მმართველობის დასაწყისი2=1703\n|მმართველობის დასასრული2=1709\n|წინამორბედი2=ერეკლე I\n|მემკვიდრე2=ქაიხოსრო\n}}\n'''გიორგი XI''' (დ. 1651 — გ. 21 აპრილი, 1709) — ქართლის მეფე 1676–1688 და 1703–1709 წლებში. ვახტანგ V-ის ძე.\n\n==საისტორიო წყაროები==\nმისი მეფობის ხანა ხასიათდებოდა ირანთან ურთიერთობის გამწვავებით. გიორგი XI ცდილობდა მეფის ხელისუფლების განმტკიცებას და ირანელთა ბატონობის მოსპობას ქართლში. დახმარების მისაღებად დიპლომატიური მოლაპარაკება გამართა ოსმალეთთან. 1687 წლის 29 აპრილით დათარიღებულ წერილში თავისი და თავისი შვილის ბაგრატის სახელით ერთგულებას უცხადებს რომის პაპს ინოკენტ XI-ს, აცხადებს თავს კათოლიკედ და პაპს სთხოვს, რომ ბრძანება გასცეს საქართველოს მხედრობისთვის. პაპის საპასუხო წერილებიდან სჩანს, რომ იგი მას კათოლიკე მეფეთა სიაში მოიხსენებს. თუმცა პრაქტიკულ დახმარებაზე არ არის საუბარი, რადგან მართალია ვენა ამ დროს ოსმალებისაგან ახალი განთავისუფლებულია (1683), მაგრამ საფრანგეთი (ლუი XIV) და გერმანია (ლეოპოლდ I) უკვე ერთმანეთში ომისათვის ემზადებიან და 1688 წელს დაიწყება კიდეც პფალცის ომი. ამას ემატებოდა ინოკენტი XI-ისა და ლუი XIV-ის დაძაბული ურთიერთობა. ევროპასთან ურთიერთობის მომსწრეა არა მხოლოდ გიორგი XI-ის ძმა ლევან ბატონიშვილი, არამედ მისი ბიძაშვილი, სულხან-საბა ორბელიანი, რომლის აღზრდაზეც გიორგის ზეგავლენა სჩანს. გიორგი XI სათავეს უდებს ქართლის სამეფო შტოს ერთი ნაწილის პროევროპულ პოლიტიკურ მიმართულებას საგანმანათლებლო და რელიგიური თვალსაზრისით. ინტენსიური ურთიერთობა მისიონარებთან, პაპებთან და ევროპელ მონარქებთან, რომელიც გიორგი XI-მ და მისმა მომხრეებმა, უპირველეს ყოვლისა, მისმა ძმამ ლევანმა და სულხან-საბა ორბელიანმა ერთად დაიწყეს, და რომელიც მკაფიოდ გამოიხატა ლევანის შვილების, ქაიხოსრო მეფისა და ვახტანგ VI-ის პოლიტიკაში, გასტანს საუკუნე, და დასრულდება ლევანის შვილიშვილის, ანტონ I-ის სიკვდილით.\n\n1688 წელს გიორგი XI ჯანყდება ირანელების წინააღმდეგ. აჯანყება მარცხით დამთავრდა, რადგან გიორგი XI-ს უღალატეს ადგილობრივმა ფეოდალებმა და ვერც ოსმალეთიდან მიიღო შეპირებული დახმარება. შაჰმა გიორგი XI ტახტიდან გადააყენა და მის ადგილზე ერეკლე I დასვა (1688). გიორგი XI-მ იმერეთს შეაფარა თავი და ცდილობდა ტახტის დაბრუნებას. ამასობაში ირანში გაუარესდა შინაპოლიტიკური მდგომარეობა. ირანის იმპერიის შორეულ რაიონებში გაიზარდა მისწრაფება პოლიტიკური განკერძოებისაკენ. განსაკუთრებით დაძაბული ვითარება შეიქმნა ავღანეთში. შაჰ-ჰუსეინმა გადაწყვიტა შერიგებოდა გიორგი XI-ს, რათა მისი სამხედრო ცოდნა და ქართველთა ჯარი ავღანელთა წინააღმდეგ გამოეყენებინა. თავის მხრივ, გიორგი XI-ს სურდა ტახტი დაებრუნებინა და გაეგრძელებინა სამშობლოს დამოუკიდებლობისათვის ბრძოლა. ამიტომ იგი დათანხმდა წინადადებას და 1696 წელს ისპაანში გაემგზავრა. შაჰმა გიორგი XI კვლავ დაამტკიცა ქართლის მეფედ და დაავალა ავღანელთა დამორჩილება. გიორგი XI-მ აჯანყებულები მალე დაიმორჩილა, მაგრამ ავღანელებმა იგი ღალატით მოკლეს.\n\n==ლიტერატურა==\n{{ქსე|3|161-162|კაჭარავა ი.}}\n{{ქე|2|23-24|კაჭარავა ი.}}\n\n{{დაიწყე დაფა}}\n{{მემკვიდრეობის დაფა|წინამორბედი= ვახტანგ V | ტიტული=ქართლის მეფე | წლები=1676 - 1688| შემდეგი = ერეკლე I}}\n{{მემკვიდრეობის დაფა|წინამორბედი= ერეკლე I | ტიტული=ქართლის მეფე | წლები=1703 - 1709| შემდეგი = ქაიხოსრო}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:საქართველოს მეფეები\nკატეგორია:დაბადებული 1651\nკატეგორია:გარდაცვლილი 21 აპრილი\nკატეგორია:გარდაცვლილი 1709\nკატეგორია:მუხრანელების სამეფო შტო\nკატეგორია:ბრძოლის ველზე დაღუპული მონარქები\nკატეგორია:ქართველი კათოლიკეები", "url": "https://ka.wikipedia.org/wiki/გიორგი_XI", "len": 4362}
{"id": "3559", "title": "ორშაბათი", "text": "'''ორშაბათი''' — დღე კვირადღესა და სამშაბათს შორის. ძველ რომაელებსა და ჩრდილოგერმანულ ტომებში ეს დღე ეძღვნებოდა მთვარეს (გერმანულად Montag: Mond-Tag არის „მთვარის დღე“). ორშაბათი ხან კვირის პირველ დღედ მიიჩნევა (მაგალითად, თანამედროვე ევროპაში), ხან მეორე დღედ (აშშ და სხვა ქვეყნები). ეს თვალსაზრისი ძველი იუდეიდან მომდინარეობს. ამ მიზეზით ქართულში, არაბულში, ებრაულში, ბერძნულში, აგრეთვე პორტუგალიურში მისი მნიშვნელობაა — „მეორე დღე“. თანამედროვე კულტურა ორშაბათს განიხილავს, როგორც კვირის დასაწყისს, ვინაიდან უქმე დღის შემდეგ ხალხი ბრუნდება სამსახურებში და სასწავლებლებში.\n\n== ცნობილი ორშაბათები ==\n* '''დიდი ორშაბათი''' – ვნების კვირის დღე, როდესაც იესომ დაწყევლა უნაყოფო ლეღვი;\n\n== ორშაბათი ქართველურ ენებზე ==\n{{commonscat|Monday}}\n* მეგრული: თუთაშხა\n* ლაზური: თუთაჩხა\n* სვანური: დო̈შდიშ\n* ძველქართული: მთოვარისა\n\n{{კვირის დღეები}}\n\n 01", "url": "https://ka.wikipedia.org/wiki/ორშაბათი", "len": 841}
{"id": "3560", "title": "სამშაბათი", "text": "'''სამშაბათი''' — კვირის დღე ორშაბათსა და ოთხშაბათს შორის. ძველ რომაელებში ეს დღე ეძღვნებოდა ღვთაება მარსს, ძველ გერმანულ ტომებში — ტირუს. აშშ-ში ტრადიციულად სამშაბათს ტარდება არჩევნები. ფედერალური არჩევნები იმართება ნოემბრის პირველი ორშაბათის მომდევნო დღეს. \n\n== ცნობილი სამშაბათები ==\n* '''დიდი სამშაბათი''' – ვნების კვირის დღე, როდესაც იესომ ტაძარში ახალი მოძღვრება იქადაგა; \n* '''შავი სამშაბათი''' - 1929 წლის 29 ოქტომბერი, აშშ-ს საფონდო ბირჟებზე დაიწყო დიდი პანიკა;\n\n== სამშაბათი ქართველურ ენებზე ==\n{{commonscat|Tuesday}}\n* მეგრული: თახაშხა\n* ლაზური: იკინაჩხა\n* სვანური: თახა̈შ\n* ძველქართული: არიასი\n\n{{კვირის დღეები}}\n\n 02", "url": "https://ka.wikipedia.org/wiki/სამშაბათი", "len": 629}
{"id": "3561", "title": "ოთხშაბათი", "text": "'''ოთხშაბათი''' — კვირის დღე სამშაბათსა და ხუთშაბათს შორის. ძველ რომში ეს დღე ეძღვნებოდა ღვთაება მერკურის, ამიტომ იგი შემონახულია ამ დღის ფრანგულ (Mercredi), ესპანურ და იტალიურ სახელწოდებებში. ჩრდილოეთ ევროპაში მერკურის შესატყვისია ოდინი, საიდანაც მომდინარეობს ინგლისური (Wednesday) და ნიდერლანდური (Woensdag) სახელწოდებანი. იმ შემთხვევაში, თუ კვირადღეს განვიხილავთ საწყის დღედ, მაშინ ოთხშაბათი იქნება კვირის შუა დღე. აქედან მომდინარეობს ოთხშაბათის რუსული (Среда) და გერმანული (Mittwoch) სახელწოდებანი.\n\n== ცნობილი ოთხშაბათები ==\n* '''დიდი ოთხშაბათი''' – ვნების კვირის დღე, როდესაც მოწაფეებმა იესოს სერობა მოუწყვეს;\n\n== ოთხშაბათი ქართველურ ენებზე ==\n{{commonscat|Wednesday}}\n* მეგრული: ჯუმაშხა\n* ლაზური: ჯუმაჩხა\n* სვანური: ჯჷმა̈შ\n* ძველქართული: ერმისა\n\n{{კვირის დღეები}}\n\n 03", "url": "https://ka.wikipedia.org/wiki/ოთხშაბათი", "len": 775}
{"id": "3562", "title": "ხუთშაბათი", "text": "'''ხუთშაბათი''' — კვირის დღე ოთხშაბათსა და პარასკევს შორის. ძველ რომაელებში ეს დღე ეძღვნებოდა ღვთაება იუპიტერს, ძველ გერმანულ ტომებში - თორს. აქედან უნდა მომდინარეობდეს ამ დღის ინგლისური სახელწოდება (Thursday). ზოგიერთ ხელშეკრულებებში ხუთშაბათი არის დღე, რომელიც განსაზღვრავს კვირების ნუმერაციას: წლის პირველ კვირად მიიჩნევა ის კვირა, რომელიც შეიცავს წლის პირველ ხუთშაბათს. ტრადიციისამებრ, დიდ ბრიტანეთში არჩევნები ტარდება ხუთშაბათობით.\n\n== ცნობილი ხუთშაბათები ==\n* '''დიდი ხუთშაბათი''' – ვნების კვირის დღე, როდესაც იესომ თვითონ გაუმართა მოციქულებს სერობა, ამხილა იუდა და დაადგინა ზიარების საიდუმლო. \n\n== ხუთშაბათი ქართველურ ენებზე ==\n{{commonscat|Thursday}}\n* მეგრული: ცაშხა\n* ლაზური: ჩაჩხა/უმქისერთი\n* სვანური: ცა̄̈შ\n* ძველქართული: აფროდიტისა\n\n{{კვირის დღეები}}\n\n 04", "url": "https://ka.wikipedia.org/wiki/ხუთშაბათი", "len": 768}
{"id": "3563", "title": "პარასკევი", "text": "'''პარასკევი''' — კვირის დღე ხუთშაბათსა და შაბათს შორის. უმრავლეს ქვეყნებში, სადაც მიღებულია 5-დღიანი სამუშაო კვირა, პარასკევი წარმოადგენს უკანასკნელ სამუშაო დღეს. \n\n* ძველ რომაელებში ეს დღე ეძღვნებოდა ქალღმერთ ვენერას, ძველგერმანულ ტომებში - ქალღმერთ ფრიას (ფრიგი), ამიტომ ჰქვია მას ინგლისურ ენაში „Friday“. \n* ისლამში პარასკევი არის მეჩეთებში საეკლესიო მსახურის დღე.\n* ებრაული შაბათი იწყება პარასკევს მზის ჩასვლის შემდეგ. \n* პარასკევა არის ველური კაცის სახელი, რომელიც რობინზონ კრუზოს მსახური იყო.\n\n== პარასკევს მომხდარი გახმაურებული შემთხვევები ==\n* '''დიდი პარასკევი''' - ვნების კვირის დღე, როდესაც იესო აწამეს და ჯვარს აცვეს;\n* '''წითელი პარასკევი''' - 1925 წლის 31 ივლისი, ინგლისელ მაღაროელთა გამარჯვების დღე შახტების მფლობელებზე, რომლებიც ცდილობდნენ ხელფასების შემცირებას.\n* '''წმინდა პარასკევა''' - აღმოსავლურ სლავურ მითოლოგიაში წმინდანი, ქალთა და დედათა მფარველი.\n* '''პარასკევი, 13''' - გავრცელებული ცრურწმენა\n\n== პარასკევი ანდაზებში ==\n* „მას კვირაში ცხრა პარასკევი აქვსო“.\n* „პარასკევია დღესაო, კატა ვერ შესწვდა ძეხვსაო“\n\n== პარასკევი ქართველურ ენებზე ==\n{{commonscat|Friday}}\n* მეგრული: ობიშხა\n* ლაზური: ობიჩხა/პარასკა\n* სვანური: უ̂ებიშ\n* ძველქართული: დიოსისა\n\n{{კვირის დღეები}}\n\n 05", "url": "https://ka.wikipedia.org/wiki/პარასკევი", "len": 1196}
{"id": "3564", "title": "შაბათი", "text": "{{წყარო}}\n'''შაბათი''' — კვირის დღე პარასკევსა და კვირადღეს შორის. ძველ რომაელებში ეს დღე ეძღვნებოდა ღვთაება სატურნს. ტრადიციის თანახმად, რომელიც იუდაიზმიდან მომდინარეობს, ეს კვირის ბოლო დღეა. ეს შეთანხმება ძალაში რჩება ისრაელსა და აშშ-ში, მაგრამ თანამედროვე ევროპაში მას განიხილავენ როგორც კვირის მე-6 დღეს. ქართულ ენაში, ისევე როგორც ბევრ ენაში, ამ დღის სახელწოდება მომდინარეობს იუდაისტური დღესასწაულის „შაბათის“ სახელიდან.\n\n== ცნობილი შაბათები ==\n* '''დიდი შაბათი''' - ვნების კვირის დღე, როდესაც იესო დაკრძალეს. \n\n== შაბათი ქართველურ ენებზე ==\n{{commonscat|Saturday}}\n* მეგრული: საბატონი (შურიშხა)\n* ლაზური: საპ(ბ)ატონი\n* სვანური: საფტინ\n* ძველქართული: კრონოსისა\n\n{{კვირის დღეები}}\n{{ებრაული დღესასწაულები}}\n\n 06\nკატეგორია:ებრაული დღესასწაულები", "url": "https://ka.wikipedia.org/wiki/შაბათი", "len": 747}
{"id": "3565", "title": "ერეკლე I", "text": "{{მმ*|ერეკლე}}\n{{მმართველი \n|ქვეყანა               = ქართლის \n|თანამდებობა           = მეფე \n|სახელი                  = ერეკლე I\n|ორიგინალური სახელი       = ნაზარ ალი-ხანი\n|რიგი              = \n|რიგი-მეუღლეების          = \n|სურათი              = Nicolaes Davidszoon. Georgiaens Koningh.jpg\n|წარწერა              = \n|მმართველობის დასაწყისი    = 1688\n|მმართველობის დასასრული =  1703\n|კორონაცია  = \n|წინამორბედი       = გიორგი XI\n|მემკვიდრე             =გიორგი XI\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1642 \n|დაბადების ადგილი       =\n|გარდაცვალების თარიღი          =  1709 წლის 21 აპრილი\n|გარდაცვალების ადგილი         = \n|ქორწინება              = ანა ჩოლოყაშვილი\n|შვილები                 ='''ვაჟები''':  დავით II, კონსტანტინე II, ისმაილი, როსტომი , ვახტანგი , დიმიტრი,  გიორგი, თეიმურაზ II, რეზე ყული ხანი, მუსტაფა მირზა <br />\n'''ქალიშვილები:''' ელენე-ბეგუმი, მარიამ–მაკრინა , ქეთევანი <small>(გ. 1718)</small>\n|დინასტია             = ბაგრატიონები\n|მამა                 = დათუნა ბატონიშვილი\n|დედა             =  ელენე დიასამიძე\n|ხელმოწერა              = Erekle I khelrtva.jpg (vect).svg\n|ქვეყანა2=კახეთის|თანამდებობა2=მეფე|მმართველობის დასაწყისი2=1703|მმართველობის დასასრული2=21 აპრილი, 1709|წინამორბედი2=არჩილ II|მემკვიდრე2=დავით II (კახეთის მეფე)}}\n'''ერეკლე I''', ''ნაზარ ალი-ხანი'', ''ნიკოლოზი'' (დ. 1642 — გ. 1709) — ქართლის (1688-1703) და კახეთის (1703– 1709) მეფე,  თეიმურაზ I-ის ძის დავითის შვილი.\n\n==ცხოვრება და მოღვაწეობა==\nერეკლე იყო თეიმურაზ I-ის შვილიშვილი, დავით (დათუნა) ბატონიშვილისა და ელენე დედოფლის (დიასამიძე) უმცროსი ვაჟი. სრულიად ყმაწვილი ერეკლე თეიმურაზმა რუსეთის ერთგულებაზე დადებული „ფიცის წიგნის“ პირობების თანახმად, დედასთან, ელენესთან ერთად ამალით მოსკოვში გააგზავნა (1653). აქ იგი დიდი პატივით მიიღეს. რუსეთში მას ნიკოლოზ დავითის ძის სახელით იცნობდნენ. 1658 წლის ივნისში მოსკოვში ჩასულმა თეიმურაზ I-მა რუსეთის მეფეს ბატონიშვილისადმი მზრუნველობა და სახელმწიფო საქმეებში მისი გაწვრთნა სთხოვა. ამ პერიოდში გარდაიცვალა ერეკლეს უფროსი ძმა ლუარსაბ ბატონიშვილი. თეიმურაზმა იმერეთის მეფე ალექსანდრე III-თან ერთად მეფე ალექსი მიხეილის ძეს სთხოვა, ერეკლე, როგორც ტახტის ერთადერთი მემკვიდრე, საქართველოში დაებრუნებინა. 1660 წლის აგვისტოში უფლისწული დედასთან ერთად ასტრახანში, 1662 წელს კი საქართველოში ჩავიდა. ქართლში იმ დროს სპარსეთთან ლოიალურ დამოკიდებულებაში მყოფი ვახტანგ V (შაჰნავაზი) მეფობდა, კახეთი კი შაჰის მიერ დანიშნული ხანის ხელში იყო.\n\nერეკლეს, როგორც კახეთის ბაგრატიონების კანონიერ მემკვიდრეს, სამეფოს დაუფლებაში მხარს უჭერდნენ თუშ-ფშავ-ხევსურნი და სპარსელთა ბატონობით უკმაყოფილო კახი დიდებულების ნაწილი. ვახტანგ V-მ და კახეთის ხანმა ეს ამბავი ირანის შაჰს შეატყობინეს. შაჰმა ერეკლეს შეპყრობა ან განდევნა ბრძანა. ერეკლე თავს დაესხა ვახტანგს, მაგრამ დამარცხდა და თორღვას ციხეში ჩაიკეტა. ერეკლეს დედის, ელენეს თხოვნითა და გარკვეული პოლიტიკური მოსაზრებით 1664 წელს ვახტანგ V-მ იგი ციხიდან გააპარა, ხოლო კახეთის მეფედ თავისი ძე არჩილი დასვა. ერეკლემ კვლავ სცვადა ტახტის ხელში ჩაგდება, მაგრამ უშედეგოდა და 1666 წელს ისევ რუსეთში დაბრუნდა.\n\nრუსეთის სამეფო კარზე ერეკლე პატივით მიიღეს. მეფე ალექსი მიხეილის ძის ნატალია ნარიშკინაზე მეორედ ქორწინების დროს ის ცერემონიალის ხელმძღვანელად („ტისიაცკი“) და ამასთან სასიძოს მეჯვარედაც მიიწვიეს. 1674 წელს ერეკლე კიდევ ერთხელ სცადა ესარგებლა აღმოსავლეთ საქართველოში არსებული პოლიტიკური წინააღმდეგობებით და კახეთის ტახტი ჩაეგდო ხელთ. 1674 წელს ერეკლე კახეთში ჩავიდა. იგი იქ თავისმა სიძემ (დის ქმარი) — არჩილმა პატივით მიიღო, ტახტის გადაცემას შეპირდა და ირანში გაისტუმრა. შაჰს ქართლის ტახტზე მისი დამტკიცება სურდა, მაგრამ ბოლოს, 1677 წელს, არჩევანი გამაჰმადიანებულ გიორგი XI-ზე შეაჩერა, თუმცა ირანის კარზე არც გიორგის დამოუკიდებლობისაკენ მიმართული პოლიტიკა მოეწონათ. იგი გადააყენეს და ერეკლეს გამაჰმადიანების სანაცვლოდ ქართლის მეფობას შეპირდნენ.\n\nხანგრძლივი ყოყმანის შემდეგ ერეკლე გამაჰმადიანდა, ნაზარალი-ხანად მოინათლა და შეპირებული ქართლის მეფობა მიიღო. აქედან დაიწყო ხანგრძლივი ბრძოლა ტახტისათვის ერეკლე I-სა და გიორგი XI-ს შორის. ერეკლემ თავისი პოზიციის განსამტკიცებლად დაიწყო ერთგული საერო და სასულიერო პირების დაწინაურება, კერძოდ, ვეზირად დანიშნა თათარი ყიასა, მსაჯულთუხუცესად — არაგვის ერისთავის ძმა ბარძიმი, სახლთუხუცესად — კახელი ბებურიშვილი, ყულარასად — ლუარსაბი, კათოლიკოსად — თავისი ბიძა იოანე (დიასამიძე). უცხოეთში გაზრდილი ერეკლე სრულად არ იცნობდა ქართულ ზნე-ჩვეულებებს, სახელმწიფო საქმეების მიმართ ნაკლებ ინტერესს იჩენდა და ქვეყნის მართვა თავისი გარემოცვისთვის ჰქონდა მინდობილი. ერეკლეს მთავარი დასაყრდენი სამხედრო ძალა იყვნენ თბილისის ყიზილბაში მეციხოვნეები, რომლებსაც ადგილობრივ მოსახლეობასთან მტრული დამოკიდებულება ჰქონდათ. ამასთანავე, ერეკლე დედის — ელენეს რჩევით, ყურადღებას აქცევდა ეკლესია-მონასტრებს; მრავალ ეკლესიას აღუდგინა ყმა-გლეხები, მამულები, შეაკეთებინა ეკლესიები და მონასტრები; მოაწესრიგა საქალაქო ცხოვრება, განსაზღვრა ქალაქის მოხელეთა უფლება-მოვალეობანი, შეიმუშავა თბილისის ხელოსანთა ამქრის წესდება და სხვ.\n\nერეკლეს გადაწყვეტილებებით უკმაყოფილო და შეურაცხყოფილი იყვნენ მსხვილი წარჩინებული თავადები: გიგი ამილახვარი, თამაზ ყაფლანიშვილი, დავით ქსნის ერისთავი, აშოთან მუხრანბატონი. ამასთანავე, მძიმე პირობებში ჩავარდნილმა მოსახლეობამ ქართლიდან აყრა და კახეთში ჩასახლება დაიწყო, სადაც შედარებით სიმშვიდე იყო. ამ პროცესს ხელს უწყობდა თვით ერეკლეც, რადგანაც მისი სურვილი საბოლოოდ კახეთში გაბატონება იყო. უკმაყოფილო თავადებმა გადაწყვიტეს ისევ გიორგი XI-ის გამეფება. ერეკლემ იძულებული გახდა შაჰისათვის დახმარება ეთხოვა. მან ქალბალი ხანის სარდლობით ჯარი გამოგზავნა, რამაც აჯანყებული გიორგი XI-ის პოზიციები დაასუსტა. ერეკლემ მთელი ქართლის დამორჩილება მოახერხა, მაგრამ 1703 წელს, შაჰმა გიორგი XI-ის შემორიგებისა და ავღანეთში სალაშქრო ჯარის სარდლად დანიშვნის შემდეგ, ქართლის მეფობა მას უბოძა, ხოლო ერეკლე კახეთის მეფედ დაამტკიცა, ყულარაღასობა (გვარდიის სარდალი) უბოძა და თავისთან დაიბარა. შაჰის თანხმობით ერეკლემ კახეთი თავის გამაჰმადიანებულ შვილს დავით II-ს (იმამ ყული-ხანს) ჩააბარა, თავად კი სპარსეთში გაემგზავრა და მალე იქვე გარდაიცვალა.\n\n==ლიტერატურა==\n* კაკაბაძე ს., საქართველოს ისტორია. ახალი საუკუნეების ეპოქა (1500–1810 წწ.), ტფ., 1922.\n* საქართველოს ისტორიის ნარკვევები, ტ. 4, თბ., 1973.\n* ტატიშვილი ვ., ქართველები  მოსკოვში, თბ., 1975.\n{{ქე|3|37|ნარსია გ.}}\n\n{{დაიწყე დაფა}}\n{{მემკვიდრეობის დაფა|წინამორბედი= გიორგი XI | ტიტული=ქართლის მეფე | წლები=1688 - 1703| შემდეგი = გიორგი XI}}\n{{მემკვიდრეობის დაფა|წინამორბედი= ''განაგებენ ირანელი მოხელეები'' | ტიტული=კახეთის მეფე | წლები=1703 - 1709| შემდეგი = დავით II}}\n{{დაასრულე დაფა}}\n\n{{საქართველოს მეფეები (1490-1810)}}\nკატეგორია:გარდაცვლილი  1709\nკატეგორია:კახეთის სამეფოს ბაგრატიონები\nკატეგორია:კახეთის მეფეები\nკატეგორია:ქართლის მეფეები\nკატეგორია:დაბადებული 1642", "url": "https://ka.wikipedia.org/wiki/ერეკლე_I", "len": 6564}
{"id": "3566", "title": "ვახტანგ VI", "text": "{{რჩეული/2.0}}{{მმართველი\n|ქვეყანა = ქართლის\n|ქვეყანა2 = ქართლის\n|თანამდებობა = მეფე\n|თანამდებობა2 = ჯანიშინი\n|სახელი = ვახტანგ VI\n|ორიგინალური სახელი = \n|რიგი = \n|რიგი-მეუღლეების = \n|სურათი = Vakhtang VI in Iștvanovici's Sahareba, 1709.svg\n|წარწერა = ვახტანგის 1709 წლის სტამბური მინიატურა\n|მმართველობის დასაწყისი = 1716\n|მმართველობის დასაწყისი2 = 1703\n|მმართველობის დასასრული = 1724\n|მმართველობის დასასრული2 = 1714\n|კორონაცია = \n|წინამორბედი = იესე\n|წინამორბედი2 = ლევან ბატონიშვილი\n|მემკვიდრე = იესე\n|მემკვიდრე2 = ბაქარი\n|სხვა წოდებები = \n|ვიცე-პრეზიდენტი = \n|პარტია = \n|დაბადების თარიღი = 15 სექტემბერი, 1675{{sfn-2|ლევან მენაბდე – ვახტანგ VI|2011|გვ=14}}{{sfn-2|ნოდარ შოშიტაშვილი – ვახტანგ VI|2015|გვ=6}}\n|დაბადების ადგილი = \n|გარდაცვალების თარიღი = 26 მარტი, 1737{{sfn-2|ნოდარ შოშიტაშვილი – ვახტანგ VI|2015|გვ=43}}{{sfn-2|დიდი ქართველები|2008|გვ=174}}{{sfn-2|საქართველოს მეფეები|2007|გვ=203}}\n|გარდაცვალების ადგილი = ასტრახანი, რუსეთის იმპერია{{sfn-2|საქართველოს მეფეები|2007|გვ=203}}\n|ქორწინება = რუსუდან დედოფალი\n|შვილები = ბაქარი<br />ვახუშტი<br />გიორგი<br />პაატა<br />თამარი<br />ანუკა<br />თუთა<br />როსტომი<ref group=\"კ\">ვახტანგს რუსუდან ჩერქეზთა მთავრის ასულისაგან ხუთი შვილი ჰყავდა: ბაქარი, თამარი, ანუკა, თუთა და გიორგი. ამათ გარდა, ვახტანგს სამი ხარჭისაგან ჰყავდა სამი ვაჟი: ვახუშტი, პაატა და როსტომი.</ref>\n|დინასტია = ბაგრატიონები\n|მამა = ლევან ბატონიშვილი\n|დედა = თუთა გურიელი\n|ხელმოწერა = Vakhtang VI signature.svg\n}}\n'''ვახტანგ VI''' (დ. 15 სექტემბერი, 1675 ― გ. 26 მარტი, 1737, ასტრახანი{{sfn-2|100 ქართველი უცხოეთში|2011|გვ=120}}) — ქართლის გამგებელი (ჯანიშინი) 1703-1714 წლებში,{{sfn-2|საქართველოს მეფეები|2007|გვ=200}}{{sfn-2|საქართველოს მეფეები და პატრიარქები|2010|გვ=112}} მეფე 1716-1724 წლებში,{{sfn-2|საქართველოს მეფეები|2007|გვ=200}}{{sfn-2|საქართველოს მეფეები და პატრიარქები|2010|გვ=112}} სახელმწიფო და საზოგადო მოღვაწე, პოეტი, მთარგმნელი, ისტორიკოსი, კოდიფიკატორი და მეცნიერი. გიორგი XI-ის ძმის, ლევანის ძე. დედა — თუთა, ქაიხოსრო I გურიელის ასული. სულხან-საბა ორბელიანის აღზრდილი. ვახტანგ VI-ის მეფობის ხანა გამორჩეულია საქართველოს ლიტერატურული და ინტელექტუალური აღორძინების დაწყებით. მის მიერ გატარებული რეფორმების შედეგად ქვეყანამ მნიშვნელოვანი პროგრესი განიცადა. სულხან-საბა ორბელიანსა და ანტონ I კათოლიკოსთან ერთად ვახტანგი ითვლება ახალი ქართული ლიტერატურის სულისჩამდგმელად. მის სახელთანაა დაკავშირებული პირველი ქართული სტამბის დაარსება და რუსთველოლოგიისათვის, როგორც მეცნიერული დისციპლინისათვის საფუძვლის ჩაყრა.\n\nვახტანგ VI-ის მეორე საკანონმდებლო ძეგლია — „დასტურლამალი“, რომელიც სახელმწიფოს ძირითადი კანონის — კონსტიტუციის მთავარ იურიდიულ ძეგლს წარმოადგენდა. იგი აწესრიგებდა ქვეყნის მართვა-გამგეობის, სამეფო კარის ეტიკეტისა და სახელმწიფოებრივი ცხოვრების სხვა პრაქტიკულ მხარეებს.\n\nვახტანგის თაოსნობითა და უშუალო მონაწილეობით მრავალი ღონისძიება განხორცილედა კულტურის დარგშიც. 1709 წელს მან ვლახეთში (რუმინეთი) მოღვაწე ქართველის ანთიმოზ ივერიელის დახმარებით დააარსა საქართველოში პირველი ქართული სტამბა, რითაც ხელი შეუწყო ქათული ეკლესიების წიგნით მომარაგებას.\n\n1709 წელს დაიბეჭდა „სახარება“, „დავითნი“ და „სამოციქულო“, ხოლო 1712 წელს, ვახტანგ VI-ის რედაქციითა და კომენტარებით, პირველად დაიბეჭდა „ვეფხისტყაოსანი“.\n\nვახტანგ VI იყო თავისი დროის ერთ-ერთი გამოჩენილი პოეტი, მეცნიერი, მთარგმნელი, კრიტიკოსი, რედაქტორი, კომენტატორი და საგანმანათლებლო საქმის ორგანიზატორი. მან თარგმნა და გადმოაკეთა დიდაქტიკური ლიტერატურის თვალსაჩინო ნიმუშები: „ქილილა და დამანა“, „ამირ-ნასარიანი“, „სიბრძნე მალაღობელი“ და სხვა. ძველ ქართულ მწერლობაში ერთ-ერთმა პირველმა შექმნა პატრიოტული ლირიკის ნიმუშები.\n\nჰუმანიტარული მეცნიერებების გარდა, ვახტანგი გატაცებული იყო ასტრონომიით, მათემატიკით, გეოგრაფიით, ქიმიით და მედიცინით. მან თარგმნა „ზიჯის“ ანუ „ვარსკვლავთა კატალოგი“, რასაც დაურთო მის მიერვე შედგენილი სპარსულ–ქართული ასტრონომიულ-ასტროლოგიური ლექსიკონი. ვახტანგ VI-მ შეადგინა ქიმიის სახელმძღვანელო: „წიგნი ზეთების შეზავებისა და ქიმიის ქმნისა“. იგი დიდ ყურადღებას აქცევდა მედიცინასაც — შინაარსობრივად გამართა, შენიშვნები დაურთო და ყოველდღიურ გამოსაყენებელ სამედიცინო წიგნად აქცია „კარაბადინი“.\n\nპოლიტიკურ და საზოგადოებრივ ცხოვრებაში საკმაოდ ახალგაზრდა ჩაება ბიძის, გიორგი XI-ის მხარდასაჭერად. 1703 წელს შაჰის მიერ გიორგის მეფედ დამტკიცების შემდეგ, ვახტანგი მის ნაცვლად ქართლის ჯანიშინი და ქვეყნის ფაქტობრივი მმართველი გახდა, 1716 წელს კი ისლამის ფორმალურად მიღების შემდეგ შაჰმა ქართლის მეფედ დაამტკიცა. 1724 წელს ქვეყანაში არსებული მძიმე მდგომარეობის გამო ვახტანგი იძულებული გახდა რუსეთში გამგზავრებულიყო, სადაც სიკვდილამდე ცხოვრობდა, თუმცა მას გადასახლებაშიც არ შეუწყვეტია აქტიური საზოგადოებრივი თუ კულტურულ-სამეცნიერო მოღვაწეობა. ვახტანგ VI გარდაიცვალა 1737 წლის 26 მარტს ქალაქ ასტრახანში, დაკრძალულია ასტრახანის მიძინების ტაძარში.\n\n== ოჯახი ==\nვახტანგ ბატონიშვილი დაიბადა 1675 წლის 15 სექტემბერს.{{sfn-2|ლევან მენაბდე – ვახტანგ VI|2011|გვ=14}}{{sfn-2|ნოდარ შოშიტაშვილი – ვახტანგ VI|2015|გვ=6}} მამამისი – ლევან ბატონიშვილი, ქართლის მეფის, ვახტანგ V შაჰნავაზის შვილი და გიორგი XI-ის ძმა, განათლებული მწიგნობარი იყო. მან თავისებური წვლილიც კი შეიტანა ძველ ქართულ მწერლობაში, კერძოდ, შეთხზა საყურადღებო საგალობლები. დედა – თუთა იყო ქაიხოსრო გურიელის ასული. იგი 1678 წელს გარდაიცვალა, როცა ვახტანგი მხოლოდ 3 წლის იყო.{{sfn-2|ნოდარ შოშიტაშვილი – ვახტანგ VI|2015|გვ=6}}{{sfn-2|დიდი ქართველები|2008|გვ=171}} შემდეგში ვახტანგს დედინაცვალი – თინათინ ავალიშვილი ზრდიდა.{{sfn-2|ლევან მენაბდე – ვახტანგ VI|2011|გვ=14}}{{sfn-2|დიდი ქართველები|2008|გვ=171}}\n\nმეფე ვახტანგს სულ ექვსი და-ძმა ჰყოლია. მათ შორის ღვიძლი – ერთი და და ორი ძმა (ხვარამზე, ქაიხოსრო, დამიანე), სამი კი ნახევარძმა (იესე, სვიმონი, თეიმურაზი).{{sfn-2|ნოდარ შოშიტაშვილი – ვახტანგ VI|2015|გვ=7}} ისტორიულ წყაროებში ლევან ბატონიშვილის ხარჭებისაგან ნაშობი შვილებიც მოიხსენიებიან (ადარნასე, კონსტანტინე, ხორეშანი, როსტომი). ვახტანგის ძმებიდან ქაიხოსრო და იესე ერთხანს მეფობდნენ კიდევაც ქართლში, დამიანე კათალიკოსი გახდა (დომენტი IV-ის სახელით) და დიდხანს უძღვებოდა ქართულ ეკლესიას ურთულეს პერიოდში. წყაროებიდან ისიცაა ცნობილი, რომ იგი ძმასთან, ვახტანგ VI-სთან, ერთად სამართლის წიგნისა და „დასტურლამალის“ შედგენაშიც მონაწილეობდა და სამეფო ტახტზეც აცხადებდა პრეტენზიას, თუმცა უშედეგოდ.{{sfn-2|ნოდარ შოშიტაშვილი – ვახტანგ VI|2015|გვ=7}}\n\n== აღზრდა და განათლება ==\nვახტანგმა უნივერსალური განათლება მიიღო, საფუძვლიანად გაიცნო და შეისწავლა ძველი ქართული სასულიერო-საეკლესიო მწერლობა და საერო-მხატვრული ლიტერატურა, ღრმად შეისწავლა აგრეთვე ღვთისმეტყველება და საეკლესიო ისტორია, გაიარა სათანადო რაინდული წვრთნა. შესაფერისად გაიწაფა იგი სამხედრო-პრაქტიკულ დისციპლინებშიც.{{sfn-2|ლევან მენაბდე – ვახტანგ VI|2011|გვ=14}}\n\nვახტანგმა საკმაოდ კარგად შეისწავლა ენები, ლიტერატურა, ისტორია, ფილოსოფია, სამართალი, ასტრონომია, გეოგრაფია და ა. შ. თავისი ხალასი ნიჭით, ფხიზელი გონებით, მუყაითობითა და შრომისმოყვარეობით მან ადრევე მიიქცია საზოგადოების ყურადღება. პატრი რეჯინალდო, რომელიც ვახტანგს ასტრონომიას ასწავლიდა,{{sfn-2|ნოდარ შოშიტაშვილი – ვახტანგ VI|2015|გვ=6}} რომში გაგზავნილ წერილში აღნიშნავდა: „''საკმაოდ მაღალნიჭიერი და სწავლისმოყვარეაო''“, იქვე კი დასძენდა – ასტრონომიას კარგად ითვისებს და ძალიან მოსწონსო. ვახუშტის დახასიათებით ვახტანგი იყო „''ცნობისმოყვარე, ბრძენი, მხნე და ახოვანი, შვენიერ-ჰაეროვანი, მუშაკი, უხვი და მშვიდი''“.{{sfn-2|ლევან მენაბდე – ვახტანგ VI|2011|გვ=14}}\n\nვახტანგს შესანიშნავი პირობები ჰქონდა სწავლისათვის. იგი სარგებლობდა სასახლის წიგნსაცავით, იყენებდა უძველეს ხელნაწერებს, ახლო ურთიერთობა ჰქონდა ცნობილ მწიგნობრებთან, იზრდებოდა მწერალთა და მეცნიერთა წრეში. მის აღზრდას ხელმძღვანელობდნენ გამოჩენილი პირები, ზედამხედველობას უწევდნენ განსწავლული მეფე-ბატონიშვილები. სასახლეში ყველა ცდილობდა დახმარება აღმოეჩინა ვახტანგისათვის. იგი ძალზე დაიახლოვა მეფე გიორგი XI-მ, მისი ლიტერატურული ინტერესის გაღვივებას ხელი შეუწყო არჩილმა. მათ შორის მუდამ მტკიცე კავშირი და მეგობრული ნათესაური ურთიერთობა იყო. განსაკუთრებით აღსანიშნავია ის დიდი ამაგი, რომელიც ვახტანგისადმი მიუძღვის სახელოვან ქართველ მწერალსა და გამოჩენილ საზოგადო მოღვაწეს სულხან-საბა ორბელიანს.{{sfn-2|ლევან მენაბდე – ვახტანგ VI|2011|გვ=14}}{{sfn-2|ყველა დროის 100 უდიდესი ქართველი|2014|გვ=120}}\n275პქ|მინიატიურა|მარცხნივ|ვახტანგ VI და [[სულხან-საბა ორბელიანი]]; XVIII საუკუნის მინიატურა\nსულხან ორბელიანი ძალზე ახლოს იყო სამეფო კართან, მეფე-ბატონიშვილებთან. სხვათა შორის, მისი აღზრდა-განათლების საქმეს მამამისთან (ვახტანგ მდივანბეგი) ერთად ქართლის უფლისწულებიც ხელმძღვანელობდნენ. გიორგი ბატონიშვილი მის საპატიო აღმზრდელად ითვლებოდა. საპასუხოდ ისიც თავდადებით ემსახურებოდა ვახტანგ V-ის შთამომავლობას. გიორგი მეფე და მისი ახლობლები ხშირად აღნიშნავდნენ სულხანის დამსახურებასა და ღვაწლს. ვახტანგის ცნობით, სულხანი მის „''მამა-ბიძათა ზედა დიდად ნამსახური და გარჯილი იყო''“.{{sfn-2|ლევან მენაბდე – ვახტანგ VI|2011|გვ=15}}\n\nსამეფო კარმა სულხანს ვახტანგის აღზრდა დაავალა. მან ამ საქმეს ენერგიულად მოჰკიდა ხელი. მეფის შემდგომი კულტურულ-შემოქმედებითი საქმიანობა ცხდყოფს, რომ სულხანმა ეს დავალება პირნათლად შეასრულა, რითაც კიდევ უფრო მეტი სახელი და ავტორიტეტი მოიპოვა. მისიონერი რიშარი 1713 წელს საგანგებოდ აღნიშნავდა: „''ამ თავადმა აღზარდა ვახტანგი და მისი სახლობა. ამისთვის ისეთ პატივს სცემენ და ისე უყვართ, როგორც საკუთარი მამა; აგრეთვე მთელ საქართველოსაც მამად მიაჩნია.''“{{sfn-2|ლევან მენაბდე – ვახტანგ VI|2011|გვ=15}}\n\nსულხანის სიტყვით, ის იყო „''ვახტანგ მეფისა ბიძად და გამზრდელად წოდებული და დიდად საყვარელი'',“ ხოლო ვახტანგი „''ყოვლად საყვარელი ბატონი ბიძის უმდაბლეს ძმისწულს''“ უწოდებდა საკუთარ თავს.{{sfn-2|ლევან მენაბდე – ვახტანგ VI|2011|გვ=16}}\n\nორბელიანი არა მარტო პირადად ასწავლიდა ვახტანგს, არამედ საერთოდ ხელმძღვანელობდა მის აღზრდა-განათლებასა და შეძლებისდაგვარად ყოველი დისციპლინის შესწავლას თვალს ადევნებდა. მისი ყურადღების გარეშე არ დარჩენილა ისეთი დარგიც კი, როგორიც ასტრონომიაა. ჩვენამდე მოაღწია ვახტანგისათვის განკუთვნილმა კოსმოგრაფიის სახელმძღვანელომ აღმზრდელის მინაწერებით, შენიშვნებითა და განმარტებებით.{{sfn-2|ლევან მენაბდე – ვახტანგ VI|2011|გვ=16}}\n\nამრიგად, ვახტანგი განსაკუთრებულ პირობებში აღიზარდა და ენციკლოპედიური განათლება მიიღო. ბუნებრივია, ვახტანგის, როგორც მომავალი სახელმწიფო მოღვაწის, მწერლისა და მეცნიერის ჩამოყალიბებაზე, მისი თვისებებისა და ხასიათის ფორმირებაზე დიდი გავლენა მოახდინა როგორც ქართლის პოლიტიკურ-ეკონომიკურმა მდგომარეობამ, ისე მისმა კულტურულმა გარემომ.{{sfn-2|ლევან მენაბდე – ვახტანგ VI|2011|გვ=16}}\n\n== ადრეული წლები ==\n13 წლის ვახტანგი აქტიურად ჩაება პოლიტიკურ და საზოგადოებრივ ცხოვრებაში. იგი გამოდის გიორგი XI-ის მომხრედ და იბრძვის ურჩი ფეოდალების წინააღმდეგ. 1691 წელს გიორგი XI-მ დაიწყო ბრძოლა ქართლში გასამეფებლად. ბრძოლა ოთხი წლის განმავლობაში მიმდინარეობდა. ვახტანგი აქაც მონაწილეობდა საბრძოლო შეტაკებებში. 1692 წელს თბილისის მისადგომებთან ვახტანგი მონაწილეობდა ირანელთა გარნიზონის წინააღმდეგ გამართულ ბრძოლაში. იგი სიკვდილს სასწაულებრივად გადაურჩა. მოწინააღმდეგის ნასროლი ისარი ვახტანგს ხოხონა ხერხეულიძის მარჯვედ ნახმარმა ფარმა ააცდინა. 1695 წელს 20 წლის ვახტანგმა, ხარაგაულში, მცირე ტაძარში ჯვარი დაიწერა ჩერქეზეთის ბატონის ასულზე,<ref group=\"კ\">ვახტანგი, გიორგი XI-ის დავალებით, მოკავშირეებს ეძებდა საქართველოშიც და მის ფარგლებს გარეთაც. ყურადღება ამ მხრივ ჩერქეზებზე იყო მიპყრობილი. ჩერქეზეთთან ურთიერთობის განსამტკიცებლად გიორგი XI-მ თავისი ვაჟის, ბაგრატის, საცოლედ აირჩია ჩერქეზეთის ბატონის მშვენიერი ასული, მაგრამ, რადგანაც ბაგრატი ირანში გარდაიცვალა, გიორგიმ ძმისშვილს მიათხოვა სარძლო.</ref> რომლის თავდაპირველი სახელი უცნობია, შემდეგ კი რუსუდან დედოფლად იწოდება.{{sfn-2|ნოდარ შოშიტაშვილი – ვახტანგ VI|2015|გვ=9}} ეს ნაბიჯი ჩერქეზეთთან კავშირის განმტკიცებას ისახავდა მიზნად. ისტორიულ წყაროებში რუსუდანი სათნო და ღირსეულ დედოფლად მოიხსენიება, რომელიც ყოველთვის მხარში ედგა მეფეს. ხარაგაულში ვახტანგს რამდენიმეწლიანი იძულებითი ყოფნა მოუხდა, რადგანაც თავს არიდებდა ერეკლე I-სა და მისი მომხრეებისაგან მოსალოდნელ უსიამოვნებებს. ხარაგაულშივე შეეძინა ახალგაზრდა წყვილს უფლისწული ბაქარი.{{sfn-2|ნოდარ შოშიტაშვილი – ვახტანგ VI|2015|გვ=9}}\n\n== ვახტანგი როგორც ქართლის ჯანიშინი ==\nშაჰ სულთან ჰუსეინის ნების შესაბამისად, 1703 წელს გიორგი XI ქართლის მეფედ დამტკიცდა, თუმცა შაჰმა ის ქართლში არ გამოუშვა და მის ნაცვლად ქართლის მმართველად ჯანიშინის სტატუსით ვახტანგი დანიშნა.<ref group=\"კ\">ჯანიშინის, ანუ მეფის მოადგილის პოსტზე ვახტანგმა შაჰის კარზე გაწვეული მამა – ლევანი შეცვალა, რომელმაც უფრო ადრე შაჰის სამსახურშივე დაღუპული ძმის ადგილი დაიკავა.</ref>\n\n=== ვახტანგ VI-ის პირველი ნაბიჯები ქართლის სამეფოს სათავეში ===\nქართლის სათავეში ჩამდგარი 28 წლის ჯანიშინი იძულებული გახდა, უპირველეს ყოვლისა, ერეკლე-ნაზარალი ხანის მიერ სპარსულ ყაიდაზე გარდაქმნილი ქართლის სამეფოს მართვა-გამგეობა ისევ ქართულ სტილზე მოექცია.{{sfn-2|საქართველოს ისტორია, ტ. III|2012|გვ=287}} თავდაპირველად, მან გადააყენა ნაზარალი-ხანის მხარდამჭერი სახელმწიფო მოხელეები და გააუქმა მის დროს დადგენილი უცხო ტრადიციაზე დაყრდნობილი წესები. ამასთან, სახელმწიფოს მართვის საქმეში თავისი პოლიტიკის მომხრე და ერთგული პირები ჩააბა,{{sfn-2|საქართველოს ისტორია, ტ. III|2012|გვ=287}} ერეკლე I-ის მიერ შერისხულ თავადებს კი წართმეული მამულები და ყმები დაუბრუნა.{{sfn-2|ნოდარ შოშიტაშვილი – ვახტანგ VI|2015|გვ=12}}\n\nახალ მმართველს კარგად ესმოდა, რომ ქვეყნის ეკონომიკური სიძლიერის გარეშე იგი ვერავითარ შორს მიმავალ გეგმას ვერ განახორციელებდა. ამ მიზნის მისაღწევად კი პირველი რიგის ამოცანად სოციალური ურთიერთობის მოწესრიგება მიიჩნია.{{sfn-2|საქართველოს ისტორია, ტ. III|2012|გვ=287}}\n\nმწარმოებელი მოსახლეობის ბედზე დაფიქრება და მისი ინტერესების გათვალისწინება ახალმა ცხოვრებამ დააყენა დღის წესრიგში, ამაში მმართველმა ელიტამ საკუთარი კეთილდღეობის საფუძველი და გარანტი დაინახა („''რა ამოწყდეს გლეხი კაცი, საქართველო დაძაბუნდეს''“ — არჩილ II).{{sfn-2|საქართველოს ისტორია, ტ. III|2012|გვ=288}}\n\nქართლის ახალგაზრდა მმართველმა სწორად აუღო ალღო დროის მოთხოვნას და სოციალური საკითხების მოგვარება უპირველესად ბატონსა და გლეხს შორის ურთიერთობის მოგვარებით დაიწყო. ვახტანგმა შეზღუდა ფეოდალთა თვითნებობა და კანონმდებლობით მოაწესრიგა ბატონისა და ყმის ურთიერთდამოკიდებულება, მშრომელთა სამეურნეო და საოჯახო უფლებები, საკუთრების ფორმები, ბეითალმანი და ა. შ.{{sfn-2|საქართველოს ისტორია, ტ. III|2012|გვ=288}}\n\nიგი განსაკუთრებული სიმკაცრით მიუდგა ყმისათვის განსაზღვრული ბეგარა-გადასახადის გაზრდის ტენდენციას და კანონით „უდების დადება“ კაცის კვლის თანაბარ დანაშაულად იქნა აღიარებული.{{sfn-2|საქართველოს ისტორია, ტ. III|2012|გვ=288}}\n\nვახტანგს თვალწინ ჰქონდა უახლესი მაგალითები, როდესაც გლეხკაცობა გაძლიერებულ ექსპლუატაციას გაქცევა-გადაკარგვით პასუხობდა, ამიტომ იგი კატეგორიულად აფრთხილებდა მებატონეებს „...ნურა კაცი თავის ყმას ძალას ნუ დაატანს, თორემ წავა“{{sfn-2|საქართველოს ისტორია, ტ. III|2012|გვ=288}}{{sfn-2|ნოდარ შოშიტაშვილი – ვახტანგ VI|2015|გვ=13}} და ამ დებულებით გლეხთა სამართლიან კლასობრივ ბრძოლას საკანონმდებლო დასტური მისცა.\n\nერეკლე-ნაზარალი ხანის დროს ქართლში გამეფებულმა უმოწყალო ექსპლუატაციამ გლეხთა მნიშვნელოვანი ნაკადის კახეთისაკენ მიგრაცია გამოიწვია. ქართლის ახალი გამგებელი ენერგიულად შეუდგა ამ მოვლენის აღკვეთას და უკუპროცესის დაწყებას. გახიზნული გლეხთა ოჯახების უკან დაბრუნების ორგანიზება საკმაოდ რთული და შრომატევადი პროცესი იყო. ე. წ. „მყრელობის“ გატარებაში მან სპარსეთის ხელისუფლებაც დაიხმარა და მთელი რიგი წამახალისებელი ზომებიც გამოიყენა.{{sfn-2|საქართველოს ისტორია, ტ. III|2012|გვ=288}} მიუხედავად სირთულეებისა, ჩაფიქრებული ღონისძიება წარმატებით დასრულდა და შესაძლებელი გახდა მრავალი დიდი ხნის მიტოვებული სოფლის ხელახლა დასახლება.{{sfn-2|ნოდარ შოშიტაშვილი – ვახტანგ VI|2015|გვ=12}}\n\n==== საეკლესიო კრება ====\nისტორიული გამოცდილებით, ქვეყანაში მნიშვნელოვან სახელმწიფოებრივ გარდაქმნათა განსახორციელებლად აუცილებელი იყო ეკლესიის მხარდაჭერა და თანადგომა. ვახტანგის თაოსნობით, 1705 წელს მოიწვიეს საეკლესიო კრება, რომელმაც მცხეთის კათოლიკოსად და ქართული ეკლესიის სულიერ მეთაურად აირჩია რუსეთიდან დაბრუნებული ვახტანგის ძმა – დამიანე, შემდგომში – კათოლიკოსი დომენტი IV.{{sfn-2|ყველა დროის 100 უდიდესი ქართველი|2014|გვ=121}} დამიანე, რომელმაც საკათოლიკოსო ტახტზე ერეკლე I-ის ბიძა, ევდემოზ დიასამიძე შეცვალა, შესაფერისი კანდიდატურა იყო, რადგანაც იგი ძმის თანამოაზრე და ერთგული მხარდამჭერი იყო. პირველი, რაც გაკეთდა მისი კათოლიკოსობისას, იყო ის, რომ ქართულმა ეკლესიამ დაიბრუნა თავნება თავადების მიერ მიტაცებული საეკლესიო მიწები. ძმებს დიდი ღვაწლი მიუძღვით ქართული ეკლესია-მონასტრების აღდგენა-აღმშენებლობის საქმეში. განახლდა და შეიმკო სვეტიცხოვლის, სადგერისქსოვრისის, ურბნისის, ანჩისხატის, მეტეხის ტაძრები; განადგურების პირას მყოფი თბილისის სიონის ტაძარი კი „ძირიდამ გუმბათითურთ“ აშენდა.{{sfn-2|ნოდარ შოშიტაშვილი – ვახტანგ VI|2015|გვ=12}}\n\n=== სამართლებრივი მოღვაწეობა ===\n{{მთავარი|ვახტანგ VI-ის სამართლის წიგნთა კრებული|დასტურლამალი}}\n255px|მინიატიურა|მარჯვნივ\n{{ჩანართი\n| გასწორება = left\n| სიგანე = 30%\n| სიმაღლე = \n| სათაური = \n| სათაური ქვევით = \n| შიგთავსი = „''დაცემული მართლმსაჯულების აღდგენისათვის ვახტანგ VI-მ თავდაპირველად შეკრიბა ქართული ძველი სასამართლოს წიგნები „ქათალიკოზისა და მეფის გიორგისა და ბექას განჩინებული სამართლები“. ზედ დაურთო „დაბადებისა მოსეს მიერ ქმნილი სამართალნი და კუალად ბერძენთა და სომეხთა წიგნთაგან გარდმოთარგმნული“. ამ შრომის შემდეგ მან დიდებული სამღვდელოებისა და მოხელეების თანდასწრებითა და „დარბაზის ერთა, ჭკუათა მყოფელთა და მოხუცებულთა კაცთა“ თანამშრომლობით ახალი წიგნი შეადგინა''“.\n| წყვეტის გარეშე = \n| შრიფტის ზომა = \n| ხელმოწერა = ივანე ჯავახიშვილი{{sfn-2|ნოდარ შოშიტაშვილი – ვახტანგ VI|2015|გვ=14}}\n}}\n255px|მინიატიურა|მარჯვნივ|ვახტანგ VI-ის სამართლის წიგნთა კრებული\nგანსაკუთრებით დიდი და ნაყოფიერი შრომა გასწია ვახტანგმა ქართული სამართლის გამართვაში, ფაქტობრივად, ახალი, ევროპული დონის სამართლის შექმნაში.{{sfn-2|საქართველოს ისტორია, ტ. III|2012|გვ=289}} მან შეაგროვა და საფუძვლიანად შეისწავლა ქართული და უცხოური (ებრაული, ბერძნული, სომხური) სამართლის ძეგლები.{{sfn-2|საქართველოს მეფეები|2007|გვ=200}}{{sfn-2|საქართველოს მეფეები და პატრიარქები|2010|გვ=113}}{{sfn-2|საქართველოს ისტორია, ტ. III|2012|გვ=289}}{{sfn-2|ნოდარ შოშიტაშვილი – ვახტანგ VI|2015|გვ=15}} მათი გაანალიზების საფუძველზე, იმდროინდელი ქართული ვითარების გათვალისწინებით, შეადგინა თავისი საკუთარი სამართლის კოდექსი და ყველაფერი ეს, ერთ წიგნად შეკრული დააფუძნა ქართულ სინამდვილეში.{{sfn-2|საქართველოს ისტორია, ტ. III|2012|გვ=289}} არსებული ნაშრომი ასახავს იმ დროის საქართველოში არსებულ სოციალურ-ეკონომიკურ და კულტურულ ვითარებას და მისი განვითარების პერსპექტივებს ეხმიანება.{{sfn-2|საქართველოს ისტორია, ტ. III|2012|გვ=289}} რაც მთავარია, ეს ნაშრომი არათუ უტოლდება მის თანამედროვე ევროპის იურიდიული მეცნიერების განვითარების დონეს, არამედ, ზოგჯერ წინაც უსწრებდა მას.{{sfn-2|საქართველოს ისტორია, ტ. III|2012|გვ=289}} რუსი იურისტის, ფრენკელის, რწმუნებით XVIII საუკუნის დასაწყისში შედგენილი ვახტანგის სამართლის წიგნი გაცილებით უფრო ჰუმანური იყო, ვიდრე იმდროინდელი ევროპის სახელმწიფო სამართლის კოდექსები.{{sfn-2|საქართველოს ისტორია, ტ. III|2012|გვ=289}} როგორც ჩანს, თანამედროვენი ვახტანგ VI-ის მრავალმხრივ წარმატებულ საქმიანობაში სამართლის წიგნის შექმნას მაინც გამორჩეულ მნიშვნელობას ანიჭებდნენ და სწორედ ამიტომ უწოდეს მას „რჯულმდებელი“.{{sfn-2|საქართველოს ისტორია, ტ. III|2012|გვ=290}}{{sfn-2|საქართველოს მეფეები|2007|გვ=200}}{{sfn-2|ნოდარ შოშიტაშვილი – ვახტანგ VI|2015|გვ=15}} ვახტანგის კანონთა წიგნი მთავარი იურიდიული კოდექსი იყო მთელ საქართველოში თითქმის ორი საუკუნის განმავლობაში.{{sfn-2|საქართველოს ისტორია, ტ. III|2012|გვ=290}}\n\nერთ-ერთი პირველი რიგის ღონისძიებად ვახტანგმა აუცილებლად მიიჩნია ორიგინალური ქართული ადმინისტრაციული წესდების დამუშავება, რაც წარმატებით განახორციელა. „დასტურლამალის“ სახელით ცნობილმა ამ დოკუმენტმა, დიდი გავლენა მოახდინა სახელმწიფო ადმინისტრაციული წესრიგის დამყარებასა და მის შეუფერხებელ ფუნქციონირებაზე.{{sfn-2|საქართველოს ისტორია, ტ. III|2012|გვ=290}} ფაქტობრივად, იგი სახელმწიფოს ძირითადი კანონის – კონსტიტუციის მთავარ იურიდიულ ძეგლს წარმოადგენდა.{{sfn-2|საქართველოს მეფეები|2007|გვ=200}}\n\n=== სამხედრო და პოლიტიკური ღონისძიებები ===\nქვეყნის რეალური სამხედრო პოტენციალის დადგენასა და ხელისუფლების ე. წ. ფისკალური ამოცანების შესრულებას ემსახურებოდა მოსახლეობის აღწერის ღონისძიებები.{{sfn-2|საქართველოს ისტორია, ტ. III|2012|გვ=290}}\n255px|მინიატიურა|მარჯვნივ|ვახტანგ VI-ის მიერ მოჭრილი მონეტა. 1708-1709 წწ.\nახალგაზრდა ჯანიშინი თავის მოღვაწეობაში მკვეთრად დაუპირისპირდა რეაქციონერ ფეოდალებს, რომლებმაც მისი სახით თავიანთი ტრადიციული უფლებების ხელყოფის საშიშროება დაინახეს.{{sfn-2|საქართველოს ისტორია, ტ. III|2012|გვ=290}} მტერი და არაკეთილისმსურველი მას ქვეყნის შიგნითაც ბევრი ჰყავდა და მის გარეთაც, ამდენად განსაკუთრებული მნიშვნელობა ენიჭებოდა რეგულარული სამხედრო შენაერთის, ე. წ. „მცველთა ჯარის“ ინსტიტუტის შემოღებას, რომლის უმთავრეს დანიშნულებასაც ცენტრალური ხელისუფლების გაძლიერება და ქვეყანაში წესრიგის აღდგენა წარმოადგენდა{{sfn-2|საქართველოს მეფეები|2007|გვ=200}} და რომელიც მის ერთგულ თავად-აზნაურთა და მსახურთაგან შედგებოდა და ხაზინიდან ფინანსდებოდა; გარდა ამისა, ამ რაზმის წევრები მთელი რიგი პრივილეგიებითაც სარგებლობდნენ.{{sfn-2|საქართველოს ისტორია, ტ. III|2012|გვ=290}} „მცველთა ჯარის“ დახმარებით ვახტანგმა შეძლო ქართლის ჩრდილოეთი საზღვრის განმტკიცება. მან 1707 წელს დალაშქრა დვალეთი და ხარკი დააკისრა, რითაც ხელი შეუწყო ჩრდილოეთით მომთაბარე ტომებისაგან ქვეყნის თავდაცვას; ამასთან ერთად ალაგმა ქსნისა და არაგვის ურჩი ერისთავები.{{sfn-2|ნოდარ შოშიტაშვილი – ვახტანგ VI|2015|გვ=13}}\n\nვახტანგის ფართო პატრიოტული საქმიანობის გაშლა და მისი დიაპაზონი, რამდენამდმე, განპირობებული იყო შაჰის ხელისუფლების სისუსტითა და მის კარზე ქართული ლაშქრის დიდი ავტორიტეტით. შექმნილი გარემოება ქართლის მმართველმა მოხერხებულად გამოიყენა თბილისის სპარსული გარნიზონის უფლებების შესაზღუდად, რაც თავის მხრივ, საფუძვლად დაედო ტყვეთა სყიდვის აკრძალვისა და აღკვეთის საქმეს.{{sfn-2|საქართველოს ისტორია, ტ. III|2012|გვ=290}}\n220px|მინიატიურა|მარცხნივ|ვახტანგ VI-ის დროშა\nვახტანგს შესანიშნავად ესმოდა, რომ საკუთარი ფულის მოჭრა სახელმწიფოს არსებობის ერთ-ერთი ძირითადი ატრიბუტია, ამიტომ დიდი მნიშვნელობა ჰქონდა მისი ინიციატივით გახსნილ ზარაფხანას, სადაც ქართული მონეტები იჭრებოდა.{{sfn-2|საქართველოს ისტორია, ტ. III|2012|გვ=290}} ამ საკითხის მოგვარებას მან საგანგებო კანონიც კი მიუძღვნა.{{sfn-2|ნოდარ შოშიტაშვილი – ვახტანგ VI|2015|გვ=15}}\n\n=== „ტყვეთა სყიდვის“ წინააღმდეგ ===\nვახტანგი ერთ-ერთი პირველი იყო, ვინც წინ აღუდგა იმ დროისათვის ქართლსა და მთლიანად საქართველოში გავრცელებულ უმძიმეს პრობლემას – „ტყვეთა სყიდვას“. ქართლ-კახეთში მოთარეშე ლეკები იტაცებდნენ მშვიდობიან მოსახლეობას და მათ ან გამოსასყიდის გადახდის შემდეგ უბრუნებდნენ პატრონს ან ტყვეებად ჰყიდდნენ. ამ მხრივ განთქმული იყო გონიოს, ანაკლიის, ყირიმის ბაზრები, საიდანაც „რჩეული ტყვეები“ სტამბოლის ცნობილ მონათა ბაზარზე გაჰყავდათ.{{sfn-2|ნოდარ შოშიტაშვილი – ვახტანგ VI|2015|გვ=14}} ლეკების გარდა „ტყვეთა სყიდვას“ არც თავადები თაკილობდნენ. ქართველი ჭაბუკები ეგვიპტეში – მამლუქების, ოსმალეთში – იანიჩარების, ხოლო ირანში ყულის ჯარის რიგებს ავსებდნენ; ქართველი ქალები კი იძულებით ხდებოდნენ მუსლიმთა ცოლები თუ ხარჭები.{{sfn-2|ნოდარ შოშიტაშვილი – ვახტანგ VI|2015|გვ=14}}\n\nვახტანგის მიერ გამოცემული საგანგებო კანონით სასტიკად ისჯებოდნენ „ტყვეთა სყიდვაში“ შემჩნეულნი. ამან, მართალია, ბოლომდე ვერ ამოძირკვა ეს მავნე სენი, მაგრამ მნიშვნელოვნად შეამცირა ადამიანთა გატაცება-გაყიდვის შემთხვევები. ვახტანგი იმასაც ახერხებდა, რომ ირანის შაჰის მიერ ხარკად დაწესებული ქართველი გოგო-ბიჭების ნაცვლად, თავად ეყიდა სხვა ქვეყნებიდან წაყვანილი ტყვეები და ისინი გაეგზავნა შაჰთან.{{sfn-2|ნოდარ შოშიტაშვილი – ვახტანგ VI|2015|გვ=14}}\n\n=== სამეურნეო და იფრანსტრუქტურულ-სამშენებლო ხასიათის ღონისძიებები ===\nქვეყნის ეკონომიკური დაწინაურების გეგმის განხორციელებით გატაცებული ვახტანგი განსაკუთრებით დიდ მნიშვნელობას ანიჭებდა მეურნეობის კულტურის ამაღლებასა და ახალი პროგრესული ფორმების დანერგვას. აღმოსავლეთ საქართველოს მშრალი კლიმატის ვითარებაში განსაკუთრებით მნიშვნელოვანი იყო მორწყვის პრობლემა, ამიტომ მისი განსაკუთრებული ზრუნვის საგანი ძველი, მივიწყებული სარწყავი სისტემების აღდგენა და ახლების მშენებლობა იყო.{{sfn-2|საქართველოს ისტორია, ტ. III|2012|გვ=288}} მისი ინიციატივითა და მეთაურობით აიგო ყარაიის არხი, მოეწყო მთელი ქსელი ქციის, მაშავერას, ლისის, შოლის, სალთავისისა და სხვა სარწყავი არხებისა, რომლებმაც მნიშვნელოვნად შეუწყვეს ხელი მოსავლიანობის რეგულირებასა და ქვეყნის ეკონომიკის განმტკიცებას.{{sfn-2|საქართველოს ისტორია, ტ. III|2012|გვ=289}}\n\nვახტანგმა ხელი შეუწყო ვაჭრობის განვითარებას. მოწესრიგდა გზები, ხიდები, ფუნდუკ-ქარვასლები. იგი თავად დადიოდა მხლებლებთან ერთად გზათა მშენებლობის დასახედად და მშენებელთა დასახმარებლად. თბილისში ააგო ძვირფასი სასახლე და მრავალი სხვა ნაგებობა, რომელთა ღირსებებსაც თვითმხილველები საგანგებოდ აღნიშნავდნენ.{{sfn-2|საქართველოს ისტორია, ტ. III|2012|გვ=289}}{{sfn-2|ნოდარ შოშიტაშვილი – ვახტანგ VI|2015|გვ=15}}\n\n=== კულტურული მოღვაწეობა ===\nXVIII საუკუნის დასაწყისს ივანე ჯავახიშვილი ქართული მწერლობის ენციკლოპედიურ ხანას უწოდებს.{{sfn-2|საქართველოს ისტორია, ტ. III|2012|გვ=293}} ამ ხანებში ქართლში მოღვაწეობდნენ კულტურის გამოჩენილი წარმომადგენლები: სულხან-საბა ორბელიანი, ონანა ქობულაშვილი, გივი თუმანიშვილი, დომენტი ბაგრატიონი და სხვ.\n\nვახტანგ VI-ის სახელთანაა დაკავშირებული ენერგიული მოღვაწეობა მანამდე დამცრობილი სწავლა-განათლების საქმის ასაღორძინებლად. ამ საშვილიშვილო საქმის დიდი მოამაგე იყო სულხან-საბა ორბელიანი.\n\nვახტანგის ძალისხმევით მნიშვნელოვნად, აღმოსავლეთ საქართველოში მნიშვნელოვნად გამრავლდა განათლების კერები, რასაც ხელს უწყობდა ქართული სტამბის მიერ სასწავლო სახელმძღვანელოების გამოცემა.{{sfn-2|საქართველოს ისტორია, ტ. III|2012|გვ=293}}\n\n==== სტამბის დაარსება ====\n{{მთავარი|ვახტანგ VI-ის სტამბა}}\nმინიატიურა|მარჯვნივ|1712 წელს დაბეჭდილი ვეფხისტყაოსნის თავფურცელი\nვახტანგი გრძნობდა, რომ XVIII საუკუნის დასაწყისისათვის სტამბის დაარსება და წიგნის ბეჭდვა აუცილებელი იყო ქვეყნის კულტურული განვითარებისათვის. მან დახმარებისათვის იერუსალიმის პატრიარქს, ხრისანთესს მიმართა, მან კი ანთიმოზ ივერიელს აცნობა. ანთიმოზმა თავისი მოწაფე, სასტამბო საქმის საუკეთესო სპეციალისტი, მიხაი იშტვანოვიჩი გამოგზავნა, რომელსაც ყველა სახის მოწყობილობა-დანადგარი გამოატანა. იგი თბილისში, სავარაუდოდ, 1707-1708 წლებში ჩამოვიდა.{{sfn-2|ნოდარ შოშიტაშვილი – ვახტანგ VI|2015|გვ=18}} სტამბისათვის სპეციალური შენობა მტკვრის მარჯვენა სანაპიროზე, მეფის სასახლის სიახლოვეს ააგეს. იშტვანოვიჩმა ქართველთა დახმარებით შექმნა და ჩამოასხა პირველი ქართული შრიფტი და 1709 წელს თბილისში პირველი ქართული სტამბა ამოქმედდა.{{sfn-2|ყველა დროის 100 უდიდესი ქართველი|2014|გვ=121}}\n\n1709 წელს პირველ ქართულ სტამბაში პირველად სახარება დაიბეჭდა. სახარების ერთი ეგზემპლიარი ვახტანგმა ანთიმოზს გაუგზავნა ვლახეთში. ანთიმოზ ივერიელმა სახარება ყდაში ჩასვა და ვლახეთის მმართველს, კონსტანტინე ბრინკოვიანუს, მიართვა ქართველთა პატივისცემის ნიშნად.{{sfn-2|ნოდარ შოშიტაშვილი – ვახტანგ VI|2015|გვ=18}}\n\nვახტანგ VI-ის სტამბაში 1709-1722 წლებში დაიბეჭდა: სახარება, „დავითნი“, „სამოციქულო“ (1709); „კონდაკი“, „ჟამნი“, „ლოცვანი“, „ბიბლია“, „დავითნი“, „სწავლა თუ ვითარ მართებს მოძღვარსა სწავლება მოწაფისა“ (1710-1711); „ვეფხისტყაოსანი“, „დავითნი“ (1712); „კურთხევანი“ (1713); „დავითნი“ (1716); „ჟამნი“, „ლოცვანი“ (1717); „კურთხევა ეკლესიისა“ (1719-1720); „პარაკლიტონი“ (1720); „აიათი“ ანუ „ქმნულების ცოდნის წიგნი“ (1721); „ჟამნი“ (1722).{{sfn-2|ნოდარ შოშიტაშვილი – ვახტანგ VI|2015|გვ=19}}\n\n== ქართლის ტახტის დაკავების საკითხი ==\nშაჰ სულთან ჰუსეინმა გიორგი XI-ის მკვლელობის შემდეგ, 1709 წელს, ქართლის მეფედ ვახტანგის ძმა, ირანში მყოფი ქაიხოსრო დანიშნა,{{sfn-2|ნოდარ შოშიტაშვილი – ვახტანგ VI|2015|გვ=24}} მაგრამ მეფის რანგში ქართლში დაბრუნება არც მას ეღირსა — შაჰმა ისიც ავღანელთა წინააღმდეგ ბრძოლაში ჩააბა. ვახტანგმა ძმას 1500 ქართველი მეომარი გაუგზავნა ირანში. 1709 წელს ირანში გარდაიცვალა ვახტანგის მამაც — ლევან ბატონიშვილი. ორი წლის შემდეგ, 1711 წელს, ქაიხოსრო ავღანელთა წინააღმდეგ ბრძოლაში დაიღუპა. მისი გარდაცვალების ცნობასთან ერთად ვახტანგს შაჰისაგან ირანში „მიწვევის“ ამბავიც აუწყეს. ეს იმას ნიშნავდა, რომ ჯანიშინი ქართლის ტახტზე უნდა დაემტკიცებინათ.{{sfn-2|ნოდარ შოშიტაშვილი – ვახტანგ VI|2015|გვ=24}} გამგზავრებამდე ვახტანგი კახეთისა და იმერეთის სამეფოებთან ურთიერთობის მოწესრიგებას შეეცადა. მან თავისი ასული, თამარი, ერეკლე I-ის ვაჟს, თეიმურაზს მიათხოვა, მეორე ასული – ანუკა კი იმერეთის თავადს, ვახუშტი აბაშიძეს. მასვე გადააბარა უძეოდ გადაგებული პაატა აბაშიძის მამული ქართლში. ამ ქორწინებით, იმერეთში არსებული ვახუშტის მამული (სოფელი ვახანი ციხით), ქართლის სამეფოში შევიდა.{{sfn-2|ნოდარ შოშიტაშვილი – ვახტანგ VI|2015|გვ=24}} სწორედ ვახანზე გადიოდა ახალციხიდან ქართლისაკენ მიმავალი გზა და ამ გზის გაკონტროლებით შესაძლებელი იქნებოდა საზღვრის დაცვა ლეკი და ოსმალი მოთარეშეებისაგან. გამგზავრების წინ ვახტანგმა თავისი მეუღლე — რუსუდანი და ვაჟები — გიორგი და ბაქარი გორში დააბინავა;{{sfn-2|ლევან მენაბდე – ვახტანგ VI|2011|გვ=42}} ქართლის გამგებლად კი თავისი ძმა, სვიმონი, დატოვა{{sfn-2|ლევან მენაბდე – ვახტანგ VI|2011|გვ=42}} და თავის აღმზრდელ სულხან-საბა ორბელიანთან ერთად 300 კაციანი ამალით ისპაჰანში გაემგზავრა.\n\n=== ისლამის მიღების მოთხოვნაზე უარის თქმა ===\n1712 წლის აპრილში ვახტანგი ისპაჰანში ჩავიდა. ყველასათვის ცხადი იყო, რომ ვახტანგს, ქართლის მეფედ დამტკიცების სანაცვლოდ, გამაჰმადიანებას მოსთხოვდნენ, რადგანაც უკვე საუკუნე სრულდებოდა, რაც ქართლისა და კახეთის ტახტებზე გამაჰმადიანებული ბაგრატიონები ადიოდნენ. ასეც მოხდა და ჯანიშინმა ამ პირობის შესრულებაზე კატეგორიული უარი განაცხადა. არავითარმა ზემოქმედებამ არ გაჭრა. ვახტანგს ტახტის დაკარგვისა და ირანში სამუდამოდ ტყვედ დარჩენის ან კიდევ უფრო მძიმე სასჯელის საშიშროება დაემუქრა, მაგრამ ის კვლავ შეუპოვრად იდგა თავის პრინციპზე.{{sfn-2|საქართველოს ისტორია, ტ. III|2012|გვ=296}}{{sfn-2|ნოდარ შოშიტაშვილი – ვახტანგ VI|2015|გვ=25}}\n\nარსებობს ცნობა, რომ შაჰი იმდენად დიდ ანგარიშს უწევდა ვახტანგის პიროვნებას, რომ მზად იყო ქრისტიანობის შენარჩუნებით დაემტკიცებინა ქართლის მეფედ, მაგრამ ამას კატეგორიულად აღუდგნენ წინ უმაღლესი სასულიერო პირები (ომარები) და ისედაც მდგომარეობაშერყეული ირანის მბრძანებელი მათ მოთხოვნას წინ ვერ აღუდგა.{{sfn-2|ნოდარ შოშიტაშვილი – ვახტანგ VI|2015|გვ=25}}{{sfn-2|საქართველოს ისტორია, ტ. III|2012|გვ=296-297}}\n\nვახტანგის სიჯიუტე, ერთი შეხედვით, თითქოს გაუგებარი და გაუმართლებელი იყო ასეთი ჭკვიანი პოლიტიკოსისათვის. ძნელი წარმოსადგენია, რომ ვახტანგს არ შეეძლო მოჩვენებით შეეცვალა რჯული, მით უმეტეს, რომ მისი ოჯახის თითქმის ვერცერთმა წევრმა ვერ შეძლო ქრისტიანობის შენარჩუნება, თუმცა თუ გავითვალისწინებთ, რომ ისლამის აღიარება იმ დროს „გათათრებას“ უდრიდა, ვახტანგს არ შეეძლო მაჰმადიანი ჩასდგომოდა იმ პროგრესულ საქმიანობას, რომელიც მანვე წამოიწყო და მნიშვნელოვნად სწორედ ქრისტიანობას უკავშირდებოდა. ამდენად, ვახტანგის პოზიცია წმინდა რელიგიური რწმენის გარდა იმდროინდელი მდგომარეობითაც იყო განპირობებული.{{sfn-2|საქართველოს ისტორია, ტ. III|2012|გვ=297}} ირანის ხელისუფლება დათმობას არ აპირებდა. ვახტანგი ტყვე იყო, საქართველოში კი მისი დაწყებული დიდი საქმე იშლებოდა. ასეთ ვითარებაში პროგრესულმა ძალებმა ევროპაში ელჩობის გაგზავნის გადაწყვეტილება მიიღეს.{{sfn-2|საქართველოს ისტორია, ტ. III|2012|გვ=297}}\n\n=== სულხან-საბა ორბელიანის ელჩობა ევროპაში ===\nსაფიქრებელია, რომ ქვეყნის გათავისუფლებისა და გაერთიანების საქმეში გარეშე ძალის გამოყენების საკითხს ქართველი პატრიოტები ადრევე გეგმავდნენ და ამუშავებდნენ ორ შესაძლო ვარიანტს: რუსეთსა და ევროპას. პირველმა ქართველთა მოლოდინი რამდენიმეჯერ ვერ გაამართლა, ამჯერადაც იგი ჯერ საკმაოდ მოღონიერებული არ ჩანდა და მისი დახმარებაც მხოლოდ მორალური მხარდაჭერით შეიძლებოდა შემოფარგლულიყო.{{sfn-2|საქართველოს ისტორია, ტ. III|2012|გვ=298}}{{sfn-2|ნოდარ შოშიტაშვილი – ვახტანგ VI|2015|გვ=26}} რჩებოდა ევროპა, რომელიც დაინტერესებული იყო აღმოსავლეთიდან აბრეშუმის შეტანითა და მასზე გამავალი სავაჭრო გზების ძიებით. ამავდროულად, მისი ავტორიტეტი საკმაოდ მაღალი იყო ირანისა და ოსმალეთის სამეფო კარებზე.{{sfn-2|საქართველოს ისტორია, ტ. III|2012|გვ=298}}\n\nვახტანგმა და მისმა მომხრეებმა, როგორც ჩანს, ელჩობის გამგზავრებამდე გაცილებით ადრე დაამყარეს კავშირი ევროპის მონარქებთან; ასევე ადრევე დაგეგმილი ჩანს თვით ელჩობის მომზადებაც, მაგრამ ეს რთული და საფრთხილო საქმე საგანგებო ორგანიზებასა და საერთაშორისო პოლიტიკური ამინდის დადგომას ელოდა.{{sfn-2|საქართველოს ისტორია, ტ. III|2012|გვ=298}}\n\nშექმნილმა გამოუვალმა მდგომარეობამ, ქვეყნის მართვისაგან ვახტანგის ჩამოშორებამ და ფაქტობრივად, ტყვეობაში ყოფნამ, ელჩობის გამგზავრება დააჩქარა და შესაბამისად, მისი წარმატების შანსი შეამცირა.{{sfn-2|საქართველოს ისტორია, ტ. III|2012|გვ=298}}\n\nირანში ჩასვლიდან სამი თვის შემდეგ ვახტანგმა სულხან-საბა ორბელიანი, რომელიც თან ახლდა, ქართლში გამოისტუმრა ევროპაში გასამგზავრებლად, ხოლო უკვე 1714 წლის იანვარში საბა მარსელში ჩავიდა.{{sfn-2|საქართველოს ისტორია, ტ. III|2012|გვ=299}} თავისი მისიის განმავლობაში იგი შეხვდა რომის პაპ კლიმენტი XI-სა და საფრანგეთის მეფე ლუი XIV-ს. იგი მათ ვახტანგის ქართლის ტახტზე ქრისტიანად დასამტკიცებლად შაჰის წინაშე შუამდგომლობასა და ფულად დახმარებას სთხოვდა, რითაც მისივე თქმით ირანის გავლენიანი დიდებულები უნდა მოექრთამა, თუმცა მრავალი დაპირების მიუხედავად მათგან რეალური დახმარება ვერ მიიღო. დახმარების იმედი საბოლოოდ გააქარწყლა ლუი XIV-ის გარდაცვალებამ (1 სექტემბერი, 1715). სულხან-საბა იძულებული გახდა სამშობლოში დაბრუნებულიყო.{{sfn-2|საქართველოს ისტორია, ტ. III|2012|გვ=300}}\n\n=== ვახტანგის მიერ რჯულის ფორმალური შეცვლის პოლიტიკური მიზანი ===\nირანში ტყვეობაში მყოფმა ვახტანგმა, რომელიც, როგორც ჩანს, ევროპიდან ელჩობის მსვლელობის თაობაზე პერიოდულად იღებდა ინფორმაციას, წამოწყების მარცხი შეიტყო და ტაქტიკის შეცვლის აუცილებლობის წინაშე დადგა.{{sfn-2|საქართველოს ისტორია, ტ. III|2012|გვ=300}} მისი მდგომარეობა ერთბაშად უკიდურესად გართულდა.\n\nრადგანაც ვახტანგი გამაჰმადიანებაზე ვერ დაიყოლია, 1714 წელს შაჰ სულთან ჰუსეინმა ქართლი მის გამაჰმადიანებულ ნახევარძმას – იესეს (ალიყული-ხანი) უბოძა. იესე ვახტანგისადმი მტრულად იყო განწყობილი. მისი მოთხოვნით, შაჰმა ქართლის ყოფილი გამგებელი თეირანიდან ქირმანში გადაიყვანა.{{sfn-2|საქართველოს ისტორია, ტ. III|2012|გვ=300}} აქ იგი თავისუფალ ცხოვრებას ეწეოდა და ლიტერატურული საქმიანობით იქცევდა თავს, მაგრამ ქართლში მდგომარეობა უკიდურესად გართულდა. ვახტანგის მიერ წამოწყებული აღმშენებლობითი საქმიანობა იესეს მმართველობისას მთლიანად შეწყდა. საჭირო იყო ვახტანგის სამშობლოში დაუყოვნებლივ დაბრუნება და მოხდა საქართველოს ისტორიაში უპრეცედენტო ფაქტი: ქართულმა ეკლესიამ, კათოლიკოსის მეთაურობით, ვახტანგს, რომელიც ქრისტიანობისადმი ერთგულებასა და თავდადებას იჩენდა და ტყვეობაში აღსასრული ელოდა, ქრისტიანობის დათმობა და მაჰმადიანობის მიღება ურჩია.{{sfn-2|ნოდარ შოშიტაშვილი – ვახტანგ VI|2015|გვ=28}} მან ეს რჩევა უყოყმანოდ მიიღო.{{sfn-2|საქართველოს ისტორია, ტ. III|2012|გვ=300}}\n\nვახტანგმა 1716 წელს ისლამი აღიარა, „მხოლოდ სიტყვით და არა საქმით“ — წერდა მისი გამაჰმადიანების შესახებ ვახუშტი ბატონიშვილი. ამ ღონისძიებამ თავისი შედეგი გამოიღო, რითაც კიდევ ერთხელ დამტკიცდა შაჰის კარზე ვახტანგის დიდი ავტორიტეტი: ვახტანგს მაჰმადიანური სახელი — ჰუსეინ ყული-ხანი დაარქვეს,{{sfn-2|ნოდარ შოშიტაშვილი – ვახტანგ VI|2015|გვ=28}} ხოლო იესეს სასწრაფოდ ჩამოართვეს ქართლის ტახტი და იგი ვახტანგს დაუმტკიცეს, მის ნაცვლად კი ქვეყნის გამგებლობა ერთხანს მის ვაჟს — ბაქარს დაავალეს.{{sfn-2|საქართველოს ისტორია, ტ. III|2012|გვ=300}} ამავდროულად, შაჰ სულთან ჰუსეინმა ვახტანგს სპასალარის წოდება უბოძა და ირანის ჯარების სარდლადაც დანიშნა.\n\nბაქარმა ენერგიულად დაიწყო ირანიდან მამის ნაკარნახევი პოლიტიკის გატარება. შერყეული საშინაო ვითარება თანდათან გამოსწორდა.\n\nვახტანგის მოთხოვნით იესე შეიპყრეს. მისი მომხრეები კი მკაცრად დასაჯეს.{{sfn-2|საქართველოს ისტორია, ტ. III|2012|გვ=301}}\n\nევროპიდან მოსალოდნელ მხარდაჭერაზე იმედის გაცრუების შემდეგ ვახტანგი მიხვდა, რომ საჭირო იყო ახალი გზის ძიება.\n\n=== საგარეო ორიენტაციის შეცვლა ===\nაღნიშნულ ვითარებაში, წინა აზიის პოლიტიკურ ასპარეზზე ხელახლა გამოჩნდა მნიშვნელოვანი ძალა რუსეთის სახით, რომელიც ამ რეგიონში თავისი შორს გამიზნული პოლიტიკის გატარებას შეუდგა. ვახტანგ VI-სა და პეტრე I-ს შორის კონტაქტები დამყარდა. ქართლის მეფე იმედოვნებდა, რომ რუსეთის დახმარებით საქართველოს გაერთიანებასა და გათავისუფლებას შეძლებდა.{{sfn-2|საქართველოს ისტორია, ტ. III|2012|გვ=301}}\n\n1719-1720 წლებში ვახტანგსა და პეტრე I-ის წარმომადგენელს, ვოლინსკის, შორის შეთანხმება გაფორმდა, რომელიც ირანში რუსეთის გავლენის დასამყარებლად ერთობლივი ლაშქრობის ორგანიზებას ითვალისწინებდა. 1721 წელს ვახტანგ VI და რუსეთის წარმომადგენელი ერთობლივი ლაშქრობის მოწყობაზე შეთანხმდნენ.{{sfn-2|საქართველოს ისტორია, ტ. III|2012|გვ=301}}\n\n== ვახტანგ VI-ის ღონისძიებები ქართლის ტახტის დაკავების შემდეგ ==\n1719 წელს ირანიდან გამაჰმადიანების წყალობით თავდახსნილ მეფე ვახტანგ VI-ს ქართლი სიხარულით შეეგება. ისტორიკოსი სეხნია ჩხეიძე ასე აღწერს მეფის სამშობლოში დაბრუნებას: {{ციტატა|წამობრძანდა ყაზმინიდამ მეფე ვახტანგ, მობრძანდა აიდარბეგსა სამზღუარსა ლორესასა, აქედამ მიეგება ძე თვისი, ბაქარ ჯარითა ქართველითა, იქით დადგა მეფე, აქეთ ძე მისი. მიესალმნენ წინათ საბარათაშვილოს დროშა, სარდალი ლუარსაბ, მეორე დროშა საამილახვროსი, გიორგი და ზემოქართველნი, მესამედ მუხრანის ბატონი, არაგვისა და ქსნის ერისთავი, მერმე სამღვდელო დასნი, კათალიკოზი, ბატონისშვილი, ძმა მეფისა დომენტი და სრულიად ეპისკოპოზნი და ბოლოსა ჟამსა ჩამოვიდა ზნესრული, მხნე შვენიერი ბაქარ. გადაეხვია მამა. შექნეს სიხარული და განცხრომა. მობრძანდა ქალაქსა ტფილისისასა. შეიქმნა სიხარული და განცხრომა, დაჯდა სამეფოსა ტახტსა და დაისვა გვერდსა მნათობი, მზეებრ ბრწყინვალე დედოფალი რუსუდან. შექმნეს მილოცვა, აყრიდნენ ოქროსა და ვერცხლსა ქვიშისაებრ.{{sfn-2|ნოდარ შოშიტაშვილი – ვახტანგ VI|2015|გვ=28}}}}\n\nქართლში დაბრუნებულმა ვახტანგმა საჯაროდ უარყო ისლამი და ქრისტიანობა აღიარა. ეს სპარსეთისადმი, რომლის ფორმალურ ქვეშევრდომად ის ჯერ კიდევ ითვლებოდა, გამოწვევას უდრიდა. დასუსტებულმა ირანის შაჰმა, ჰუსეინ I-მა, ეს გამოწვევა გადაყლაპა და იმჟამად არავითარი რეაგირება არ გამოუჩენია. თავად ვახტანგი ქრისტიანობის უარყოფას მის მიერ ჩადენილ უდიდეს ცოდვად მიიჩნევდა.{{sfn-2|ნოდარ შოშიტაშვილი – ვახტანგ VI|2015|გვ=29}}\n\nმეფემ შერყეული მდგომარეობა მალევე განიმტკიცა: ურჩი თავადები დასაჯა, განსაკუთრებული სიმკაცრე გამოიჩინა მათდამი, ვინც მისი არყოფნის დროს იესეს მიუდგა და უერთგულა. ღალატისათვის მოაკვლევინა სომხეთის მელიქი ქამარ-ბეგი და რომ არა დომენტი კათალიკოსი, მოღალატეებს — პაპუნა ვეშაპისძესა და ბაგრატ ციციშვილსაც იგივე ბედი ელოდათ. კათალიკოსის შუამდგომლობით ისინი სიკვდილს გადაურჩნენ, თუმცა ოსეთში თხებზე გაცვალეს.{{sfn-2|ნოდარ შოშიტაშვილი – ვახტანგ VI|2015|გვ=29}} მნიშვნელოვნად გაიზარდა ვახტანგის გავლენა იმერეთში ფეოდალთა (ბეჟან დადიანი, შოშიტა III რაჭის ერისთავი, ზურაბ აბაშიძე, სიმონ აბაშიძე) მიერ იმერეთის მეფე გიორგის მკვლელობის შემდეგ. არანაკლებ ძლიერი იყო მისი გავლენა კახეთშიც.{{sfn-2|საქართველოს ისტორია, ტ. III|2012|გვ=302}}\n\n=== ლეკების წინააღმდეგ ბრძოლა ===\nლეკების თავდასხმები კავკასიის დანარჩენი ხალხების საერთო პრობლემად იქცა. მათი თარეში განსაკუთრებით გაძლიერდა 1715 წლიდან, როცა კახეთის სამეფო უკვე ვეღარ იგერიებდა მძარცველთა და თავდამსხმელთა გამუდმებულ შემოტევებს. 1719 წელს ირანიდან ქართლში დაბრუნებულ ვახტანგ VI-ს ლეკთა თარეშის ასალაგმავად გადამწყვეტი ზომების მიღება დასჭირდა.{{sfn-2|ნოდარ შოშიტაშვილი – ვახტანგ VI|2015|გვ=30}}\n\nვახტანგმა რამდენიმეჯერ გაილაშქრა ლეკების წინააღმდეგ არაგვის, ქსნის, ლიახვისა და მტკვრის ნაპირებზე. ქართლში ლეკთა ყაჩაღური თავდასხმები მნიშვნელოვნად შემცირდა, მაგრამ აუცილებელი გახდა მტრის განადგურება მისსავე ტერიტორიაზე — დაღესტანში თუ არა ჭარში მაინც.{{sfn-2|ნოდარ შოშიტაშვილი – ვახტანგ VI|2015|გვ=30}}\n\nვახტანგ VI ლეკი ფეოდალებისა და მოლაშქრეთა დამარცხების გზას კახეთთან ერთად ბრძოლაში ხედავდა. ვახტანგმა და კახეთის მეფე დავით II-მ, ჯერ კიდევ 1703 წელს შეჰფიცეს ერთმანეთს მეგობრობა. 1720 წლის გაზაფხულზე ვახტანგ VI-მ საბარათიანოს ლაშქარი გაგზავნა კახეთში ლეკებთან საბრძოლველად, მაგრამ დავით II-მ ვერ გაბედა ბრძოლაში ჩაბმა და ქართლის ლაშქარი სამი თვის შემდეგ უკან გამობრუნდა.{{sfn-2|ნოდარ შოშიტაშვილი – ვახტანგ VI|2015|გვ=30}}\n\n==== ბრძოლა ჭარ-ბელაქნის დასაკავებლად ====\nვახტანგ VI-მ განჯის სახანოს წინააღმდეგ გაილაშქრა, სადაც დაღესტნელთა დიდი ძალები იყო თავმოყრილი. ქართლელი მეომრები მტერს უტევდნენ შამქორში, ზეგამში, ჭარში, ბარდაში... ლეკებმა აზერბაიჯანული პროვინციებიდან ჭარ-ბელაქნისაკენ დაიხიეს და თავი დამარცხებულად გამოაცხადეს, მაგრამ ვახტანგს უშუალოდ ჭარის დაკავებაც სურდა. 1721 წელს ქართლელ მებრძოლებს კახელებიც შეუერთდნენ და საომრად მოემზადნენ. ირანის სამეფო კარი ყურადღებით ადევნებდა თვალს ვახტანგის ლაშქრობას. მისმა წარმატებებმა ისპაჰანში შეშფოთება გამოიწვია. ირანის მმართველ წრეებში ფიქრობდნენ, რომ ქართლელთა და კახელთა ერთობლივი ლაშქრობა საბოლოოდ ქართლისა და კახეთის გაერთიანებას გამოიწვევდა, ეს კი საქართველოს ირანის გავლენისაგან გათავისუფლების წინაპირობა იქნებოდა, ამიტომ გადამწყვეტი შეტევის წინ ვახტანგმა შაჰისაგან ბრძანება მიიღო, რომელიც ბრძოლის შეწყვეტასა და ჯარის დაშლას ავალებდა.{{sfn-2|ნოდარ შოშიტაშვილი – ვახტანგ VI|2015|გვ=30}} ქართლის მეფე დათანხმებას არ აპირებდა, მაგრამ სულ მალე მეორე ბრძანებაც მოვიდა, თანაც ძალზე კატეგორიული. ვახტანგი იძულებული გახდა ბრძოლა შეეწყვიტა, თუმცა მან მოიხმო შაჰის დესპანი, ამოიღო ქარქაშიდან ხმალი და დაიფიცა, რომ ამიერიდან შაჰისა და ირანის მხარდასაჭერად აღარ იბრძოლებდა.{{sfn-2|ნოდარ შოშიტაშვილი – ვახტანგ VI|2015|გვ=30}}\n\n== რუსულ-ქართული ერთობლივი ლაშქრობის ჩაშლა ==\nპეტრე I-მა ვახტანგთან კავშირი ჯერ კიდევ ამ უკანასკნელის ირანში ყოფნისას დაამყარა. ვახტანგი იმედოვნებდა, რომ რუსეთის დახმარებით საქართველოს ირანელთა ბატონობისაგან გაათავისუფლებდა და თურქეთის მიერ მიტაცებულ სამხრეთ საქართველოს ტერიტორიებსაც დაიბრუნებდა. იგი თვლიდა, რომ რუსეთიდან 5000-იანი ჯარის შემოსვლა საერთო მტრის წინააღმდეგ ქართველთა გაერთიანებას ხელს შეუწყობდა.{{sfn-2|ნოდარ შოშიტაშვილი – ვახტანგ VI|2015|გვ=32}} 1720 წელს პეტრე I და ვახტანგ VI ირანის წინააღმდეგ ერთობლივ მოქმედებაზე შეთანხმდნენ. როგორც ჩანს, ვახტანგმა ადრევე დაიწყო სალაშქროდ მზადება და მოკავშირეების შეძენის მიზნით სომეხ მელიქებსაც დაუკავშირდა.{{sfn-2|საქართველოს ისტორია, ტ. III|2012|გვ=308}}\n\nრუსეთის ქვეითი ჯარი, რომელსაც გენერალ-ადმირალი აპრაქსინი მეთაურობდა, 1722 წლის 18 ივლისს 274 გემით გამოემგზავრა ასტრახანიდან. გემებს სახმელეთო გზით გამოჰყვა ცხენოსანი ჯარი. მცირე ხნით ადრე, 2 ივლისს, რუსეთიდან საქართველოში მოავლინეს ბორის თურქისტანიშვილი, რომელმაც ქართლის მეფეს პეტრეს წერილი გადასცა, სადაც აღნიშნული იყო, რომ სულ მალე რუსეთის ჯარი კასპიისპირეთში შემოვიდოდა. ამით იმედმოცემული ვახტანგ VI რუსეთის იმპერატორს აღუთქვამდა, რომ 20 აგვისტოს განჯაში იქნებოდა თავისი ჯარით.{{sfn-2|ნოდარ შოშიტაშვილი – ვახტანგ VI|2015|გვ=32}} თითქმის ერთდროულად ქართლის მეფეს თურქეთის წინადადებაც მოუვიდა, რომლის მიხედვითაც ირანზე ლაშქრობაში მონაწილეობის სანაცვლოდ მთელ საქართველოში გამეფებას ჰპირდებოდნენ. ვახტანგმა ამ შეთავაზებაზე უარი თქვა და ყველაფერი პეტრეს შეატყობინა.{{sfn-2|საქართველოს ისტორია, ტ. III|2012|გვ=308}}{{sfn-2|ნოდარ შოშიტაშვილი – ვახტანგ VI|2015|გვ=33}}\nმინიატიურა|მარჯვნივ|რუსეთის პირველი იმპერატორი პეტრე I\nამავე ხანებში ვახტანგ VI-ს შაჰის ბრძანებაც მოსვლია შირვანში გალაშქრების თაობაზე, რომელსაც ლეკები დაჰპატრონებოდნენ; ამდენად, ვითარება თავისთავად დალაგდა: ვახტანგი განჯაზე ილაშქრებდა, შაჰის პირობის შესაბამისად – „ლეკების განდევნის“ მიზნით, ფაქტობრივად კი პეტრესთან შესახვედრად.{{sfn-2|საქართველოს ისტორია, ტ. III|2012|გვ=308}}\n\n1722 წლის აგვისტოს მიწურულს, ქართული ლაშქარი განჯისაკენ გაემართა, სადაც მას სომხებიც შეუერთდნენ, რომლებიც იმედოვნებდნენ, რომ ლაშქრობის წარმატებით დასრულების შემთხვევაში ისინიც განთავისუფლდებოდნენ ირანელთა ბატონობისაგან.{{sfn-2|საქართველოს ისტორია, ტ. III|2012|გვ=308}}{{sfn-2|ნოდარ შოშიტაშვილი – ვახტანგ VI|2015|გვ=33}} წინასწარი გეგმის თანახმად, ქართულ-სომხური ლაშქარი რუსებს დარუბანდსა და ბაქოს შორის უნდა შეხვედროდა, ამიტომ მათ განჯასთან დაბანაკება არჩიეს.\n\n23 აგვისტოს რუსებმა დარუბანდს მიაღწიეს. პეტრე I-მა აქ გარნიზონი ჩააყენა და მდინარე სოლახზე ციხესიმაგრის მშენებლობა დაიწყო, მაგრამ ლაშქრობის გაგრძელება გადაიფიქრა. ეს რამდენიმე გარემოებით იყო გამოწვეული: ძლიერი ქარის გამო კასპიის ზღვის სანაპიროზე გაჩერებულ გემებში წყალმა შეაღწია და ფქვილის თითქმის მთელი მარაგი დაასველა. ჯარში გავრცელდა ავადმყოფობები, დაეხოცათ ცხენებიც. ზღვაზე მორიგი ღელვის გამო კი დარუბანდისაკენ მომავალი რუსული გემები ჩაიძირა. ამ ყველაფერს თან დაერთო ურთიერთობის გამწვავება ოსმალეთთან. ყოველივე ამის გამო, პეტრე I 1722 წლის შემოდგომაზე ასტრახანში დაბრუნდა იმ იმედით, რომ გაზაფხულზე ლაშქრობას განაახლებდა, ხოლო ვახტანგთან მოსალაპარაკებლად პოდპორუჩიკი ივანე ტოლსტოი და ბორის თურქისტანიშვილი გამოგზავნა, რომლებიც თბილისში 27 ოქტომბერს ჩამოვიდნენ.{{sfn-2|ნოდარ შოშიტაშვილი – ვახტანგ VI|2015|გვ=34}} პეტრეს დესპანები თბილისში მყოფმა ვახუშტი ბატონიშვილმა მიიღო, რომელიც ძალიან შეაშფოთა რუსეთის ჯარის უკან გაბრუნების ამბავმა, რადგანაც ადვილი შესაძლებელი იყო, ამას ოსმალთა შემოჭრა მოჰყოლოდა საქართველოში.\n\n24 ნოემბერს უკვე თბილისში დაბრუნებული ვახტანგ VI შეხვდა პოდპორუჩიკ ტოლსტოის და დასთანხმდა რუსეთთან ერთობლივი სამხედრო მოქმედებების მომდევნო წელს გადატანაზე, მაგრამ, ამავე დროს, რუსეთის ჯარის ერთი დანაყოფის საქართველოში შემოყვანა მოითხოვა.{{sfn-2|ნოდარ შოშიტაშვილი – ვახტანგ VI|2015|გვ=34}}\n\n== ვახტანგის მდგომარეობის გართულება ==\nროცა პეტრე I აცნობეს, რომ არზრუმის ფაშა ყარსში ჯარს აგროვებდა, რაც ქართლზე თურქეთის შესაძლო თავდასხმას ნიშნავდა, იმპერატორი დასთანხმდა საქართველოში ორიათასკაციანი ჯარი გამოეგზავნა. გამოემგზავრა კიდევაც ჯარი პეტერბურგიდან, მაგრამ სანამ ასტრახანამდე ჩამოაღწია, ქართლში მდგომარეობა კიდევ უფრო გართულდა.{{sfn-2|ნოდარ შოშიტაშვილი – ვახტანგ VI|2015|გვ=34}}\n\n1722 წლის 12 ოქტომბერს, ალყაში მოქცეული ირანის შაჰი სულთან ჰუსეინი ავღანელებს დანებდა. ჩრდილოეთის პროვინციებს თავშეფარებულმა ირანის ტახტის მემკვიდრემ, თამაზ-მირზამ, ვახტანგს ჯარი სთხოვა. ქართლის მეფემ უარი შეუთვალა. ამავე დროს, ქართლის საზღვართან ოსმალები კვლავ აგრძელებდნენ სამზადისს საბრძოლო მოქმედებების დასაწყებად. განაწყენებულმა შაჰმა, თამაზმა (მან თვითონვე გამოაცხადა საკუთარი თავი შაჰ-თამაზ II-დ) ქართლი ვახტანგს ჩამოართვა და კახეთის მეფე კონსტანტინე II-ს გადასცა. თბილისის შემოგარენში განლაგებულმა ირანის გარნიზონმა, შაჰ-თამაზის ბრძანებით, ქალაქზე შეტევა დაიწყო. დედაქალაქს კახეთის მხრიდან კონსტანტინე II-ც მოადგა თავისი ჯარითა და დაქირავებული ლეკებით. მას ეხმარებოდნენ განჯისა და ერევნის ხანები.{{sfn-2|ნოდარ შოშიტაშვილი – ვახტანგ VI|2015|გვ=35}} ვახტანგ VI-ის დასახმარებლად მხოლოდ დასავლეთ საქართველოდან ჩამოვიდა მცირერიცხოვანი ჯარი. სამ თვეს უძლებდა თბილისი გამუდმებულ შეტევებს, რასაც ღალატიც დაერთო და 1723 წლის 4 მაისს დედაქალაქი დანებდა. დამარცხებული ვახტანგი ჯერ გორში გაიხიზნა, იქიდან კი ცხინვალში გადავიდა.{{sfn-2|ნოდარ შოშიტაშვილი – ვახტანგ VI|2015|გვ=35}}\n\n== რუსეთში გამგზავრება ==\nქართლიდან განდევნილ ვახტანგ VI-ს ისღა დარჩენოდა რუსეთში გამგზავრებულიყო და პეტრე I-ის კარზე ეძებნა წართმეული სამეფოს დაბრუნების გზები. 1724 წლის ივლისში ვახტანგი რაჭიდან ჩრდილოეთ კავკასიაში გადავიდა. მამისონის უღელტეხილამდე რაჭის ერისთავმა შოშიტამ გააცილა. დიგორში სამშობლოდან აყრილ ქართლის მეფეს ცოლისძმა, ჩერქეზთა ბატონი მიეგება.{{sfn-2|ნოდარ შოშიტაშვილი – ვახტანგ VI|2015|გვ=37}}\n\nყაბარდოში ვახტანგს რუსეთის სამხედრო რაზმი დახვდა პოლკოვნიკ ლიცკინის მეთაურობით, რომელმაც მეფე და მისი ამალა წმინდა ჯვრის სიმაგრეში დააბანაკა. გადაწყდა, აქ დალოდებოდნენ რუსეთში გამგზავრების ნებართვას, რისთვისაც ვახტანგ ამილახვარი პეტერბურგში გაგზავნეს მოსალაპარაკებლად.{{sfn-2|ნოდარ შოშიტაშვილი – ვახტანგ VI|2015|გვ=37}}\n\n=== ამალა ===\nვახტანგ VI-ის ამალას, პეტრე I-ის სამეფო კარზე გაგზავნილი სიის მიხედვით, შეადგენდა 1214 (ზოგი ვერსიით 1208) კაცი. პოლკოვნიკ ლიცკინის მოხსენების მიხედვით კი, რუსეთში ჩასულ ქართველთა რაოდენობა 1885 კაცს აღწევდა, რაც იმით აიხსნება, რომ ამალა ჩრდილოეთ კავკასიაში ადრე ჩასული ქართველებით შეივსო.{{sfn-2|ნოდარ შოშიტაშვილი – ვახტანგ VI|2015|გვ=37}} ამალაში იყვნენ მეფის ოჯახის წევრები: დედოფალი რუსუდანი, შვილები: ბაქარი, ვახუშტი და გიორგი; ძმები: სვიმონი, კონსტანტინე, ადარნასე; და — ხვარაშანი. მეფე ქაიხოსროს შვილები დავითი და ანა. სარდლები, სახლთუხუცესები, მღვდელმთავრები, დიდებულები თავიანთი ოჯახის წევრებითა და მსახურებით. ვახუშტის მეუღლეს, ორი ვაჟისა და ორი ასულის გარდა, თან ახლდა ერთი გამდელი, 13 მოახლე, 25 მსახური, 5 თავადი 7 ყმით და 19 აზნაური 17 ყმით. ვახტანგ მეფის პირადი ამალა 530 კაცს ითვლიდა, რუსუდან დედოფლისა — 101-ს, ბაქარისა — 242-ს, სვიმონისა — 83-ს და ა. შ. ამალაში, ასევე, იყვნენ მეცნიერები და მწერლები: მამუკა ბარათაშვილი, ონანა ქობულაშვილი, გაბრიელ გელოვანი და სხვ.{{sfn-2|ნოდარ შოშიტაშვილი – ვახტანგ VI|2015|გვ=37}}\n\n== რუსეთში ცხოვრების წლები ==\nვახტანგ VI 1725 წლის 2 თებერვალს ასტრახანიდან 84 კაცით გაემგზავრა მოსკოვში, რათა შემდეგ პეტერბურგში შეხვედროდა რუსეთის იმპერატორს. მეფეს თან ახლდნენ ვაჟი ბაქარი და ძმა სვიმონი.{{sfn-2|ნოდარ შოშიტაშვილი – ვახტანგ VI|2015|გვ=38}} დედოფალი რუსუდანი და ვახუშტი ბატონიშვილი ასტრახანში დარჩნენ მეფის მრავალრიცხოვან ამალასთან ერთად.{{sfn-2|ნოდარ შოშიტაშვილი – ვახტანგ VI|2015|გვ=38}} ვახტანგმა გზაში შეიტყო პეტრე I-ის გარდაცვალების ამბავი.\n\nრუსეთის სამეფო კარმა ვახტანგ VI-ს განუცხადა, რომ პეტრე I-ის სურვილის თანახმად, მათ ქართველების დაფუძნება წმინდა ჯვრის სიმაგრეში სურდათ. ქართველებს ასევე შესთავაზეს დარუბანდსა და ბაქოში დასახლება, ხოლო როცა რუსეთი კასპიისპირეთში მდგომარეობას განიმტკიცებს, სამშობლოში დაბრუნებასაც შეძლებო, — არწმუნებდა ქართლის ლტოლვილ მეფეს ეკატერინე I.{{sfn-2|ნოდარ შოშიტაშვილი – ვახტანგ VI|2015|გვ=38}}\n\n1726 წლის თებერვალში, რუსეთის უმაღლესი საიდუმლო საბჭოს გადაწყვეტილებით, ვახტანგ VI-ს ირანში მოსალაპარაკებლად გამგზავრება დაევალა. გამგზავრების წინ ეკატერინე I-მა ვახტანგი ქართლის მეფედ ცნო, ირანთან ურთიერთობის მოწესრიგების შემთხვევაში კი ქართლის სამეფო ტახტზე დაბრუნება აღუთქვა და მატერიალურადაც უზრუნველყო.{{sfn-2|ნოდარ შოშიტაშვილი – ვახტანგ VI|2015|გვ=39}}\n\n1726 წლის 28 აგვისტოს დარუბანდში ჩასულ ვახტანგ VI-ს, ეკატერინე I-ის ბრძანებით, ყაზანის ღვთისმშობლის ეკლესიაში ანდრია პირველწოდებულის ორდენი გადასცეს. 10 სექტემბერს ვახტანგი უკვე რეშთში ჩავიდა.{{sfn-2|ნოდარ შოშიტაშვილი – ვახტანგ VI|2015|გვ=39}}\n\nირანში მანამდე იყო დაწყებული მოლაპარაკება რუსეთის წარმომადგენლებსა და შაჰს შორის, მაგრამ წარუმატებლად. ვახტანგის ჩასვლის შემდეგ მდგომარეობა შეიცვალა, რადგან შაჰ-თამაზი მის მიმართ კეთილად იყო გამსჭვალული. შაჰმა თავისი წარმომადგენელი, სპასალარი მოჰამედ რეზა, შეახვედრა რუსეთის ქართველ დესპანს 1726 წლის 9 ოქტომბერს. წინასწარი შეთანხმების მიხედვით, რუსეთს უარი უნდა ეთქვა გილანზე, მაზანდარანსა და ასტრაბადზე, შაჰი კი, ოსმალთა განდევნის შემდეგ, ვახტანგს კვლავ ქართლის მეფედ აღიარებდა.{{sfn-2|ნოდარ შოშიტაშვილი – ვახტანგ VI|2015|გვ=39}}\n\n1727 წლის მარტისათვის მდგომარეობას, თითქოს, სასიკეთო პირი უჩანდა, მაგრამ გენერალმა ვასილი ლევაშოვმა, რომელიც ვახტანგს ეჭვის თვალით უყურებდა, მოლაპარაკება ჯერ გააჭიანურა და შემდეგ ჩაშალა.{{sfn-2|ნოდარ შოშიტაშვილი – ვახტანგ VI|2015|გვ=39}}\n\n1727 წლის 17 მაისს გარდაიცვალა ეკატერინე I და ტახტზე აიყვანეს პეტრე I-ის 12 წლის შვილიშვილი პეტრე II. უმაღლესმა საიდუმლო საბჭომ ვახტანგ VI რუსეთში გაიწვია. 1717 წლის 7 სექტემბერს ვახტანგი გაემგზავრა კიდეც, მაგრამ გზაში მრავალი დაბრკოლება (ზღვის ღელვა, ჟამიანობა) შეხვდა და ერთი წლის შემდეგ ძლივს ჩააღწია მოსკოვში.{{sfn-2|ნოდარ შოშიტაშვილი – ვახტანგ VI|2015|გვ=39}}\n\nსამშობლოში დაბრუნებაზე ფიქრი ვახტანგ VI-ს არასოდეს შეუწყვეტია. საყურადღებოა 1727 წლის პირველი აპრილით დათარიღებული მისი ვრცელი წერილი რუსეთის სახელმწიფო კანცლერ გავრილ გოლოვკინისადმი, რომელსაც ირანში ჩაშლილი მოლაპარაკებების შემდეგ უგზავნიდა: „''თუ ამ წყალობას მიზამთ, რომ ჩემის ქვეყნისა კიდევ ამის უფრო წახდენასა და გაურჯულებას არ მაჩვენებთ და ამას საფლავში არ ჩამატანთ, რომ ის ჩემს შვილსა და შვილიშვილს დაეკარგოს, ხომ კაი წყალობა იქნება, თუ არა და ნება თქვენია''“, — წერდა ვახტანგი.{{sfn-2|ნოდარ შოშიტაშვილი – ვახტანგ VI|2015|გვ=40}}\n\n1730 წელს, 14 წლის პეტრე II-ის გარდაცვალების შემდეგ, რუსეთის ტახტზე პეტრე I-ის ძმისშვილი ანა ავიდა. იგი მთელ დროს სადღესასწაულო ბალ-მასკარადების გამართვასა და გართობას ანდომებდა. ვახტანგისა და ქართველი დიდებულების აუდიენციები არაფრისმთქმელი დაპირებებით სრულდებოდა, თუმცა აღსანიშნავია, რომ მოხდენილ ქართველ ბატონიშვილებს გამორჩეული ადგილი ეკავათ იმპერატრიცის სადღესასწაულო ბალ-მასკარადებზე.{{sfn-2|ნოდარ შოშიტაშვილი – ვახტანგ VI|2015|გვ=41}}\n\nყველაფრის მიუხედავად, ვახტანგ VI კვლავ ცდილობდა დაერწმუნებინა რუსეთის ხელისუფლება, რომ კავკასიის ხალხთა მხარდაჭერა მათთვის მნიშვნელოვანი იყო. ამავე დროს, მას ურთიერთობა არ შეუწყვეტია სომეხ და ყაბარდოელ თავადებთან, ასევე ცდილობდა რუსეთიდან მოეხდინა გავლენა დაღესტნელ მებატონეებზე, რომელთა რაზმებიც ისევ აგრძელებდნენ საქართველოში თარეშს.{{sfn-2|ნოდარ შოშიტაშვილი – ვახტანგ VI|2015|გვ=41}}\n\n1734 წელს ირანის შაჰმა ნადირმა ახალი ძალით წამოიწყო ოსმალთა წინააღმდეგ ბრძოლა და ეს დაპირისპირება სამხრეთ კავკასიის ტერიტორიაზე გადაიტანა. ნადირმა რუსეთთან ახალი ხელშეკრულების გაფორმების სურვილი გამოთქვა, თუმცა მხოლოდ მას შემდეგ, რაც რუსეთი ირანს კასპიისპირა პროვინციებს დაუბრუნებდა.{{sfn-2|ნოდარ შოშიტაშვილი – ვახტანგ VI|2015|გვ=43}}\n\n1735 წელს გაფორმებული განჯის ტრაქტატის მიხედვით, რუსეთი ირანს ბაქოსა და დარუბანდს უთმობდა. ოსმალთა ბატონობისაგან განთავისუფლების შემდეგ კი ირანს ქართლის სამეფო ვახტანგ VI-სათვის უნდა გადაეცა. ნადირ-შაჰი ვახტანგსა და ბაქარს თავისთან იწვევდა მოსალაპარაკებლად, მაგრამ ვახტანგი რუსეთის განაწყენებას მოერიდა, ავადმყოფობა მოიმიზეზა და არ წავიდა, ბაქარი კი რუსეთის არმიაში არტილერიის გენერალ-ლეიტენანტი იყო და იმპერატორის ბრძანების გარეშე ირანის შაჰს ვერ ეახლებოდა.{{sfn-2|ნოდარ შოშიტაშვილი – ვახტანგ VI|2015|გვ=43}}\n\n== გარდაცვალება ==\n1736-1737 წლისთვის ვახტანგისთვის ნათელი გახდა, რომ ქართლში მისი დაბრუნება შეუძლებელი იყო კახელი ბაგრატიონების გაძლიერების გამო. ისედაც გამწარებულ ვახტანგს რუსეთის ქვეშევრდომობის მიღება მოსთხოვეს, ეს კი საქართველოში დაბრუნებაზე უარის თქმასა და ჩრდილოეთში სამუდამო დამკვიდრებას ნიშნავდა.\n\nვახტანგმა არ მიიღო შეთავაზებული წინადადება, არ ისურვა სხვა ქვეყნის ქვეშევრდომობა, მან მოსკოვს წასვლა აღარ ისურვა, ასტრახანს დასახლდა, მხლებელთა ჯგუფი ბაქარს ჩააბარა და სრული თავისუფლება მიანიჭა ყველას, ბაქარი თავისი მხლებლებით მოსკოვისაკენ გაემართა. მალე მოსკოვიდან ასტრახანს ჩავიდა რუსუდან დედოფალიც.{{sfn-2|ლევან მენაბდე – ვახტანგ VI|2011|გვ=100}}\n220px|მინიატიურა|მარჯვნივ|ვახტანგ VI-ის საფლავი ასტრახანის მიძინების ტაძარში\nასტრახანში დასახლებული ვახტანგი მწვავედ განიცდიდა სამშობლოდან დაშორებას და მარცხს, რაც აისახა კიდევაც მის ლექსებში.\n\n1737 წლის 26 მარტს ვახტანგი გარდაიცვალა, იგი პატივით დაკრძალეს ასტრახანის მიძინების ტაძარში.{{sfn-2|ლევან მენაბდე – ვახტანგ VI|2011|გვ=101}}{{sfn-2|ნოდარ შოშიტაშვილი – ვახტანგ VI|2015|გვ=43}}\n\nვახტანგის გარდაცვალება რუსეთში მყოფი ქართველებისათვის დიდი ტრაგედია იყო. მათ გულისტკივილს ნათლად გადმოსცემს დავით გურამიშვილის ლექსი, რომელიც მან მეფის გარდაცვალებას მიუძღვნა:<center>{{ციტატა|ვაი, რა ბოძი წაიქცა, სახლ-კარი თავს დაგვექცაო!<br />ლხინი, შვება და სიამე სულ ჭირად გარდაგვექცაო.<br />ჩვენ ყმანი დავრჩით, პატრონი წავიდა, შორს გაგვექცაო,<br />გაფრთხილდი, შენც არ დაგვექცე, ღვთის მაცა, მაგრა დექ, ცაო!<br /><br />მეფე მოგვიკვდა, ვიქმენით ჩვენ მწარედ ოხერ-ტიალი!<br />მით დაგვიბნელდა საწუთროს შუქთა ბრწყინვა და ჭყრტიალი;<br />მოგვწყდა წელ-გული, შევქმენით, ვით უმხროდ ჩიტმან ფრტიალი,<br />დავიწყეთ, ვითა წიწილთა უკრუხობითა, წკრტიალი.}}</center>\n\n== მეცნიერული შრომები ==\nვახტანგის მწიგნობრულ-საგანმანათლებლო საქმიანობაში ერთობ დიდი ადგილი უკავია მეცნიერულ მოღვაწეობას, კვლევა-ძიებით მუშაობას. ვახტანგ VI იყო არა მხოლოდ ინტელექტუალური საქმიანობის აღიარებული ხელმძღვანელი და კულტურულ-შემოქმედებითი მუშაობის ნიჭიერი ორგანიზატორი, არამედ დაკვირვებული მკვლევარი და ნაყოფიერი მეცნიერი. თავისი ორიგინალური თუ თარგმნილ-გადმოკეთებული შრომებით მან შესამჩნევად შეუწყო ხელი ქართული მეცნიერების განვითარებას.{{sfn-2|ლევან მენაბდე – ვახტანგ VI|2011|გვ=168}}{{sfn-2|ნოდარ შოშიტაშვილი – ვახტანგ VI|2015|გვ=22}}\n\nვახტანგმა მრავალმხრივი მეცნიერული მუშაობა წამოიწყო სამშობლოში (ლექსიკოგრაფია, ისტორიოგრაფია, ლიტერატურათმცოდნეობა-რუსთველოლოგია), განაგრძო ირანელთა ტყვეობაში (ასტრონომია, ქიმია) და დაასრულა რუსეთში (ქიმია, ისტორიოგრაფია). მიუხედავად სახელმწიფოებრივ-პოლიტიკური საქმიანობით გადატვირთვისა, იგი ყველგან პოულობდა დროს მეცნიერული მუშაობისათვის.{{sfn-2|ლევან მენაბდე – ვახტანგ VI|2011|გვ=168}}\n\n=== ასტრონომია ===\nXVIII საუკუნის პირველ ნახევარში საქართველოში საგრძნობლად გაღვივდა ინტერესი ციური სამყაროსადმი, შესამჩნევლად გაიზარდა მოთხოვნილება კოსმოგრაფიული ძეგლებისადმი. ქართული ასტრონომიის განვითარებაში მნიშვნელოვანი წვლილი შეიტანა ვახტანგმაც. იგი ახალგაზრდობაშივე ინტერესით სწავლობდა ასტრონომიას; სამყაროს ეცნობოდა სპეციალური სახელმძღვანელოებით; გულდასმით კითხულობდა და სათანადო მინაწერებს ურთავდა XII-XIII საუკუნეების ხელნაწერებში შემონახულ ასტრონომიულ-კალენდრული ხასიათის თხზულებებს.{{sfn-2|ლევან მენაბდე – ვახტანგ VI|2011|გვ=168}} შემდეგ ხანებში ხელი მიჰყო სპეციალური ლიტერატურის თარგმნასაც. სახელდობრ, ირანში ყოფნის დროს სპარსული ენიდან თარგმნა ცნობილი მეცნიერის, ულუღ ბეგის (XV ს.) ასტრონომიული ტრაქტატი „ზიჯი“ – „ვარსკვლავთა კატალოგი“, „ვარსკვლავთმრიცხველობა“.{{sfn-2|ლევან მენაბდე – ვახტანგ VI|2011|გვ=168}}{{sfn-2|ნოდარ შოშიტაშვილი – ვახტანგ VI|2015|გვ=22}}\n250პქ|მინიატიურა|მარჯვნივ|ვახტანგ VI-ის [[ასტროლაბი]]. თითბერი, 1716-1719 წწ. თანავარსკვლავედების, პლანეტებისა და სამყაროს მხარეების მაჩვენებელი წარწერები შესრულებულია ქართული [[მხედრული]]თ.\nულუღ ბეგმა თავისი ობსერვატორიითა და იქ ჩატარებული დაკვირვებებით საკმაოდ გაითქვა სახელი. მან მრავალწლოვანი და მრავალმხრივი მუშაობის შედეგად შექმნა ის შრომა, რომელმაც ირანელთა ტყვეობაში მყოფი ვახტანგის ყურადღება მიიპყრო. ვახტანგმა სათანადოდ შეაფასა ნაშრომის ღირსება, კატალოგის მნიშვნელობა და ქართველთა შორის ასტრონომიისადმი ინტერესის გაღვივების მიზნით იგი მშობლიურ ენაზე გადმოთარგმნა. ამასთანავე, მან ცდა არ დააკლო, რომ სამარყანდელი ასტრონომის ტრაქტატი ქართველი მკითხველისათვის ადვილად გასაგები გაეხადა. ამ მიზნით ზოგი უმნიშვნელო ადგილი გამოტოვა, ზოგი კი საგანგებოდ განმარტა.{{sfn-2|ლევან მენაბდე – ვახტანგ VI|2011|გვ=169}} ვახტანგ VI-ის მიერ ქართულად თარგმნილი „ზიჯი“ დღესაც აოცებს მეცნიერებს: გარდა იმისა, რომ მასში 244 ქალაქის გეოგრაფიული კოორდინატებია აღწერილი, ვახტანგის მიერ დამატებულია კიდევ 450 ადგილი, მათი გეოგრაფიული მდებარეობის აღმნიშვნელი გრძედითა და განედით. ამ პუნქტებს შორისაა ქალაქი გორიც.{{sfn-2|ნოდარ შოშიტაშვილი – ვახტანგ VI|2015|გვ=22}} მასალები ვახტანგმა მოაგროვა ევროპული სამეცნიერო ლიტერატურიდან, თუმცა აღნიშნავდა, რომ წყაროებში ბევრ უზუსტობას გადააწყდა. ამ უზუსტობებს იგი თავადვე ასწორებდა. ისეთი გეოგრაფიული პუნქტები, როგორებიცაა არზრუმი, ალეპო, დამასკო, ისპაანი, მექა, ქაშანი, შირაზი და კიდევ სხვა ქალაქები, თარგმანში ვახტანგმა დედნისაგან განსხვავებულად აღწერა. გარდა ამისა, ამ თარგმანს დაურთო სპარსულ-ქართული ასტრონომიული განმარტებებისა და უცხო სიტყვების ლექსიკონი.{{sfn-2|ნოდარ შოშიტაშვილი – ვახტანგ VI|2015|გვ=22}}\nაღსანიშნავია ის მუშაობა, რომელიც ვახტანგმა ჩაატარა ხოჯა ნასირ ედ-დინ თუსის (XIII ს.) „თალი მასალის“ ქართული თარგმანის სრულყოფისათვის, მისი დავალებით თარგმნილი ტექსტის რედაქტირებისათვის. აქვე აღსანიშნავია თბილისის სტამბაში დაბეჭდილი (1721 წ.) ასტრონომიულ-კოსმოგრაფიული თხზულება „აიათი, რომელ არს ქმნულების ცოდნის წიგნი“, რომელიც სპარსულიდან ვახტანგმა თარგმნა, ხოლო სასტამბოდ ნ. ორბელიანმა გამართა.{{sfn-2|ნოდარ შოშიტაშვილი – ვახტანგ VI|2015|გვ=22}}{{sfn-2|ლევან მენაბდე – ვახტანგ VI|2011|გვ=169}} ცნობილია ვახტანგის კალენდრული ხასიათის ორიგინალური შრომებიც: „ხელთა“ და „კვინკლოსი“ ანუ „საძირკველი“.{{sfn-2|ლევან მენაბდე – ვახტანგ VI|2011|გვ=169}}\n\n=== ქიმია ===\n255px|მინიატიურა|მარჯვნივ|ვახტანგ VI-ის ქიმიის სახელმძღვანელო\nვახტანგს საკმაოდ აინტერესებდა და იზიდავდა ქიმია. მან ჯერ კიდევ ისპაანში დაიწყო და რუსეთში დაასრულა ქიმიის სახელმძღვანელო, რომელიც ვახტანგის ხელნაწერში ასეა დასათაურებული: „წიგნი ზეთების შეზავებისა და ქიმიის ქმნის“.{{sfn-2|ნოდარ შოშიტაშვილი – ვახტანგ VI|2015|გვ=22}}{{sfn-2|ლევან მენაბდე – ვახტანგ VI|2011|გვ=170}} აღნიშნული წიგნი არაა ორიგინალური ნაწარმოები, მაგრამ არც თარგმანია და არც რომელიმე უცხო წყაროს ქართული ვერსია. ვახტანგმა გამოიყენა აღმოსავლური ძეგლები, გამოკრიფა იქიდან საინტერესო მასალა, ჩაატარა ცდები და სცადა ზოგიერთი ქიმიური ნივთიერების მიღების წესის შემუშავებაც.{{sfn-2|ლევან მენაბდე – ვახტანგ VI|2011|გვ=170}} ზოგჯერ იგი ზეპირი ცნობებითაც სარგებლობდა, მაგრამ, შეძლებისდაგვარად, ამოწმებდა და აზუსტებდა მათ. გასაგებია, რომ ყველა ცდის ჩატარება და ყველა ცნობის შემოწმება ირანელთა ტყვეობაში მყოფი ვახტანგისათვის შეუძლებელი იყო, ამიტომ იგი, სურვილის წინააღმდეგ, ზოგჯერ შეუმოწმებელ მასალასაც ათავსებდა სახელმძღვანელოში, მაგრამ ამას მკითხველს არ უმალავდა და საგანგებოდ აფრთხილებდა კიდეც.{{sfn-2|ლევან მენაბდე – ვახტანგ VI|2011|გვ=170}}\n\n=== მედიცინა ===\nსაყურადღებოა ვახტანგის წვლილი ქართული მედიცინის განვითარებაში. აქ, უპირველეს ყოვლისა, უნდა მოვიხსენიოთ მისი ზრუნვა ძველი ქართული მედიცინის ადრინდელი ძეგლების შემცველი ხელნაწერების დაცვა-შენარჩუნებაზე. საინტერესოა ის ფაქტი, რომ ორი უაღრესად საყურადღებო სამედიცინო ხასიათის თხზულების ხელნაწერები ვახტანგის სახელთანაა დაკავშირებული.{{sfn-2|ლევან მენაბდე – ვახტანგ VI|2011|გვ=171}}\n\nXI საუკუნის „უსწორო კარაბადინის“ ხელნაწერის ანდერძში იკითხება: „''ჩვენ, საქართველოს გამგებელმა ბატონიშვილმან პატრონმან ვახტანგ, დავაწერინეთ კარაბადინი ესე საკითხავად სამყოფად დარბაზ სეფეთა ჩვენთა. ერთი ფურცელი აკლდა და მისი ვერსად ვიპოეთ რომ დაგვეწერა''“. როგორც ჩანს, ვახტანგმა გაითვალისწინა დასახელებული ძეგლის მნიშვნელობა და მისი ხელნაწერი საგანგებოდ დაამზადებინა. გულისტკივილი ერთი ფურცლის დაკლების გამო საკმაოდ ნათლად ამოწმებს მის დიდ ინტერესს ძველი ქართული მედიცინისადმი.{{sfn-2|ნოდარ შოშიტაშვილი – ვახტანგ VI|2015|გვ=22}}{{sfn-2|ლევან მენაბდე – ვახტანგ VI|2011|გვ=171}}\n\nკიდევ უფრო მეტი ამაგი დასდო ვახტანგმა ზაზა ფანასკერტელ-ციციშვილის (XV ს.) ცნობილი თხზულების „სამკურნალო წიგნის“ შემცველ ხელნაწერს, რომელსაც ასეთი მინაწერი ამშვენებს: „''ჩვენ, საქართველოს გამგებელმა ბატონიშვილმან პატრონმან ვახტანგ, თვითოეულად ფურცლად მოშორებული კარაბადინი ესე შევაწყობინე და შევაკვრევინეთ სახმარად და სასარგებლოდ კაცთათვინ და სახმარისად ყოველთა''“. ცხადად ჩანს, რომ დაშლილი ხელნაწერის წესრიგში მოყვანა და აკინძვა ვახტანგის თაოსნობით მოხდა.{{sfn-2|ლევან მენაბდე – ვახტანგ VI|2011|გვ=171}}\n\nცალკე აღსანიშნავია ის გარემოება, რომ ვახტანგის ზემოთხსენებულ თხზულებაში – „წიგნი ზეთთა შეზავებისა და ქიმიის ქმნის“, საკმაოდ ჭარბადაა სამედიცინო ხასიათის პარაგრაფები, განხილულია სამკურნალო პრეპარატების შედგენილობა, აღწერილია ოპტიკური ხელსაწყოების დამზადების ტექნოლოგიური პროცესები და ა. შ. ეს კი კიდევ ერთხელ ადასტურებს ვახტანგის განსწავლულობას მედიცინაში.{{sfn-2|ლევან მენაბდე – ვახტანგ VI|2011|გვ=171}}\n\n=== ლექსიკოგრაფია ===\nერთობ დიდია ვახტანგის დამსახურება ქართულ ლექსიკოგრაფიაში. მან ნაყოფიერი მუშაობა ჩაატარა როგორც სულხან-საბა ორბელიანის „სიტყვის კონის“ სრულყოფისათვის, ისე ახალი ლექსიკონების შედგენისთვისაც.{{sfn-2|ლევან მენაბდე – ვახტანგ VI|2011|გვ=171}} \n255px|მინიატიურა|მარცხნივ|[[სულხან-საბა ორბელიანი]]ს „სიტყვის კონა“, რომლის შედგენაშიც ვახტანგ VI-ს მნიშვნელოვანი წვლილი მიუძღვის.\nვახტანგი ყურადღებით ადევნებდა თვალს მისი აღმზრდელის საქმიანობას და კარგად იცოდა, რომ სულხან-საბა წლების მანძილზე შეუნელებელი ინტერესითა და ენერგიის დაუზოგავად მუშაობდა ლექსიკონზე, ავსებდა, აზუსტებდა და ხვეწდა მას, ამიტომ იგი გულდასმით კითხულობდა ლექსიკონის ახალ ნუსხებს და განმარტება-დამატებებს ურთავდა. ვახტანგმა განმარტა სულხან-საბას მიერ დამოწმებული ზოგიერთი სიტყვა (''ასპალადი, ანჯმნი''{{sfn-2|ლევან მენაბდე – ვახტანგ VI|2011|გვ=172}}), ზოგი განუმარტავიც ახსნა (''მყაფი, სუნტაქსვა''{{sfn-2|ლევან მენაბდე – ვახტანგ VI|2011|გვ=172}}), განმარტებულს დაუმატა იმავე სიტყვის სხვა მნიშვნელობაც და ახალი წყაროს ჩვენებით დაადასტურა, წყაროების მიუთითებლად წარმოდგენილ სიტყვებს წყაროები მიაწერა (''ხალი, წული''{{sfn-2|ლევან მენაბდე – ვახტანგ VI|2011|გვ=172}}) და ა. შ. ზოგჯერ ეკამათებოდა და არ ეთანხმებოდა აღმზრდელს. მაგალითად, სულხან-საბა წერდა: „''ზაბაკი და ზამბაკი სადაფია''“.{{sfn-2|ლევან მენაბდე – ვახტანგ VI|2011|გვ=172}} ვახტანგმა ეჭვი გამოთქვა: „''ზამბაკი ვეჭობ სადაფი იყოს''“.{{sfn-2|ლევან მენაბდე – ვახტანგ VI|2011|გვ=172}}\n\nლექსიკონის ადრეულ ნუსხებში ვახტანგის მიერ შეტანილ განმარტებათა ნაწილმა სათანადო ადგილი მოიპოვა მომდევნო ხანის ხელნაწერებში. სულხან-საბამ თუ სიტყვასიტყვით არ გაიმეორა ვახტანგის განმარტება, ანგარიში მაინც გაუწია მას. მაგალითად, სულხან-საბა წერდა: „''დაბალთვა-ბალთვა უყო''“, ვახტანგმა დამატებით განმარტა: „''დაკოდვა, დაჭრა მრავლად''“.{{sfn-2|ლევან მენაბდე – ვახტანგ VI|2011|გვ=172}} სულხან-საბამ, ჩანს, გაიზიარა აღზრდილის მინაწერის აზრი და უკანასკნელად „''დაბალთვა''“ ასე ახსნა: „''მეტად წვრილად დაკოდა''“.{{sfn-2|ლევან მენაბდე – ვახტანგ VI|2011|გვ=172}}\n\nვახტანგის მიერ დამატებული ზოგიერთი სიტყვა და მისი ახსნა „სიტყვის კონის“ უკანასკნელ გამოცემებშიც გვხვდება (''ლაციცობა, მდივნე, ხლიჩი''{{sfn-2|ლევან მენაბდე – ვახტანგ VI|2011|გვ=172}})\nსაგულისხმოა, რომ სულხან-საბას ნაშრომს ვახტანგმა მისცა სათანადო სახელი.{{sfn-2|ლევან მენაბდე – ვახტანგ VI|2011|გვ=172}}{{sfn-2|ნოდარ შოშიტაშვილი – ვახტანგ VI|2015|გვ=23}} ადრეული რედაქციის ანდერძში სულხან-საბა წერდა: „''ქართულთა ენათა ლექსიკონი აღარ იპოებოდა''“. სიტყვა „ლექსიკონთან“ ვახტანგმა მიაწერა „''რომელ არს ქართულად სიტყვის კონა''“.{{sfn-2|ლევან მენაბდე – ვახტანგ VI|2011|გვ=172}} როგორც ჩანს, სულხან-საბას მოეწონა ეს დამატება-განმარტება და თავის შრომას „სიტყვის კონა ქართული“ უწოდა,{{sfn-2|ლევან მენაბდე – ვახტანგ VI|2011|გვ=172}} ხოლო ანდერძში ჩაწერა: „''ქართულთა ენათა ლექსიკონი აღარ იპოებოდა, რამეთუ ჟამთა ვითარებითა უჩინო ქმნილიყო, რომელსაც ვახტანგ მეფემან ქართულად სიტყვის კონა უწოდა''“.{{sfn-2|ლევან მენაბდე – ვახტანგ VI|2011|გვ=173}}\n\nვახტანგი მხოლოდ ლექსიკონის კითხვითა და ცალკეული შენიშვნებით არ დაკმაყოფილდა, მან აქტიური მონაწილეობა მიიღო ახალი ნუსხების დამზადებაშიც. ამ მხრივ აღსანიშნავია ის ლექსიკონები, რომლებიც მის მიერ სპარსულიდან თარგმნილ ასტრონომიულ თხზულებას დაურთო, მაგრამ განსაკუთრებით მნიშვნელოვანია 1712 წელს თბილისში დაბეჭდილი ვეფხისტყაოსნის ვახტანგისეული კომენტარები და თანდართული სიტყვათა განმარტებები. ვახტანგის ლექსიკონი თავისი დროისათვის შესანიშნავადაა განმარტებული. მასში დამაკმაყოფილებლადაა ახსნილი სიტყვები, მოცემულია ჯეროვანი განმარტებები.{{sfn-2|ლევან მენაბდე – ვახტანგ VI|2011|გვ=173}}\n\n=== ისტორიოგრაფია ===\n==== „ქართლის ცხოვრების“ რედაქტირება ====\nვახტანგმა, ქართლის ჯანიშინად ყოფნის წლებშივე, გამორჩეული ყურადღება დაუთმო ქართველი ხალხის ისტორიას. ვახტანგს, ქვეყნის პოლიტიკური და სოციალურ-კულტურული ვითარებიდან გამომდინარე, შეუმჩნეველი არ დარჩენია, რომ უმნიშვნელოვანესი ქართული ისტორიოგრაფიული ნაშრომის – „ქართლის ცხოვრების“ შევსება-გაგრძელება, ფაქტობრივად, გაწყვეტილიყო. კერძოდ, მისი ბოლო თხზულება მხოლოდ XIV საუკუნის დასაწყისს მოიცავდა. შემდგომ იყო დიდი წყვეტა, ანუ XIV-XVII საუკუნეების ისტორიის ერთიანი, გაბმული თხრობა აღარ არსებობდა. აუცილებელი გახდა „ქართლის ცხოვრების“ აღნიშნული პერიოდის შევსება. ეს საპასუხისმგებლო საქმე სწორედ ქართული კულტურის რეფორმატორის, ვახტანგის დროს განხორციელდა.{{sfn-2|ნოდარ შოშიტაშვილი – ვახტანგ VI|2015|გვ=20}}\n\n===== „სწავლულ კაცთა კომისია“ =====\n{{მთავარი|სწავლულ კაცთა კომისია}}\nვახტანგის ინიციატივით შეიქმნა „სწავლულ კაცთა კომისია“, რომელსაც დაევალა „ქართლის ცხოვრების“ რედაქტირება, გამართვა და რაც მთავარია, მისი გაგრძელება. ამგვარად იქმნებოდა „ახალი ქართლის ცხოვრება“, რომელიც კოლექტიურ ნაშრომს წარმოადგენდა. ამის შესახებ ავტორები არაერთხელ მიუთითებენ, როდესაც მრავლობით რიცხვში ლაპარაკობენ — ჩვენ ვიპოვეთ, გვეუწყა, აღვწერეთ და ა. შ. ივანე ჯავახიშვილი აღნიშნავდა, რომ „ახალი ქართლის ცხოვრების“ ერთ-ერთ ავტორად ბერი ეგნატაშვილი შეიძლება მივიჩნიოთ. იგი „სწავლულ კაცთა კომისიის“ ხელმძღვანელი ან აღნიშნული კოლექტიური ნამუშევრის რედაქტორი უნდა ყოფილიყო.{{sfn-2|ნოდარ შოშიტაშვილი – ვახტანგ VI|2015|გვ=20}} კომისიამ, რომელსაც ზოგჯერ „მეცნიერ კაცთა კომისიასაც“ უწოდებენ, შეკრიბა „ქართლის ცხოვრების“ ხელნაწერები, მათგან აიღო ერთ-ერთი, შედარებით სრული და სხვათა დახმარებით შეავსო. კომისიამ „ქართლის ცხოვრება“ დაყო თავებად და ქვეთავებად, ასევე შეავსო ქართული და უცხოური წყაროებიდან მოპოვებული ცნობებით.{{sfn-2|ნოდარ შოშიტაშვილი – ვახტანგ VI|2015|გვ=20}}\n\n===== „ახალი ქართლის ცხოვრება“ =====\n{{მთავარი|ახალი ქართლის ცხოვრება}}\nვახტანგ VI-ის ინიციატივით შეიქმნა „ქართლის ცხოვრების“ ახალი, შევსებული და გაფართოებული ვერსია. კრებულის პირველ ნაწილს, რომელიც ანა და მარიამ დედოფლებისა და ჭალაშვილისეულ ხელნაწერებშია დაცული, „სწავლულ კაცთა კომისიის“ წევრები „ძველ ქართლის ცხოვრებას“ უწოდებდნენ, თავიანთ შედგენილ ნაშრომს კი — „ახალ ქართლის ცხოვრებას“.{{sfn-2|ნოდარ შოშიტაშვილი – ვახტანგ VI|2015|გვ=20}} ვახუშტი ბატონიშვილსაც თავისი ნაშრომის — „აღწერა სამეფოსა საქართველოსას“ წყაროების სიაში მოყვანილი აქვს „ახალი ქართლის ცხოვრება“.\n\n„სწავლულმა კაცებმა“ განიხილეს საქართველოს დაშლის საკითხი XV საუკუნის ბოლოს, ასევე – სათავადოების წარმოქმნის საკითხი, რუსეთთან ურთიერთობის ფურცლები.{{sfn-2|ნოდარ შოშიტაშვილი – ვახტანგ VI|2015|გვ=20}}\n\n„ახალი ქართლის ცხოვრება“ XVIII საუკუნის 20-იან წლებში უნდა უნდა იყოს შედგენილი. თხზულების შემადგენელი ნაწილები მეფეთა ზეობის მიხედვითაა დასათაურებული, ხოლო ისტორიულ მოღვაწეთა სახელები წითელი მელნითაა გამოყოფილი.{{sfn-2|ნოდარ შოშიტაშვილი – ვახტანგ VI|2015|გვ=20}}\n\nდღეისათვის შემორჩენილია „ახალი ქართლის ცხოვრების“ სამი ტექსტი. მათგან უმთავრესი ვერსია მოიცავს საქართველოს ისტორიის მონაკვეთს ბაგრატ V-ის გამეფებიდან, ანუ 1360 წლიდან, ვახტანგ V შაჰნავაზის (1658-1675) მეფობამდე.{{sfn-2|ნოდარ შოშიტაშვილი – ვახტანგ VI|2015|გვ=20}}\n\n== ლიტერატურულ-მთარგმნელობითი მოღვაწეობა ==\nმეცნიერების სხვადასხვა დარგის განვითარებაში შეტანილი წვლილის გარდა, ცალკე აღნიშვნის ღირსია ვახტანგის ლიტერატურული მოღვაწეობა. მან დაუდო სათავე რუსთველოლოგიას, როგორც მეცნიერებას.{{sfn-2|დიდოსტატები|2010|გვ=60}}{{sfn-2|100 ქართველი უცხოეთში|2011|გვ=120}} „ვეფხისტყაოსნის“ 600-მდე სტროფის ვახტანგისეულ კომენტარებში განხილულია რუსთველოლოგიის მნიშვნელოვანი საკითხები. მათგან უაღრესად საყურადღებოა „ვეფხისტყაოსნის“ ალეგორიული თარგმანების საკითხი. ვახტანგმა წამოაყენა დებულება, რომ რუსთაველის პოემა „საღმთოც იყო და საეროც“, ხოლო რუსთველური სიყვარული გულისხმობდა როგორც ღვთაებრივ, ისე ცოლ-ქმრულ სიყვარულს. ვახტანგის ეს თვალსაზრისი ენათესავება სიყვარულის კონცეფციის შუა საუკუნეებისათვის სპეციფიკურ გაგებასა და დანტეს „ღვთაებრივ კომედიასა“ და პეტრარკას სონეტებში გატარებულ თვალთახედვას.{{sfn-2|დიდოსტატები|2010|გვ=60}} ვახტანგმა „ვეფხისტყაოსნის“ ფაბულის ორიგინალურობის საკითხიც აღძრა. მან დამაჯერებლად განაცხადა: „''სპარსშიდ ეს ამბავი არსად იპოება, ამბავიც თვითონ გააკეთა და ლექსადაც''“.{{sfn-2|დიდოსტატები|2010|გვ=60}} უაღრესად საყურადღებოა ტექსტის ზოგი ადგილის ვახტანგისეული გასწორება.\nსაგანგებოდ აღსანიშნავია ვახტანგ VI-ის მთარგმნელობითი მოღვაწეობა. „აღორძინების ხანის“ მწერლებს ღრმად სწამდათ, რომ ქვეყნის განადგურება და დაცემა განპირობებული იყო ერის ზნეობრივი გადაგვარებით. მათთვის პიროვნების მორალური სრულქმნა ერის კეთილდღეობის მტკიცე საწინდარი იყო, ამიტომაც მათ შემოქმედებაში მნიშვნელოვანი ადგილი ეჭირა დიდაქტიკურ მოძღვრებას.{{sfn-2|დიდოსტატები|2010|გვ=61}} ვახტანგმა არა მარტო საკუთარ პოეზიაში შემოიტანა დიდაქტიკური მოტივები, არამედ თარგმნა დიდაქტიკური ეპოსის ისეთი მნიშვნელოვანი ძეგლები, როგორებიცაა XI საუკუნის სპარსული ლიტერატურის შედევრი „ამირნასარიანი“ („ყაბუს-ნამე“)<ref group=\"კ\">ვახტანგმა „ამირნასარიანი“ ჯერ პროზაულად თარგმნა, შემდეგ კი უკვე რუსეთში გადასახლებულმა გალექსა.</ref> და „ქილილა და დამანა“.\n\nვახტანგმა, ისპაჰანში ყოფნისას, კახეთის მეფის, დავითის, არასრულად ნათარგმნი ინდური კლასიკური ნაწარმოების, „ქილილა და დამანას“, თარგმნა ჯერ ერთ სპარს მწიგნობარს დაავალა, მერე — სომეხს, მაგრამ არც ერთი არ მოეწონა.{{sfn-2|ნოდარ შოშიტაშვილი – ვახტანგ VI|2015|გვ=23}} როცა ქირმანში გაგზავნეს, 1714 წელს, იქ თავად გააგრძელა თარგმნა. ორი წლის შემდეგ შაჰმა ისევ ისპაჰანში გაიწვია და ხელნაწერი თავის კარის მდივანს, ონანას გამოუგზავნა. ონანამ „ქილილა და დამანაში“ ჩართული (ვახტანგის მიერ პროზაულად ნათარგმნი) სპარსული ლექსები ქართულად გალექსა, დანარჩენი ნაწილი კი უცვლელი დატოვა.{{sfn-2|ნოდარ შოშიტაშვილი – ვახტანგ VI|2015|გვ=23}} საბოლოოდ, ნაწარმოების გადმოთარგმნა-რედაქტირება სულხან-საბა ორბელიანმა დაასრულა 1716-1719 წლებში. ვახტანგმა, ასევე, ბევრი იმუშავა დიდაქტიკური ხასიათის ძეგლის, „სიბრძნე მალაღობელის“ თარგმანზე და მასში წარმოდგენილ სოკრატეს, პლატონისა და არისტოტელეს ბრძნულ გამონათქვამებს საკუთარი დიდაქტიკურ-მორალური მოსაზრებანიც დაუმატა.{{sfn-2|ნოდარ შოშიტაშვილი – ვახტანგ VI|2015|გვ=23}}\n\nვახტანგ VI-ს შესამჩნევი ადგილი უკავია ქართული ლირიკის ისტორიაში. მისი ლირიკული ლექსების უმეტესობა დაწერილია უცხოეთში, დევნილობისა და გადახვეწილობის დროს, როდესაც დიდ სულიერ ძვრებს განიცდიდა.{{sfn-2|დიდოსტატები|2010|გვ=61}} მკვლევართა მოსაზრებით ვახტანგმა შემოიტანა ქართულ პოეზიაში სამშობლო-სატრფოს სახე. საკუთარი მიწა-წყლის ისეთი ცხოველი განცდა, როგორიც ვახტანგის პოეზიაშია მოცემული, მანამდე არც ერთი ქართველი პოეტის შემოქმედებაში არ გვხვდება.{{sfn-2|დიდოსტატები|2010|გვ=61}}\n\nვახტანგმა გარკვეული სიახლე შემოიტანა რელიგიური თემატიკის დამუშავებაში. კერძოდ, ქრისტიანული მწერლობისათვის კარგად ცნობილი თემები მან ლირიკულ ასპექტში გააშუქა და მათთვის განსაკუთრებული უშუალობის მინიჭებით მკითხველზე ემოციური ზემოქმედების ახალი გზები დასახა.{{sfn-2|დიდოსტატები|2010|გვ=61}}\n\n== მოლაპარაკებები საქართველოში გადმოსასვენებლად ==\nუკანასკნელ წლებში ქართულ საზოგადოებაში გაჩნდა აზრი ვახტანგ VI-ის (ასევე, თეიმურაზ II-ის) ცხედრების საქართველოში გადმოსვენებასთან დაკავშირებით.<ref>{{Cite web |url= |title=ვახტანგ VI-ისა და თეიმურაზ II-ის ცხედრების საქართველოში გადმოსვენების შესახებ — sangu.edu.ge |accessdate=2015-03-25 |archiveurl= |archivedate=2016-03-04 }}</ref> ამ მხრივ აღსანიშნავია 2013 წლის იანვარში რუსეთში ვიზიტის ფარგლებში საქართველოს კათოლიკოს-პატრიარქის, ილია II-ის, რუსეთის პრეზიდენტ ვლადიმერ პუტინსა და პატრიარქ კირილე I-თან შეხვედრა, რომლის ფარგლებშიც განხილვის ერთ-ერთი თემა ქართველი მეფეების ვახტანგ მეექვსისა და თეიმურაზ მეორის საქართველოში გადმოსვენების საკითხი იყო.<ref>{{Cite web |url= |title=„რუსეთის პატრიარქთან მთავარი სასაუბრო თემა ქართველი მეფეების ნეშთების საქართველოში გადმოსვენება იყო“ |accessdate=2015-03-25 |archiveurl= |archivedate=2016-03-04 }}</ref> პატრიარქმა კირილმა განაცხადა, რომ ამ საკითხის გადასაწყვეტად შექმნილია სპეციალური კომისია.<ref>{{Cite web |url= |title=„შექმნილია სპეციალური კომისია, რომელმაც უნდა მოაგვაროს რთული საკითხები და ასევე გაიგოს თუ რა განწყობა აქვს რუსეთის მოსახლეობას ამ თემაზე“. |accessdate=2015-03-25 |archiveurl= |archivedate=2016-03-04 }}</ref>\n\n==ლიტერატურა==\n* {{cite book |last=მენაბდე|first=ლევან |year=2011 |title=ვახტანგ VI |publisher= |location=თბილისი |isbn=978-9941-425-35-6|ref=CITEREFლევან მენაბდე – ვახტანგ VI2011}}\n* {{cite book |last=შოშიტაშვილი|first=ნოდარ |year=2015 |title=საქართველოს ილუსტრირებული ისტორია, ტ. 5 – ვახტანგ VI |publisher=პალიტრა L |location=თბილისი |isbn=978-9941-21-754-8|ref=CITEREFნოდარ შოშიტაშვილი – ვახტანგ VI2015}}\n* {{cite book |last=მარიამ ლორთქიფანიძე, როინ მეტრეველი|first= |year=2007 |title=საქართველოს მეფეები |publisher=ნეკერი |location=თბილისი |isbn=99928-58-36-2|ref=CITEREFსაქართველოს მეფეები2007}}\n* {{cite book |last=ზოზრაშვილი|first=ტარიელ |year=2008 |title=დიდი ქართველები|publisher=პალიტრა L |location=თბილისი |isbn=978-99940-53-86-5|ref=CITEREFდიდი ქართველები2008}}\n* {{cite book |last=მეტრეველი|first=როინ |year=2010 |title= საქართველოს მეფეები და პატრიარქები|publisher=არტანუჯი |location=თბილისი |isbn=978-9941-421-21-1|ref=CITEREFსაქართველოს მეფეები და პატრიარქები2010}}\n{{ქსე|4|336-337|დუმბაძე მ., ცაიშვილი ს.}}\n* {{cite book |last=ჯანაშია, სიმონ; ბერძენიშვილი, ნიკოლოზ|first= |year=1980 |title= საქართველოს ისტორია|publisher=მეცნიერება |location=თბილისი |isbn=|ref=CITEREFსაქართველოს ისტორია1980}}\n* {{cite book |last=მ. ლორთქიფანიძე, ო. ჯაფარიძე, დ. მუსხელიშვილი, რ. მეტრეველი|first= |year=2012 |title=საქართველოს ისტორია ოთხ ტომად, ტ. III — საქართველოს ისტორია XIII საუკუნიდან XIX საუკუნემდე |publisher=პალიტრა L |location=თბილისი |isbn=978-9941-19-586-0|ref=CITEREFსაქართველოს ისტორია, ტ. III2012}}\n* {{cite book |last=დ. მუსხელიშვილი, მ. სამსონაძე, ა. დაუშვილი|first= |year=2012 |title=საქართველოს ისტორია უძველესი დროიდან 2009 წლამდე|publisher=გამომცემლობა გუმბათი |location=თბილისი |isbn=978-9941-0-4195-2|ref=CITEREFსაქართველოს ისტორია2012}}\n* {{cite book |last=ხურცილავა|first=ჯულიეტა |year=2010 |title=ქართველ მწერალთა ბიოგრაფიები|publisher= |location=თბილისი |isbn=99940-793-8-7|ref=CITEREFქართველ მწერალთა ბიოგრაფიები2010}}\n* {{cite book |last=ავალიანი|first=ჯამბუ |year=2010 |title=დიდოსტატები|publisher= |location=ქუთაისი |isbn=99940-52-18-7|ref=CITEREFდიდოსტატები2010}}\n* {{cite book |last=ქართული ენციკლოპედიის ირაკლი აბაშიძის სახელობის მთავარი სამეცნიერო რედაქცია|first= |year=2011 |title=100 ქართველი უცხოეთში|publisher= |location=თბილისი |isbn=978-99928-20-35-3|ref=CITEREF100 ქართველი უცხოეთში2011}}\n* {{cite book |last=შუბითიძე|first=ვაჟა |year=2014 |title=ყველა დროის 100 უდიდესი ქართველი|publisher=„გავაზი“ |location=თბილისი |isbn=978-9941-9276-6-9|ref=CITEREFყველა დროის 100 უდიდესი ქართველი2014}}\n\n== რესურსები ინტერნეტში ==\n{{მინიდაფა\n|პორტალი       = ბიოგრაფიები\n|ვიქსიკონი  = \n|ვიკიწიგნები  = \n|ვიკიციტატა = ვახტანგ VI\n|ვიკიწყარო     = \n|ვიკისახეობები     = \n|ვიკისიახლეები  = \n|ვიკისაწყობი    = Category:Vakhtang VI|ვახტანგ VI\n|მეტავიკი     = \n}}\n* ვახტანგ VI - ბიოგრაფიული ლექსიკონი\n* ვახტანგ VI — www.ambioni.ge\n* ვახტანგ VI — www.georoyal.ge\n* ვახტანგ VI — www.bu.org.ge {{Webarchive|url= |date=2016-03-04 }}\n* მეფე ვახტანგ VI ბაგრატიონის შემოქმედება\n\n== კომენტარები ==\n<references group=\"კ\"/>\n\n== სქოლიო ==\n{{სქოლიო|2}}\n{{დაიწყე ყუთი}}\n{{s-hou|ბაგრატიონთა დინასტია||15 სექტემბერი, 1675||26 მარტი, 1737}}\n{{მემკვიდრეობის დაფა\n| წინამორბედი = ლევან ბატონიშვილი\n| ტიტული = &nbsp;&nbsp;&nbsp;ქართლის ჯანიშინი&nbsp;&nbsp;&nbsp;\n| წლები = 1703–1714\n| შემდეგი = ბაქარი\n}}\n{{მემკვიდრეობის დაფა\n| წინამორბედი = იესე\n| ტიტული = &nbsp;&nbsp;&nbsp;ქართლის მეფე&nbsp;&nbsp;&nbsp;\n| წლები = 1716–1724\n| შემდეგი = იესე\n}}\n{{დაასრულე ყუთი}}\n{{საქართველოს მეფეები (1490-1810)}}\n\n\n\nკატეგორია:ქართლის მეფეები\nკატეგორია:დაბადებული 1675\nკატეგორია:გარდაცვლილი 1737\nკატეგორია:მუხრანელების სამეფო შტო\nკატეგორია:ქართველი მეფე-პოეტები\nკატეგორია:ქართველი ისტორიკოსები\nკატეგორია:ქართველი მწერლები\nკატეგორია:დაბადებული 15 სექტემბერი\nკატეგორია:გარდაცვლილი 26 მარტი\nკატეგორია:საქართველოს რეგენტები", "url": "https://ka.wikipedia.org/wiki/ვახტანგ_VI", "len": 75444}
{"id": "3567", "title": "ქაიხოსრო (მეფე)", "text": "{{მრავალმნიშვნელოვნება|ქაიხოსრო|ქაიხოსრო}}\n{{მმართველი \n|ქვეყანა               = ქართლის\n|თანამდებობა           = მეფე \n|სახელი                  = ქაიხოსრო\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1709\n|მმართველობის დასასრული =  1711\n|კორონაცია  =\n|წინამორბედი       = გიორგი XI\n|მემკვიდრე             =იესე\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        =1674 წლის 1 იანვარი\n|დაბადების ადგილი       =\n|გარდაცვალების თარიღი          =  1711 \n|გარდაცვალების ადგილი         =\n|ქორწინება              =\n|შვილები                 =\n|დინასტია             = ბაგრატიონები\n|მამა                 = ლევანი\n|დედა             =  \n|ხელმოწერა=Kaikhosro of Kartli, khelrtva (vect).svg}}\n'''ქაიხოსრო''' — ქართლის მეფე 1709-1711,  გიორგი XI-ის ძმისწული. ქაიხოსროს მამა ლევანი სპარსეთის მდივანბეგი იყო. როდესაც ლევანი შაჰმა ქართლში გაგზავნა გიორგი XI-ის ნაიბად (მოადგილედ), ქაიხოსრო დანიშნა სპარსეთის მდივანბეგის ნაიბად. ლევანის სპარსეთში დაბრუნების შემდეგ ქაიხოსრო შაჰის კარზე დარჩა და მის სხვადასხვა დავალებას ასრულებდა. 1707 მან ჩაახშო იაპაანში მომხდარი აჯანყება. 1709 შაჰმა ქაიხოსრო ქართლის მეფედ და სპარსეთის სპასალარად დანიშნა და თავრიზი და ბარდა უბოძა. მას აჯანყებულ ავღანელებთან ბრძოლა დაევალა. ქაიხოსრომ სძლია და გააქცია აჯანყებულთა მეთაური მირ ვეისი, მაგრამ 1711 ერთ-ერთი ბრძოლის დროს ღალატის შედეგად დამარცხდა და დაიღუპა.\n\n==ლიტერატურა==\n{{ქსე|10|443|ხანთაძე შ.}}\n\n{{დაიწყე დაფა}}\n{{მემკვიდრეობის დაფა|წინამორბედი= გიორგი XI | ტიტული=ქართლის მეფე | წლები=1709 - 1711| შემდეგი = იესე}}\n{{დაასრულე დაფა}}\n\n{{საქართველოს მეფეები (1490-1810)}}\n\nკატეგორია:ქართლის მეფეები\nკატეგორია:მუხრანელების სამეფო შტო\nკატეგორია:ბრძოლის ველზე დაღუპული მონარქები", "url": "https://ka.wikipedia.org/wiki/ქაიხოსრო_(მეფე)", "len": 1804}
{"id": "3568", "title": "გიორგი პაპაშვილი", "text": "{{ინფოდაფა მწერალი}}\n'''გიორგი პაპაშვილი''' (დ. 23 აგვისტო, 1898, კობიაანთკარი, დუშეთის რაიონი — გ. 29 მარტი, 1978, კემბრია, კალიფორნია) — ქართველი მწერალი და მოქანდაკე. \n\n==ბიოგრაფია==\n1921 წელს, როცა წითელი არმია საქართველოში შემოიჭრა, გიორგი პაპაშვილი ჯარში მსახურობდა და მენშევიკებთან ერთად კონსტანტინოპოლში აღმოჩნდა. ორი წლის მანძილზე კონსტანტინოპოლში ცხოვრობდა. თხუთმეტწლიანი ხეტიალის შემდეგ, გიორგი პაპაშვილმა ცოლად ამერიკელი მწერალი ქალი ჰელენ უაიტი შეირთო. წყვილმა ჰელენის მზითევით პენსილვანიის შტატში პატარა ფერმა იყიდა და გიორგიმ მამა-პაპის ხელობას — ხვნა-თესვას მიჰყო ხელი. განსაკუთრებული წარმატება ხვდა წილად მის წიგნს „Anything Can Happen“ („ყველაფერი შეიძლება მოხდეს“; გამოქვეყნდა 1945 წელს, ხოლო ქართულად თბილისში, 1965 წელს), რომელიც იქცა ბესტსელერად და რომლის 1,5 მილიონზე მეტი ეგზემპლარი გაიყიდა მთელ მსოფლიოში. იგივე ნაწარმოები ჰოლივუდის მიერ კინოდ ქცეული გახდა 1952 წელს, ხოსე ფერერისა და კიმ ჰანტერის მონაწილეობით. პაპაშვილი მოხვედრილია აშშ-ში XX საუკუნის ამერიკული მწერლობისა და ხელოვნების ანთოლოგიებში. 1961 წელს გიორგი პაპაშვილი მეუღლესთან ერთად ეწვია საქართველოს, მოინახულა მშობლიური სოფელი, ახლობლები, შეხვდა ქართველ მწერლებს.\n\n==რესურსები ინტერნეტში==\n* გიორგი პაპაშვილი — ქართველები უცხოეთში\n\n==სქოლიო==\n{{სქოლიო}}\n\n\n\n{{იდენტიფიკატორები}}\nკატეგორია:დაბადებული 23 აგვისტო\nკატეგორია:დაბადებული 1898\nკატეგორია:გარდაცვლილი 29 მარტი\nკატეგორია:გარდაცვლილი 1978\nკატეგორია:დუშეთის მუნიციპალიტეტში დაბადებულები\nკატეგორია:ამერიკაში გარდაცვლილები\nკატეგორია:ქართველი მწერლები\nკატეგორია:ქართველი ამერიკელები\nკატეგორია:XX საუკუნის ამერიკელი მამაკაცი მწერლები\nკატეგორია:ამერიკელი მამაკაცი რომანისტები\nკატეგორია:XX საუკუნის მოქანდაკეები", "url": "https://ka.wikipedia.org/wiki/გიორგი_პაპაშვილი", "len": 1649}
{"id": "3570", "title": "ზვიად გამსახურდია", "text": "{{რჩეული/2.0}}{{მმ*|გამსახურდია}}\n{{ინფოდაფა ლიდერი\n| სახელი = ზვიად გამსახურდია\n| სურათი=Zviad Gamsakhurdia, Tbilisi, 1988.jpg\n| სურათის ზომა =270px\n| წარწერა სურათის ქვეშ= \n| ხელმოწერა =  Zviad Gamsakhurdia signature.svg\n| დაბადების თარიღი = 31 მარტი, 1939\n| დაბადების ადგილი= თბილისი, საქართველოს სსრ\n| გარდაცვალების თარიღი = {{გარდაცვალების თარიღი და ასაკი|1993|12|31|1939|3|31}}\n| გარდაცვალების ადგილი=სოფელი ძველი ხიბულა, ხობის რაიონი, საქართველო\n| მოქალაქეობა = \n| ეროვნება = ქართველი\n| საარჩევნო ოლქი =\n| მამა = კონსტანტინე გამსახურდია\n| დედა = მირანდა ფალავანდიშვილი\n| მეუღლე = 1. დალი ლოლუა<br />2. მანანა არჩვაძე-გამსახურდია\n| შვილები= კონსტანტინე, ცოტნე, გიორგი\n| განათლება = თბილისის სახელმწიფო უნივერსიტეტი\n| პროფესია = ფილოლოგი, მთარგმნელი\n| საქმიანობა = პოლიტიკოსი, დისიდენტი\n| რელიგია = მართლმადიდებელი\n| ჯილდოები ={{საქართველოს ეროვნული გმირის ორდენი}}\n| პარტია = მრგვალი მაგიდა - თავისუფალი საქართველო\n| საიტი = \n| შენიშვნა =\n\n| რიგი =   25პქ&nbsp;საქართველოს პრეზიდენტი&nbsp;25პქ\n| თანამდებობა დაიკავა = 14 აპრილი, 1991 \n| თანამდებობა დატოვა = 6 იანვარი, 1992 \n| ვიცე-პრეზიდენტი  =\n| პრეზიდენტი =\n| პრემიერ-მინისტრი = \n| წინამორბედი= თანამდებობა შეიქმნა\n| მემკვიდრე   = ედუარდ შევარდნაძე\n\n| რიგი2 = საქართველოს რესპუბლიკის უმაღლესი საბჭოს თავმჯდომარე\n| თანამდებობა დაიკავა2 = 14 ნოემბერი, 1990       \n| თანამდებობა დატოვა2= 14 აპრილი, 1991\n| პრეზიდენტი2= \n| მონარქი= \n| კანცლერი2 =\n| ვიცე-პრეზიდენტი2  =\n| პრემიერ-მინისტრი2=\n| თავმჯდომარე2= \n| წინამორბედი2 = \n| მემკვიდრე2 = აკაკი ასათიანი\n\n| რიგი3 = \n| თანამდებობა დაიკავა3 = \n| თანამდებობა დატოვა3 =\n| წინამორბედი3 =\n| მემკვიდრე3 = \n| პრეზიდენტი3 =\n| მონარქი3 =\n| კანცლერი3 =\n| პრემიერ-მინისტრი3= \n| თავმჯდომარე3 = \n\n| რიგი4 = \n| თანამდებობა დაიკავა4 = \n| თანამდებობა დატოვა4=\n| პრეზიდენტი4= \n| კანცლერი4 =\n| ვიცე-პრეზიდენტი4  =\n| პრემიერ-მინისტრი4= \n| თავმჯდომარე4= \n| წინამორბედი4 = \n| მემკვიდრე4 = \n}}\n'''ზვიად გამსახურდია''' (დ. 31 მარტი, 1939, თბილისი — გ. 31 დეკემბერი, 1993, სოფ. ძველი ხიბულა, ხობის რაიონი) — ქართველი მეცნიერი-ფილოლოგი, მწერალი, მთარგმნელი, პოლიტიკოსი, დისიდენტი, ფილოლოგიის მეცნიერებათა დოქტორი, საქართველოს ეროვნულ-განმათავისუფლებელი მოძრაობის ერთ-ერთი ლიდერი, საქართველოს პირველი პრეზიდენტი (1991—1992), საქართველოს ეროვნული გმირი.\n\n== ბიოგრაფია ==\nდაიბადა თბილისში, ქართველი მწერლის, აკადემიკოს კონსტანტინე გამსახურდიას და მირანდა ფალავანდიშვილის ოჯახში. დაამთავრა თბილისის 47-ე საშუალო სკოლა (1957) და თბილისის სახელმწიფო უნივერსიტეტის დასავლეთ ევროპის ენებისა და ლიტერატურის ფაკულტეტი ინგლისური ლიტერატურის სპეციალობით (1962). ჰყავდა ორი მეუღლე და სამი შვილი:\n* პირველი მეუღლე ''დალი ლოლუა'', შვილი ''კონსტანტინე გამსახურდია'';\n* მეორე მეუღლე ''მანანა არჩვაძე-გამსახურდია'', შვილები ''ცოტნე და გიორგი გამსახურდიები''.\n\n=== სამეცნიერო და ლიტერატურული მოღვაწეობა (1962-1990) ===\n\nწლების მანძილზე მოღვაწეობდა თბილისის სახელმწიფო უნივერსიტეტის დასავლეთ ევროპისა და ლიტერატურის  ფაკულტეტის დოცენტად. 1973 წელს მიენიჭა ფილოლოგიის მეცნიერებათა კანდიდატის, ხოლო 1991 წელს — მეცნიერებათა დოქტორის სამეცნიერო ხარისხები. 1972-1977 და 1983-1990 წლებში იყო საქართველოს მეცნიერებათა აკადემიის შოთა რუსთაველის სახელობის ქართული ლიტერატურის ინსტიტუტის რუსთველოლოგიის განყოფილების უფროსი მეცნიერ-თანამშრომელი, 1970-1977 წლებში საქართველოს სსრ მწერალთა კავშირის წევრი. მას გამოქვეყნებული აქვს მნიშვნელოვანი სამეცნიერო შრომები (მათ შორის 4 მონოგრაფია) რუსთველოლოგიის, ქართული კულტურის ისტორიის, ქართული ლიტერატურის ისტორიის, თეოლოგიის, ამერიკული პოეზიის ისტორიის საკითხებზე. გამოცემულია მისი ლექსებისა და იგავ-არაკების კრებულები, აგრეთვე, შექსპირის, ბოდლერის, გოგოლის და სხვათა თხზულებების მისეული თარგმანები.\n\n=== ეროვნულ-განმათავისუფლებელი მოძრაობის ლიდერი ===\n\n1956 წელს ზვიად გამსახურდიამ და მისმა მეგობრებმა საბჭოთა კავშირის მიერ უნგრეთში სისხლიანი ინტერვენციის დამგმობი პროკლამაციები გამოაკრეს თბილისის ქუჩებში, რაც არნახული აქცია იყო მთელი სსრკ-ს მასშტაბით. 1976 წელს გამსახურდიას და კოსტავას თაოსნობით თბილისში დაფუძნდა საქართველოს ჰელსინკის კავშირი.<ref>ჰელსინკის 1975 წლის შეთანხმების ხელშემწყობი ადამიანის უფლებათა დამცავი პირველი ლეგალური ჯგუფი ყოფილ საბჭოთა კავშირში (1989 წლიდან ჯგუფი იწოდებოდა საქართველოს ჰელსინკის კავშირად).</ref> ზვიად გამსახურდია სიცოცხლის ბოლომდე იყო ამ ორგანიზაციის თავმჯდომარე.\n\nჰელსინკის ჯგუფი აქტიურად გამოდიოდა ადამიანის უფლებების, პირველყოვლისა კი — ქართველების უფლებების, ქართული კულტურის ძეგლების, საქართველოს მართლმადიდებელი ეკლესიის დასაცავად. ჯგუფი გამოსცემდა იატაკქვეშა თვითგამოცემებს (ჟურნალები: „საქართველო“ , „ოქროს საწმისი“ , „საქართველოს მოამბე“ და სხვა). ამ ჟურნალებში გამსახურდია ყოველთვის ხაზს უსვამდა რუსიფიკაციის საფრთხეს, ქართველების დემოგრაფიული შემცირების პრობლემას, კორუფციას საქართველოს ეკლესიაში, საზღვარგარეთ მცხოვრები ქართული თემების უფლებებს. გამსახურდიას ინიციატივით თბილისში პირველად (თვითგამოცემის სახით) გამოიცა რუსი დისიდენტი მწერლის ალექსანდრე სოლჟენიცინის „არქიპელაგი გულაგი“. გამსახურდია იმსახურებდა დასავლეთის სახელმწიფოების სიმპატიებს იმპერიული ცენტრის წინააღმდეგ ბრძოლის გამო. 1975 წელს, გამსახურდია და კოსტავა აირჩიეს საერთაშორისო ორგანიზაციის „საერთაშორისო ამნისტიის“ წევრებად. მოგვიანებით გამსახურდია აირჩიეს ადამიანის უფლებათა საერთაშორისო საზოგადოების (ISHR-IGFM, შტაბ-ბინა მდებარეობს მაინის ფრანკფურტში) წევრად. გარდა ამისა, იგი აქტიურად თანამშრომლობდა მოსკოვში გამომავალ დისიდენტურ, თვითგამოცემით ჟურნალში „მიმდინარე ამბების ქრონიკა“ (რედაქტორი: ს. კოვალიოვი).\n\nდისიდენტური საქმიანობისათვის ზვიად გამსახურდია საბჭოთა უშიშროების კომიტეტმა დააპატიმრა 1956 და 1977-1979 წლებში. 1977 წლის 1 აპრილს ზვიად გამსახურდია გარიცხეს   საქართველოს მწერალთა კავშირიდან „ანტისაბჭოთა პროპაგანდისათვის“.\n\nგამსახურდიას ოპონენტები ხშირად მიუთითებენ, რომ 1978 წელს, კგბ-ს ზეწოლით, მან „მოინანია დანაშაული“. ამასთან დაკავშირებით საყურადღებოა პარიზში გამომავალი ქართული ემიგრანტული ჟურნალის „გუშაგი“ 1994 წლის პირველი ნომრის სარედაქციო წერილი „ერთი სიცოცხლე“, რომელშიც წერია: \n{{ციტატა|...ზვიად გამსახურდიას ემუქრება არა მხოლოდ რვა წლით თავისუფლების აღკვეთა, არამედ - ქვეყნიდან გაძევებაც. მერაბ კოსტავასთან შეთანხმებით, გამსახურდია საჯაროდ „ინანიებს დანაშაულს“. საგულისხმოა, რომ სწორედ ამ„მონანიების“ შემდეგ საბჭოთა დისიდენტური მოძრაობის მოღვაწე პეტრე გრიგორენკო ხაზგასმით მიუთითებდა: „მჯერა, დადგება დრო, როდესაც ქართველი ხალხი ზვიად გამსახურდიასა და მერაბ კოსტავას თავის უდიდეს ეროვნულ გმირებად შერაცხავს“-ო|ემიგრანტული ჟურნალი „თავისუფლების ტრიბუნა“ , პარიზი, # 21, 1978.}} \nthumb|right|250px|ეროვნული მოძრაობის ლიდერები 80-იანი წლების ბოლოს, ზვიად გამსახურდია და [[მერაბ კოსტავა]]\n\nდღიდან გათავისუფლებისა (1979) ზვიად გამსახურდია სათავეში ჩაუდგა მოძრაობას პატიმრობიდან მერაბ კოსტავას დასახსნელად, რაც მოხერხდა 1987 წელს. გამსახურდიას განსხვავება რუსი ლიბერალი დისიდენტებისგან გამოჩნდა საჯაროობის გამოცხადების შემდეგ. მისი სამიზნე იყო არა ადამიანის უფლებები, არამედ ქართველების უფლებები.{{sfn-2|ჯონსი|2013|გვ=78}} 1990 წლის ივლისში ის დაუპირისპირდა ანდრია სახაროვს ამ უკანასკნელის წინადადების გამო ახალი მულტინაციონალურ კავშირის შექმნის შესახებ. თუ 1970-ან წლებში გამსახურდიას წინააღმდეგობა მიმართული იყო იმპერიის ცენტრისკენ, 1980-იან წლებში გამსახურდია მტრებად სახავდა საქართველოში მცხოვრებ ეროვნულ უმცირესობებსა და „წითელ ინტელიგენციას“. გამსახურდიას და მის მომხრეებს ქართველები მიაჩნდათ ისტორიულად დაწინაურებულ ხალხად, რომელსაც უნდა ესარგებლა პრივილეგიებით სამშობლოში.{{sfn-2|ჯონსი|2013|გვ=79}}\n\n{{ციტატა|კახეთი ყოველთვის იყო დემოგრაფიულად ყველაზე სუფთა რეგიონი, სადაც ქართული ელემენტი მუდამ სჭარბობდ, მუდამ მძლავრობდა. ახლა ისე მოგვიწყვეს საქმე ამ კომუნისტებმა, რომ საგონებელში ვართ ჩავარდნილნი, როგორ გადავარჩინოთ კახეთი. აქეთ თათრობა ეძალება, იქით ლეკობა ეძალება, აქეთ სომხობა ეძალება, აქეთ ოსობა ეძალება და სადაცაა კახეთს გადაყლაპავენ.|გაზეთი „ივერია“ N23, 6 ივნისი, 1990}} \n\nგამსახურდია იყო მთავარი ორგანიზატორი 1987-1990 წლებში გამართული თითქმის ყველა ძირითადი მშვიდობიანი მასობრივი აქციისა, მათ შორის 1989 წლის აპრილის საპროტესტო აქციისა, რომელიც დასრულდა 9 აპრილს სისხლიანი დარბევით, რის შემდეგაც ზვიად გამსახურდია დააპატიმრეს, როგორც აქციის ორგანიზატორი 1989. მერაბ კოსტავას დაღუპვის შემდგომ ზვიად გამსახურდია სათავეში ჩაუდგა „სრულიად საქართველოს წმინდა ილია მართლის საზოგადოებას“.\n\n1990 წლის მარტში მოხდა განხეთქილება ეროვნული მოძრაობის ძალებს შორის. პარტიათა ერთ ნაწილს აუცილებლად მიაჩნდა საბჭოთა კავშირის კანონებით არჩევნების ჩატარება, არჩევნების მოგება და ამ გზით მოპოვებული ხელისუფლების გამოყენება საქართველოს საბჭოთა კავშირის შემადგენლობიდან კანონიერი, ლეგიტიმური გასვლისათვის. ამ გზას მაშინ „ლიტვის გზას“ უწოდებდნენ, რამდენადაც ლიტვამ 1990 წლის 11 მარტს სწორედ ასე დაიწყო სსრკ-დან გასვლა. სხვა ძალები არჩევნების გზით პოლიტიკურ განვითარებას შეუძლებლად თვლიდნენ და მოითხოვდნენ საბჭოთა არმიის გაყვანას საქართველოდან. მათი ლოზუნგი იყო: „ჯერ - თავისუფლება: შემდეგ - დამოუკიდებლობა“. ზვიად გამსახურდია გაემიჯნა ამ უკანასკნელებს, უწოდა მათ „ანტიეროვნული მოძრაობა“ და შექმნა პოლიტიკური ბლოკი „მრგვალი მაგიდა - თავისუფალი საქართველო“. მისი მთავარი პოლიტიკური მიზანი იყო ჯერ დამოუკიდებლობის შესახებ რეფერენდუმის ჩატარება, შემდეგ კი - ამ რეფერენდუმზე დაყრდნობით საქართველოს დამოუკიდებლობის აღდგენის დეკლარაციის მიღება\n\n=== მმართველობის წლები (1990-1992) ===\nმინი|საქართველოს უზენაესი საბჭოს დადგენილება „საქართველოს უზენაესი საბჭოს თავმჯდომარის არჩევის შესახებ“, [[1990]] წლის [[14 ნოემბერი]].\nბლოკმა დამაჯერებელი გამარჯვება მოიპოვა 1990 წლის 28 ოქტომბრის პირველ დემოკრატიულ და მრავალპარტიულ არჩევნებში. საქართველოს რესპუბლიკის უზენაესი საბჭოს პირველ სესიაზე (1990 წლის 14 ნოემბერი) ზვიად გამსახურდია აირჩიეს უზენაესი საბჭოს თავმჯდომარედ. ამ მოვალეობას ის 1991 წლის მარტამდე ასრულებდა. აღნიშნული სესიის გადაწყვეტილებით ქვეყანას ეწოდა „საქართველოს რესპუბლიკა“; აღადგინეს საქართველოს დემოკრატიული რესპუბლიკის სახელმწიფო ატრიბუტიკა: დროშა, გერბი და ჰიმნი. დამოუკიდებლობის აღდგენამდე გამოცხადდა გარდამავალი პერიოდი. \n\n1990 წელს სისხლიანი კონფლიქტი გაჩაღდა სამხრეთ ოსეთის ავტონომიურ ოლქში ქართველ და ოს მოსახლეობას შორის. სამხრეთ ოსეთის რეგიონულმა საბჭომ გამოაცხადა, რომ ოლქი საქართველოს გამოეყოფოდა და გაერთიანდებოდა ჩრდილოეთ ოსეთის ავტონომიურ რესპუბლიკასთან. საპასუხოდ, საქართველოს უზენაესმა საბჭომ 1990 წლის დეკემბერში სამხრეთ ოსეთის ავტონომია გააუქმა.<ref>Hastening The End of the Empire {{Webarchive|url= |date=2013-08-23 }}, ''ტაიმი (ჟურნალი)'', 28 იანვარი, 1991</ref>სამმხრივი დაპირისპირება რეგიონში ქართულ, ოსურ და საბჭოთა შეიარაღებულ ძალებს შორის 1991 წლის მარტისთვის დასრულდა 51 ადამიანის დაღუპვით და 25 000 ადამიანის იძულებით გადასახლებით. უმაღლესი საბჭოს თავმჯდომარედ არჩევის შემდეგ გამსახურდიამ დაგმო ოსების გადაწყვეტილება, როგორც რუსეთის მაქინაცია საქართველოს წინააღმდეგ, და ოსი სეპარატისტები „კრემლის აგენტებად, მის ხელსაწყოებად და ტერორისტებად“ გამოაცხადა. 1991 წლის თებერვალში მან მიხეილ გორბაჩოვს გაუგზავნა წერილი, რომელშიც მოითხოვდა საბჭოთა არმიის ნაწილებისა და საბჭოთა კავშირის შინაგანი ჯარების დამატებითი კონტინგენტის გამოყვანას ყოფილი სამხრეთ ოსეთის ავტონომიური ოლქის ტერიტორიიდან.\n\n1991 წლის 31 მარტის საყოველთაო-სახალხო რეფერენდუმზე შეკითხვას „ხართ თუ არა თანახმა, რომ აღდგეს საქართველოს სახელმწიფოებრივი დამოუკიდებლობა 1918 წლის 26 მაისის აქტის საფუძველზე?“ საქართველოს საარჩევნო ხმის უფლების მქონე მოსახლეობის 98%-მა დადებითი პასუხი გასცა. 1991 წლის 9 აპრილს, რეფერენდუმის შედეგების საფუძველზე, საქართველოს რესპუბლიკის უზენაესმა საბჭომ გამოაცხადა საქართველოს სახელმწიფოებრივი დამოუკიდებლობის აღდგენა.\n\n250px|thumb|right|ზვიად გამსახურდიას ძეგლი [[ზუგდიდი|ზუგდიდში]]\n\nგამსახურდიასთვის სამაგალითო ლიდერები იყვნენ რონალდ რეიგანი და შარლ დე გოლი. ის ძლიერ საპრეზიდენტო ხელისუფლებას მოითხოვდა.{{sfn-2|ჯონსი|2013|გვ=84}}\nგამსახურდიას ოპონენტები მწვავედ აკრიტიკებდნენ მას, როგორთ თავად უწოდებდნენ „მიუღებელი დიქტატორული ქცევისთვის“, რაც მის პრეზიდენტად არჩევამდეც იყო მისი კრიტიკის საგანი. 1991 წლის 14 აპრილს, საქართველოს რესპუბლიკის უზენაესმა საბჭომ შემოიღო რესპუბლიკის პრეზიდენტის თანამდებობა და შესაბამისი ცვლილებები და დამატებები შეიტანა მოქმედ კონსტიტუციაში. იმავე დღეს უზენაესმა საბჭომ რესპუბლიკის პრეზიდენტად აირჩია ზვიად გამსახურდია. პირველი საპრეზიდენტო არჩევნები გაიმართა 1991 წლის 26 მაისს, რომელშიც ზვიად გამსახურდიამ დიდი უპირატესობით, ხმათა 86%-ით გაიმარჯვა.\n\nპრეზიდენტის პოსტზე გამსახურდიას მძიმე ეკონომიკური და პოლიტიკური მემკვიდრეობა ერგო, განსაკუთრებით საქართველოს ურთიერთობებში საბჭოთა კავშირთან. სწრაფად მიმდინარეობდა ეკონომიკის ვარდნა, პოლარიზებული იყო საზოგადოება. უმთავრესი პრობლემა საქართველოს მრავალრიცხოვანი ეთნიკური უმცირესობების პოზიცია იყო (ისინი მოსახლეობის დაახ. 30%-ს შეადგენდნენ). 1990 წლის ოქტომბრის არჩევნებში 250 ადგილიდან მათ მხოლოდ 9 ერგოთ. ეროვნულ უმცირესობათა საკითხი მწვავედ იდგა საქართველოს დამოუკიდებლობამდეც, რასაც სერიოზული ეთნიკური წინააღმდეგობები მოყვა 1989 წელს აფხაზეთში. გამსახურდია იყო ქართული ნაციონალიზმისა და სოციალური კონსერვატიზმის მიმდევარი.{{sfn-2|ჯონსი|2013|გვ=74-75}}მხარს უჭერდა შერეულ ეკონომიკას. მან შეინარჩუნა სახელმწიფო საკუთრება მიწასა და სამრეწველო საწარმოებზე, მთავრობა აკონტროლებდა ფასებსა და საგარეო ვაჭრობას. 1991 წლის შემოდგომაზე გამსახურდიამ უარი თქვა ეკონომიკურ ხელშეკრულებაზე ყოფილ საბჭოთა რესპუბლიკებს შორის.{{sfn-2|ჯონსი|2013|გვ=85}} \n\nthumb|250px|[[თენგიზ სიგუა]]\nგამსახურდიას გამოხმაურება საბჭოთა კავშირის პრეზიდენტ მიხეილ გორბაჩოვის წინააღმდეგ მოწყობილი პუტჩის მიმართ დამატებითი კრიტიკის საგანი გახდა. 19 აგვისტოს გამსახურდიამ, საქართველოს მთავრობამ და უზენაესი საბჭოს პრეზიდიუმმა მოწოდეს საქართველოს მოსახლეობისას შეენარჩუნებინათ სიმშვიდე, დარჩენილიყვნენ საკუთარ სამუშაო ადგილებზე და გაეგრძელებინათ საკუთარი საქმეები და არ აყოლოდნენ პროვოკაციებს ან არასანქციონირებულ ქმედებებს. მომდევნო დღეს გამსახურდიამ მოუწოდა საერთაშორისო ლიდერებს ეღიარებინათ რესპუბლიკები (მათ შორის საქართველო), რომლებმაც თავი საბჭოთა კავშირისგან დამოუკიდებლად გამოაცხადეს. მან საჯაროდ განაცხადა 21 აგვისტოს, რომ პუტჩი თავად მიხეილ გორბაჩოვის ჩაფიქრებული იყო, რათა საკუთარი პოპულარობა გაეზარდა საბჭოთა საპრეზიდენტო არჩევნების წინ. ამ განცხადებას აშშ-ის პრეზიდენტმა ჯორჯ ბუშმა „სასაცილო“ ({{lang-en|ridiculous}}) უწოდა. გამსახურდია ოპოზიციას, საბჭოთა კავშირსა და აშშ-ს ადანაშაულებდა ქართველი ხალხის საწინააღმდეგო შეთქმულებაში.{{sfn-2|ჯონსი|2013|გვ=89}} 1991 წლის აგვისტოში მოსკოვის პუტჩის შემდეგ საბჭოთა გენერლებმა გამსახურდიას მოსთხოვეს ეროვნული გვარდიის დაშლა. თავად გამსახურდია ყოველთვის ხაზს უსვამდა, რომ ის არ აპირებდა ეროვნული გვარდიის დაშლას.<ref>ზვიად გამსახურდია. „ნომენკლატურის რევანში საქართველოში“, 1993.</ref> ზვიად გამსახურდიამ გადაწყვიტა კომპრომისზე წასულიყო პუტჩისტებთან, თუმცა მას გვარდია არ დაუშლია, მიიღო გადაწყვეტილება გვარდიის რეორგანიზაციის შესახებ, რომლის მიხედვითაც გვარდიის სარდლის თანამდებობა გაუქმდა და ეროვნული გვარდია გახდა მილიციის სპეციალური დანიშნულების ქვედანაყოფი. ეროვნული გვარდიის მეთაურმა თენგიზ კიტოვანმა დაუმორჩილებლობა გამოაცხადა და საკუთარ დაქვემდებარებაში მყოფი ნაწილები თბილისიდან გაიყვანა 24 აგვისტოს. ამ დროისთვის პუტჩი მოსკოვში ჩავარდა და გამსახურდიამ სახალხოდ მიულოცა ბორის ელცინს პუტჩისტებზე გამარჯვება<ref>რუსული ჟურნალი „რუსსკი კურიერ“, პარიზი, სექტემბერი, 1991.</ref> საქართველო ამ გადატრიალებას გადაურჩა სისხლისღვრის გარეშე, თუმცა მისი ოპონენტები აკრიტიკებდნენ მას არამკაფიო პოზიციისთვის. გამსახურდია ამგვარ კრიტიკას მწვავედ გამოეხმაურა, დააბრალა რა ბნელ ძალებს მოსკოვში კონსპირაცია მის შინაურ მტრებთან საქართველოს დამოუკიდებლობის მოძრაობის ჩასაშლელად. 19 აგვისტოს პრემიერ-მინისტრი თენგიზ სიგუა და ორი სხვა მინისტრი გადადგნენ გამსახურდიას პოლიტიკის პროტესტის ნიშნად. ეს სამი მინისტრი ოპოზიციას შეუერთდა, უწოდებენ რა მას „დემაგოგსა და ტოტალიტარს“. ემოციურ სატელევიზიო გამოსვლაში, გამსახურდიამ განაცხადა, რომ მისი მტრები ქვეყნის შიგნით ჩართული იყვნენ „საბოტაჟსა და ღალატში“. 26 აგვისტოს გამსახურდიამ აკრძალა საქართველოს კომუნისტური პარტია და უზენაესმა საბჭომ მანდატი გაუუქმა კომპარტიიდან არჩეულ 64 დეპუტატს.<ref>საქართველოს სახელმწიფოს ხელმძღვანელები: ტომი II, პარლამენტის სამეცნიერო-საინფორმაციო უზრუნველყოფის განყოფილება, ირიდა, თბილისი, 2013, გვ. 283</ref>\n\nგამსახურდია იღებდა დემოკრატიულ კანონებს, თუმცა პრობლემას წარმოადგენდა მათი დემოკრატიული აღსრულება. 1991 წლის მაისში, გამსახურდიას გადაწყვეტილებით, ოპოზიციის კანდიდატებს სახელისუფლებო პრესით სარგებლობის უფლება შეეზღუდათ სამთავრობო გაზეთების რედაქტორები გამსახურდიას მიერ ინიშნებოდნენ. მოსკოვის პუტჩის შემდეგ რუსულენოვანი გაზეთები 1 თვით აიკრძალა, შემოდგომაზე დაიხურა რუსულენოვანი გამოცემა „Новая Газета“ იმ მიზეზით, რომ ის ღიად მოუწოდებდა ეროვნული წინააღმდეგობისკენ, დააპატიმრეს ზოგიერთი ჟურნალისტიც. სექტემბერში 200-მდე ჟურნალისტმა გაფიცვა მოაწყო ცენზურის გასაპროტესტებლად. 1991 წლის ზამთარში მხოლოდ თითზე ჩამოსათვლელი დამოუკიდებელი გაზეთი იყო დარჩენილი. ასევე გაჩნდა ცნობები, რომ საქართველოს ტელევიზიის მეორე არხი ასევე დაიხურა, ვინაიდან მისმა თანამშრომლებმა მთავრობის წინააღმდეგ მიტინგებში მიიღეს მონაწილეობა.<ref>ჯონსონი ნ.: საქართველოს მედია 1990-ებში {{Webarchive|url=|date=2008-12-01}}, აიოვას უნივერსიტეტის საიტი</ref>\nthumb|left|[[გიორგი ჭანტურია]] \n\n1991 წლის სექტემბერში გამსახურდიამ შექმნა ეროვნული თავდაცვის საბჭო და განსაკუთრებული უფლებამოსილებები მიანიჭა მას. 2 სექტემბერს ეროვნულ-დემოკრატიული პარტიის, რომელიც ერთ-ერთი ყველაზე აქტიური ოპოზიციური პარტია იყო იმ პერიოდში, ორგანიზებით გაიმართა მიტინგი რუსთაველის ძეგლთან. მიტინგს სპეციალური დანიშნულების რაზმებმა ცეცხლი გაუხსნეს და დაარბიეს. „ეროვნული დამოუკიდებლობის პარტიამ“ დაიწყო შიმშილობა „იმელის“ შენობასთან, 10 სექტემბერს ბარიკადები აღიმართა რუსთაველის გამზირზე. 11 სექტემბერს 27 პოლიტიკური პარტია, რომლებიც მანამდე ერთმანეთს ექიშპებოდნენ, გაერთიანდა გამსახურდიას გადადგომის მოთხოვნით. გამსახურდიას ბლოკ „მრგვალ მაგიდას“ გამოეყო ჯგუფი „ქარტია - 91“. უზენაეს საბჭოში ოპოზიცია ითხოვდა საპრეზიდენტო სისტემის საპარლამენტოთი ჩანაცვლებას. ხელისუფლებასა და ოპოზიციას შორის მოლაპარაკებების ყველა რაუნდი ჩაიშალა. 16 სექტემბერს დააკავეს ედპ-ის ლიდერი გიორგი ჭანტურია მთავრობის დასამხობად მოსკოვიდან დახმარების ძიების ბრალდებით. ის გადმოსვეს თვითმფრინავიდან, რომელიც მოსკოვში უნდა გაფრენილიყო. ამას მოჰყვა სხვა დაპატიმრებები, დააკავეს  ჟურნალისტები ვალერი კვარაცხელია და გოგა ხაინდრავა, „მხედრიონის“ ლიდერი ჯაბა იოსელიანი და სხვები. 21 სექტემბერს მოხდა კიდევ ერთი სისხლიანი შეტაკება. მთავრობის ქმედებებმა გაამწვავა გამსახურდიასადმი საზოგადოების დამოკიდებულება შინ და საზღვარგარეთაც. ამ პერიოდის ყველაზე მნიშვნელოვანი მომენტი იყო ეროვნული გვარდიის გაყოფა პრო- და ანტისამთავრობო ნაწილებად. შეტაკებები ორ მხარეს შორის პერიოდულად ხდებოდა თბილისში ოქტომბრისა და ნოემბრის პერიოდში, რასაც მსხვერპლიც მოჰყვა. არაფორმალურმა გაერთიანებებმა, რომელთა შორის უდიდესი იყო მხედრიონი, ქალაქში ბარიკადების აღმართვა დაიწყეს.\n\n25 სექტემბერს გამსახურდიამ თბილისში საგანგებო მდგომარეობა გამოაცხადა უზენაეს საბჭოსთან შეუთანხმებლად გამოაცხადა. შეჩერდა უზენაესი საბჭოს მუშაობა. გამსახურდია იმუქრებოდა უზენაესი საბჭოს დათხოვნით და უშუალო საპრეზიდენტო მმართველობის შემოღებით. გამოაცხადა საყოველთაო მობილიზაცია, ტელევიზიით მუდმივად გადაიცემოდა მისი მოწოდება, მისულიყო ხალხი რუსთაველის გამზირზე მთავრობის სახლის დასაცავად.  რეგიონებიდან, განსაკუთრებით კი სამეგრელოდან ჩაჰყავდა მხარდამჭერები თბილისში, რომლებიც მთავრობის სახლის წინ კარვებს შლიდნენ.\n\nნოემბერში გამსახურდიამ შეაჩერა პოლიტიკური პარტიების შესახებ კანონის მოქმედება, დაითხოვა გენერალური პროკურორი და წინასწარი პატიმრობის ვადა გაიზარდა სამიდან ცხრა თვემდე, რათა არ დაეშვათ გიორგი ჭანტურიას გათავისუფლება ციხიდან.{{sfn-2|ჯონსი|2013|გვ=95}} რაც უფრო აძლიერებდა გამსახურდია საკუთარ ხელისუფლებას, მით მეტად მცირდებოდა მისი რეალური პოლიტიკური გავლენა. 1991 წლის შემოდგომაზე ის რეალურად მართავდა თბილისის ცენტრალურ უბნებს და რამდენიმე რაიონს ერთგული პრეფექტების მეშვეობით. მის წინააღმდეგ გაერთიანდა ქართული პოლიტიკური ოპოზიცია და მის წაინააღმდეგ განეწყვნენ დასავლეთის სახელმწიფოები. აშშ-ის კონგრესმენთა დელეგაციამ, რომელსაც წარმომადგენელი სტენი ჰოიერი უძღვებოდა, საკუთარ ანგარიშში განაცხადა, რომ არსებობდა „ადამიანთა უფლებების მწვავე პრობლემები ახალი მთავრობის შიგნით, რომელსაც არ სურდა მათი გადაჭრა ან ცნობდა მათ ან საერთოდ რამის გაკეთება ამაზე ჯერ“. ამერიკელი კომენტატორები აცხადებდნენ, რომ ადამიანის უფლებების საკითხი ერთ-ერთი მთავარი მიზეზი იყო, რაც ხელს უშლიდა საქართველოს საყოველთაო საერთაშორისო აღიარებას. 1991 წლის 5 დეკემბერს ე. წ. ბელოვეჟის ხელშეკრულებით დაიშალა საბჭოთა კავშირი. 1991 წლის ბოლოს საქართველო იყო ერთადერთი ყოფილი მოკავშირე რესპუბლიკა, რომელსაც არ ჰქონდა მიღებული დე-იურე აღიარება.{{sfn-2|ჯონსი|2013|გვ=96}}\n\n=== სამხედრო გადატრიალება (1991-1992) ===\n\n{{მთავარი|საქართველოს სამოქალაქო ომი}} \n \nthumb|250px|[[თენგიზ კიტოვანი]]\nthumb|250px|[[თბილისი (სასტუმრო)|სასტუმრო „თბილისი“]] ოპოზიციის მიერ პარლამენტის აღების შემდეგ. 1992 წლის იანვარი.\n\n1991 წლის დეკემბერს ოპოზიციამ  რამდენიმე შენობაზე, მათ შორის საქართველოს პარლამენტზე, სადაც გამსახურდია იმყოფებოდა, იერიში მიიტანა. მოგვიანებით, ამიერკავკასიის სამხედრო ოლქის სარდლის ყოფილი მოადგილე, გენერალი სუფიან ბეპაევი მიუთითებდა, რომ 1991 წლის 24 და 28 დეკემბერს, როდესაც შეიარაღებული ოპოზიცია კრიტიკულ მდგომარეობაში აღმოჩნდა, აღნიშნული სამხედრო ოლქი ცოცხალი ძალითა და ტექნიკით დაეხმარა სამხედრო გადატრიალების ორგანიზატორებს.<ref>გაზ. „მოსკოვსკიე ნოვოსტი“, 15.12.1992</ref> მძიმე ბრძოლები თბილისში გრძელდებოდა 1992 წლის 6 იანვრამდე, რის გამოც სულ მცირე 113 ადამიანი დაიღუპა.\n\n6 იანვარს გამსახურდიამ და მისი მთავრობის წევრებმა ალყაშემორტყმული შენობიდან გააღწიეს და აზერბაიჯანში გაიქცნენ, თუმცა იქ მათ თავშესაფარი არ მიიღეს. სომხეთმა გამსახურდია მცირე ხნით მიიღო და უარი განაცხადა მის ექსტრადიციაზე საქართველოში. საქართველოსთან დაძაბული ურთიერთობის გაუარესების თავიდან აცილების მიზნით სომხეთის მთავრობამ გამსახურდიას საშუალება მისცა რუსეთის სეპარატისტულ რეგიონში, ჩეჩნეთში, გაქცეულიყო, სადაც მას ჯოხარ დუდაევის მთავრობამ თავშესაფარი უბოძა.\n\nმოგვიანებით გაჩნდა დაუზუსტებელი მტკიცებები, რომ გამსახურდიას წინააღმდეგ მოწყობილ ამბოხებას საბჭოთა ჯარები უწყობდნენ ხელს. 1992 წლის 15 დეკემბერს რუსულმა გაზეთმა „მოსკოვსკიე ნოვოსტიმ“ გამოაქვეყნა წერილი, რომლის თანახმად ამიერკავკასიის სამხედრო ოლქის ყოფილი ვიცე-ხელმძღვანელს, გენერალ-პოლოვნიკ სუფიან ბეპაევს გაგზავნილი ჰქონდა ქვედანაყოფი სამხედრო ოპოზიციის დასახმარებლად. მათ ჩაურევლად, გაზეთის მტკიცებით, „გამსახურდიას მომხრეების გამარჯვება გარანტირებული იქნებოდა“. გაზეთი ასევე ამტკიცებდა, რომ ოპოზიციას ასევე დაეხმარა სპეც. ნაწილი 28 დეკემბერს სატელევიზიო ანძის აღებაში.\nმინი|გამსახურდია მცველებთან ერთად პუტჩის დროს\nმთავრობა დროებით შეცვალა სამხედრო საბჭომ. მისი ერთ-ერთი პირველი განკარგულება გამსახურდიასთვის პრეზიდენტის წოდების ფორმალური ჩამორთმევა იყო. სამხედრო საბჭომ მოგვიანებით თავი „სახელმწიფო საბჭოდ“ გამოაცხადა და ხელმძღვანელად ედუარდ შევარდნაძე მოიწვია 1992 წლის მარტში. ძალაუფლების შეცვლა განხორციელდა, როგორც ''fait accompli'', რაიმე ფორმალური რეფერენდუმისა ან არჩევნების გარეშე. შევარდნაძე ხელმძღვანელობდა, როგორც „დე ფაქტო“ პრეზიდენტი, სანამ 1992 წლის შემოდგომაზე არ ჩატარდა არჩევნები, სადაც ის საქართველოს პარლამენტის თავმჯდომარედ აირჩიეს.\n\nthumb|left|250px|ე. შევარდნაძე [[თენგიზ სიგუა]]სთან და [[ჯაბა იოსელიანი|ჯაბა იოსელიანთან]] 1992 წ.\nსამხედრო გადატრიალების დღეებში, 1991 წლის 25 დეკემბრიდან 1992 წლის 6 იანვრამდე საქართველოს სახელმწიფოებრივი დამოუკიდებლობა დე-იურედ სცნო კიდევ 20-მა სახელმწიფომ, მათ შორის ამერიკის შეერთებულმა შტატებმა (რომელმაც დე-ფაქტოდ საქართველოს სუვერენიტეტი სცნო 1991 წლის 9 აპრილსვე).\n\nსამხედრო გადატრიალების დღეებში და მის შემდეგაც თბილისში და საქართველოს სხვა ქალაქებში სისტემატურად მიმდინარეობდა პრეზიდენტ ზვიად გამსახურდიას მომხრეთა საპროტესტო, მშვიდობიანი მიტინგები და დემონსტრაციები. არსებობს გადაუმოწმებელი მტკიცებები ზოგიერთ ამ მომიტინგეთა წამებისა და დახვრეტის შესახებ.\n\nსამხედრო გადატრიალების შემდგომ ორგანიზაციამ „მხედრიონმა“ და გვარდიამ წამოიწყეს გამსახურდიას მომხრე რეგიონების დარბევა, რამაც განსაკუთრებით მწვავე სახე მიიღო სამეგრელოსა და აფხაზეთში. ამან კიდევ უფრო მწვავე გახადა დასავლეთ საქართველოში წინააღმდეგობის მოძრაობა, რომელიც თანდათანობით შეიარაღებულ წინააღმდეგობად გადაიქცა და შეამზადა გამსახურდიას დაბრუნება საქართველოში.\n\n=== დევნილობა (1992-93) ===\nმთავრობიდან გადაყენების შემდეგ გამსახურდია აგრძელებდა საკუთარი თავის საქართველოს ლეგიტიმურ პრეზიდენტად წარმოჩენას. 1992 წლის ნოემბერ-დეკემბერში ის მიწვეულ იყო ფინეთში (ფინეთის პარლამენტის საქართველოსთან მეგობრობის ჯგუფის მიერ) და ავსტრიაში (ადამიანთა უფლებების საერთაშორისო საზოგადოების მიერ). ორივე ქვეყანაში მან პრეს-კონფერენციები და შეხვედრები გამართა პარლამენტარებთან და ოფიციალურ პირებთან.<ref>გაზეთი „იბერია-სპექტრი“, თბილისი, 15-21 დეკემბერი, 1992.</ref>\n\nშეტაკებები პრო- და ანტი-გამსახურდიას ძალებს შორის გრძელდებოდა 1992-93 წლებში. ერთ-ერთი ყველაზე სერიოზული ინციდენტი მოხდა თბილისში 1992 წლის 24 ივნისს, როდესაც გამსახურდიას შეიარაღებულმა მხარდამჭერებმა სახელმწიფო ტელევიზიის ცენტრი აიღეს. მათ მოახერხეს რადიო გზავნილის გაშვება ტექსტით: „ლეგიტიმური მთავრობა აღდგენილია. წითელი ხუნტას აღსასრული ახლოვდება.“ თუმცა ისინი ეროვნულმა გვარდიამ ტელევიზიიდან რამდენიმე საათში გამოდევნა. მათი მიზანი შევარდნაძის მთავრობის წინააღმდეგ მასობრივი ამბოხის წამოწყება უნდა ყოფილიყო, თუმცა ეს მცდელობა უშედეგოდ დასრულდა.\n\nმთავრობამ საპასუხოდ მკაცრი რეჟიმი დაამყარა მთელს საქართველოში „ზვიადიზმის“ ჩასახშობად. მიუხედავად იმისა, რომ საქართველოს ადამიანთა უფლებების დარღვევებს მკაცრად აკრიტიკებდნენ საერთაშორისო ორგანიზაციები, შევარდნაძის პირადი პრესტიჟის წყალობით ქვეყანამ ფორმალური აღიარება მაინც მოიპოვა.\n\n=== გამსახურდიას დაბრუნება ===\nthumb|250px|[[ჰაუბიცა]] ბარიკადებთან საქართველოს ტელევიზიის შენობის წინ.\n1993 წლის 24 სექტემბერს ზვიად გამსახურდია საქართველოში დაბრუნდა (თვითმფრინავით ჩაფრინდა სენაკში, საიდანაც ჩავიდა ზუგდიდში). ზუგდიდში მან „დევნილი მთავრობა“ აღადგინა. მისი განცხადებით ის განაგრძობდა „მშვიდობიან წინააღმდეგობას არალეგალური სამხედრო ხუნტის წინააღმდეგ“ და კონცენტრაციას ახდენდა ანტი-შევარდნაძის კოალიციის შექმნაზე, რომელიც სამეგრელოსა და აფხაზეთის რეგიონების მოსახლეობის მხარდაჭერას ეყრდნობოდა. მან ასევე მოახერხა მნიშვნელოვანი სამხედრო ძალის შემოკრება, რომელსაც საკმაოდ თავისუფლად შეეძლო გადაადგილება ცენტრალური ხელისუფლების სუსტი თავდაცვის სისტემის წყალობით. თავდაპირველად გამსახურდია ხელახალი არჩევნების ჩატარებას მოითხოვდა, თუმცა მისმა ჯარებმა სწრაფად მოახერხეს სამთავრობო შენაერთების მიერ დატოვებული დიდი რაოდენობით სამხედრო ამუნიციის ხელთ ჩაგდება, რამაც 1993 წლის ოქტომბერში დასავლეთ საქართველოში სამოქალაქო ომის გაჩაღებას შეუწყო ხელი. გამსახურდიას მომხრეებმა რამდენიმე მნიშვნელოვანი ქალაქისა და სატრანსპორტო კვანძი ჩაიგდეს ხელთ. სამთავრობო ძალები უკან არაორგანიზებულად იხევდნენ და გამსახურდიას ძალებსა და თბილისს შორის მცირე წინააღმდეგობას ტოვებდნენ.\n\nთუმცა გამსახურდიას ძალების მიერ ეკონომიკურად მნიშვნელოვანი შავი ზღვის პორტი ფოთის ხელში ჩაგდებამ რუსეთის, სომხეთისა (რომელიც სრულად საქართველოს პორტებზე იყო დამოკიდებული) და აზერბაიჯანის ინტერესები ჩააგდო საფრთხეში. ამ სიტუაციაში სამივე ქვეყანამ ერთბაშად ერთგვარი „quid pro quo“ სვლა გააკეთა და შევარდნაძის მთავრობას დაუჭირა მხარი, რომელიც თავის მხრივ დათანხმდა დამოუკიდებელ სახელმწიფოთა თანამეგობრობაში გაწევრიანებას. მხარდაჭერა სომხეთისა და აზერბაიჯანისგან მხოლოდ პოლიტიკური იყო, რუსეთმა კი სწრად მოახდინა ჯარების მობილიზება საქართველოს ცენტრალური მთავრობის დასახმარებლად. 20 ოქტომბერს, დაახლოებით 2 000 რუსი ჯარისკაცი შემოვიდა ქართული რკინიგზის დასაცავად და მწირად აღჭურვილ ქართულ ჯარებს ლოჯისტიკური და იარაღით დახმარება გაუწია. აჯანყების ჩახშობა სწრაფად მოხერხდა და ზუგდიდი იმავე წლის 6 ნოემბერს დაეცა.\n\n== დაღუპვა ==\n1993 წლის ოქტომბრის დამლევს პრეზიდენტი ზვიად გამსახურდია და მისი რამდენიმე მხარდამჭერი იძულებულნი გახდნენ თავი სამეგრელოს მთიანი ნაწილისათვის შეეფარებინათ. 1993 წლის 31 დეკემბერს საქართველოს პრეზიდენტი დაიღუპა ხობის რაიონის სოფელ ხიბულაში (ამ ფაქტზე 2004 წლიდან მიმდინარეობს გამოძიება საქართველოს პრეზიდენტის განკარგულება N-174 შექმნილი სახელმწიფო კომისიისა და პროკურატურის მიერ). 1994 წლის თებერვალში იგი გადაასვენეს გროზნოში. მისი დაღუპვის გარემოებები უცნობია. ბრიტანული პრესის ცნობით, ცხედარი იპოვეს ერთადერთი ტყვიის ჭრილობით თავში. არსებობს მისი სიკვდილის ახსნის რამდენიმე ვერსია, თუმცა მათი სიზუსტის დადგენა ვერ ხერხდება.\n\n=== თვითმკვლელობის ვერსია ===\nმოგვიანებით, გამსახურდიას ქვრივმა ინტერფაქსის საინფორმაციო სააგენტოს განუცხადა, რომ მისმა მეუღლემ თავი მოიკლა 31 დეკემბერს, როდესაც ის და მისი კოლეგების ჯგუფი ერთ-ერთ ოჯახში აფარებდნენ თავს მხედრიონელთაგან. რუსული მედიის განცხადებით მისმა მცველებმა გაიგონეს მოგუდული სროლის ხმა მეზობელ ოთახში და შემდეგ ნახეს, რომ გამსახურდიამ თავი მოიკლა სტეჩკინის პისტოლეტით. მოგვიანებით ჩეჩნეთის ხელმძღვანელობამ გამოაქვეყნა მათი თქმით თვითმკვლელობამდე დაწერილი წერილი: \n{{ციტატა|ნათელი გონებით, მე ამ ქმედებას ვასრულებ საქართველოს მმართველი რეჟიმის მიმართ პროტესტის ნიშნად და რადგან მე არ მაქვს საშუალება, როგორც პრეზიდენტს, სიტუაცია მოვაგვარო, აღვადგინო კანონი და წესრიგი.}}\nამ მოვლენათა კომენტატორები საქართველოს ფარგლებს გარეთ იზიარებენ მოსაზრებას, რომ გამსახურდიამ თავი მოიკლა.\n\n=== სიკვდილი ბრძოლაში ===\nშინაგან საქმეთა სამინისტროს მტკიცებით გამსახურდია მისმა მომხრეებმა განზრახ მოკლეს, ან ის დაიღუპა მის ყოფილ სამხედრო ხელმძღვანელთან, ლოთი ქობალიასთან, შელაპარაკების გამო.\n\nგამსახურდიას სიკვდილი საქართველოს მთავრობამ 1994 წლის 5 იანვარს გამოაცხადა. ზოგიერთი მისი მხარდამჭერი არ იჯერებდა ამ ცნობას 1994 წლის 15 თებერვალს მისი ცხედრის პოვნამდე. ზვიად გამსახურდიას ნეშტი 24 თებერვლას გროზნოში დაასაფლავეს. 2007 წლის 3 მარტს ჩეჩნეთის ახლადდანიშნულმა პრეზიდენტმა რამზან კადიროვმა განაცხადა, რომ გამსახურდიას საფლავი, დაკარგული გროზნოში ომების პერიოდში, იპოვეს ქალაქის ცენტრში. გამსახურდიას ნეშტის იდენტურობა დაადასტურეს რუსმა ექსპერტებმა დონის როსტოვში და ის 2007 წლის 28 მარტს საქართველოში ჩამოასვენეს.\n\nგამსახურდიას ნეშტი დაასაფლავეს 2007 წლის 1 აპრილს მთაწმინდის პანთეონში სხვა გამოჩენილ ქართველთა გვერდით. მის პატივსაცემად სვეტიცხოველში ჩატარებულ პარაკლისს ათასობით ადამიანი დაესწრო ქვეყნის სხვადასხვა რეგიონიდან.<ref>''საქართველოს ექსპრეზიდენტის ხელახალი დასაფლავება''. BBC News. წაკითხულია 1 აპრილს, 2007.</ref><ref>Thousands Pay Tribute to the First President {{Webarchive|url= |date=2008-12-01 }}, ''Civil Georgia'', 31 მარტი, 2007</ref> პრეზიდენტ მიხეილ სააკაშვილის განცხადებით:\n\n{{ციტატა|ჩვენ ვასრულებთ გადაწყვეტილებას, რომელიც მიღებულ იქნა 2004 წელს – დაგვეკრძალა პრეზიდენტი გამსახურდია მის მშობლიურ მიწაზე. ეს არის სამართლიანი და აბსოლუტურად სწორი გადაწყვეტილება}}\n\n2013 წელს 26 სექტემბერს საქართველოს პრეზიდენტმა მიხეილ სააკაშვილმა საქართველოს ეროვნული გმირის წოდება მიანიჭა.\n\n== რეაბილიტაცია ==\nthumb|250px|ზვიად გამსახურდიას ნეშტის დაკრძალვის ცერემონია. 2007 წლის 1 აპრილი.\n2003 წლის 21-23 ნოემბრის ვარდების რევოლუციის შემდეგ, 2004 წლის იანვარში, პრეზიდენტ მიხეილ სააკაშვილის ინიციატივით მიღებული იქნა რამდენიმე აქტი პრეზიდენტ ზვიად გამსახურდიას და ზოგადად მისი ხელისუფლების რეაბილიტაციისათვის. შეწყდა გამსახურდიასა და მისი მომხრეების მიმართ 1992 წლის 4 იანვარს აღძრული სისხლის სამართლის საქმე # 7492801 და სისხლის სამართლებრივი დევნა.\n\nსაქართველოში ეროვნული დაპირისპირების აღმოფხვრისაკენ მიმართული მნიშვნელოვანი ღონისძიება გახდა 1991-1993 წლებში რეპრესირებულთა რეაბილიტაციისა და სხვა დაკავშირებული აქტები. მათ შორის 2004 წლის 21 თებერვალს საქართველოს პრეზიდენტის მიხეილ სააკაშვილის განკარგულებით შეიქმნა 1991-1993 წლებში განვითარებული მოვლენების შედეგად განხორციელებული ხელისუფლების ძალადობრივი შეცვლის, საქართველოს პრეზიდენტ ზვიად გამსახურდიას ფიზიკური ლიკვიდაციის, ასევე ხელისუფლების შეცვლის მიზნით ძალის გამოყენებასთან დაკავშირებული ფაქტების, გარემოებებისა და თანამდევი (1991-2003 წლებში მომხდარი და სხვ.) მოვლენების შემსწავლელი კომისია. შესაბამისად საქართველოს გენერალურმა პროკურორმა შექმნა პროცესუალური საგამოძიებო ჯგუფი.\nმინი|ზვიად გამსახურდია ქართულ საფოსტო მარკაზე.\nპროცესუალურმა საგამომძიებლო ჯგუფმა დიდი მუშაობა ჩაატარა და გამოიტანა დადგენილება ზვიად გამსახურდიასა და მისი მომხრეების წინააღმდეგ 1992 წელს აღძრული # 7492801 სისხლის სამართლის სისხლის სამართლის საქმის და სისხლის სამართლებრივი დევნის შეწყვეტის შესახებ, დანაშაულის არარსებობის გამო.\n\n==== ოფიციალური დოკუმენტები ====\n{{ჩანართი\n| გასწორება    = center\n| წყვეტის გარეშე    = 1\n| სათაური       = საქართველოს პრეზიდენტის განკარგულება ¹174<br />1991-1993 წლებში ხელისუფლების უკანონოდ შეცვლასთან დაკავშირებული მოვლენების<br /> შემსწავლელი კომისიის შექმნის შესახებ.\n| შიგთავსი      = <poem>\n„საქართველოს\nპრეზიდენტის ადმინისტრაციის შექმნის შესახებ“ საქართველოს პრეზიდენტის\n2004 წლის 14 თებერვლის ¹60 ბრძანებულებით დამტკიცებული დებულების მე-7\nპუნქტის „ქ“ ქვეპუნქტის შესაბამისად:\n\nშეიქმნას საქართველოში\n1991-1993 წლებში განვითარებული მოვლენების შედეგად განხორციელებული\nხელისუფლების ძალადობრივი შეცვლის, საქართველოს პრეზიდენტ ზვიად\nგამსახურდიას ფიზიკური ლიკვიდაციის, ასევე ხელისუფლების შეცვლის მიზნით\nძალის გამოყენებასთან დაკავშირებული ფაქტების, გარემოებებისა და თანამდევი\n(1991-2003 წლებში მომხდარი და სხვ.) მოვლენების შემსწავლელი კომისია\nშემდეგი შემადგენლობით:\n\n* ივანე მერაბიშვილი - საქართველოს პრეზიდენტის თანაშემწე ეროვნული\nუშიშროების საკითხებში - საქართველოს ეროვნული უშიშროების საბჭოს მდივანი,\nკომისიის თავმჯდომარე; \n* ზურაბ ადეიშვილი - საქართველოს სახელმწიფო უშიშროების მინისტრი; \n* ირაკლი ოქრუაშვილი - საქართველოს გენერალური პროკურორი; \n* გიორგი ანდრიაძე - საქართველოს საპატრიარქოს საპარლამენტო მდივანი; \n* მანანა არჩვაძე-გამსახურდია - კომისიის წევრი; \n* ტარიელ ფუტკარაძე - კომისიის წევრი; \n* მანანა ტაბიძე - კომისიის წევრი; \n* მერაბ რაფავა - კომისიის წევრი. \n</poem>\n| ხელმოწერა         = ''მიხეილ სააკაშვილი''<br />2004 წლის 21 თებერვალი ქ. თბილისი\n}}\n\nამონარიდი გენპროკურორის 2003 წლის 29 დეკემბრის #50-7 ბრძანებიდან: \n{{ციტატა|საქართველოს 1990 წლის 28 ოქტომბერს არჩეული უზენაესი საბჭოსა და არასამთავრობო სექტორის წარმომადგენლებთან შეთანხმების საფუძველზე შეიქმნა ერთობლივი კომისია, რომელიც მოახდენს 1991-92 წლებში განხორციელებული სახელმწიფო გადატრიალების, პრეზიდენტ ზვიად გამსახურდიას ფიზიკური ლიკვიდაციისა და კანონიერი ხელისუფლების დამხობის თანამდევი (1991-2003 წლებში მომხდარი) სხვა მოვლენების ირგვლივ გამოძიებულ საქმეთა გადასინჯვას.}}\n\nთბილისის ქაშვეთის ეკლესიაში გამოსვლისას (25 იანვარი, 2004 წ.) პრეზიდენტმა სააკაშვილმა პატივი მიაგო საქართველოს პირველი პრეზიდენტის ხსოვნას. ზვიად გამსახურდიას სახელი ეწოდა თბილისის მტკვრის მარჯვენა სანაპიროს, ცენტრალურ ქუჩას ზუგდიდში, საჯარო სკოლას რუსთავში. ამასთან, პატიმრობიდან გათავისუფლდნენ მისი მხარდამჭერი პოლიტიკური პატიმრები. 2004 წელი ოფიციალურად გამოცხადდა ზვიად გამსახურდიას წლად. 2005 წელს კულტურის სამინისტრომ კულტურის ძეგლის სტატუსი მიაკუთვნა კონსტანტინე და ზვიად გამსახურდიების სახლ-მუზეუმს თბილისში - „კოლხურ კოშკს“. ზვიად გამსახურდიას და მის დისიდენტურ მოღვაწეობას მნიშვნელოვანი ადგილი ეთმობა 2006 წლის 26 მაისს თბილისში დაფუძნებული საბჭოთა ოკუპაციის მუზეუმის ექსპოზიციაში.\n\n== შრომები ==\n=== ძირითადი სამეცნიერო შრომები და ლიტერატურული თხზულებები ===\n\n* XX საუკუნის ამერიკული პოეზია (მონოგრაფია), თბილისი, გამომცემლობა „<nowiki/>განათლება“ , 1972.\n* „ვეფხისტყაოსანი“ ინგლისურ ენაზე (მონოგრაფია), თბილისი, გამომცემლობა „მეცნიერება“ , 1984.\n* საქართველოს სულიერი მისია, თბილისი, გამომცემლობა „განათლება“ , 1990. mamuli.net {{Webarchive|url= |date=2007-09-29 }}, www.amsi.ge;\n* „ვეფხისტყაოსნის“ სახისმეტყველება (მონოგრაფია), თბილისი, გამომცემლობა „მეცნიერება“ , 1991.\n* წერილები და ესსეები, თბილისი, გამომცემლობა „ხელოვნება“ , 1991.\n*ლიტერატურული წერილები. თბ., 1976.\n* იგავები და ზღაპრები, თბილისი, გამომცემლობა „ნაკადული“  , 1987. {{Webarchive|url= |date=2007-09-29 }};\n* მთვარის ნიშნობა (ლექსები), თბილისი, გამომცემლობა „<nowiki/>მერანი“ , 1989.  {{Webarchive|url= |date=2007-09-29 }}; \n* ზვიად გამსახურდია -„ქებაი და დიდებაი ქართულისა ენისაი“ {{Webarchive|url= |date=2007-09-26 }} \n* ზვიად გამსახურდია: „მე-უოლტ უიტმანი, კოსმოსი“ {{Webarchive|url= |date=2007-09-29 }} \n* ზვიად გამსახურდია: „გელათის აკადემიის სულიერი იდეალები“ {{Webarchive|url= |date=2007-09-26 }} \n* ზვიად გამსახურდია: „გამოცხადების, სამების და სამოთხიდან გამოძევების შესახებ“ {{Webarchive|url= |date=2007-09-26 }}\n\n=== რჩეული თარგმანები ===\n\n* უილიამ შექსპირი, ზამთრის ზღაპარი, თბილისი, გამომცემლობა „ნაკადული“ , 1969.\n* ამერიკელი პოეტები.- ჟ. „ხომლი“ , #2, 1969.\n* ამერიკელი პოეტების ანთოლოგია, თბილისი, გამომცემლობა „განათლება“ , 1971.\n* ნ. გოგოლი, საშინელი შურისგება.- ჟ. „საუნჯე“ , #3, 1983.\n* ძველეგვიპტური „მკვდართა წიგნიდან“.- ჟ.  „ცისკარი“ , #7, 1985.\n* ლეონარდ კოტრელი, ანტიკურობის საოცრებანი, თბილისი, გამომცემლობა „განათლება“ , 1987.\n* შარლ ბოდლერი, ლექსები პროზად, თბილისი, გამომცემლობა „საქართველო“ , 1991.\n* სახარება მათესი, თბილისი, 2003.\n*უილიამ შექსპირი, მეფე ლირი (თარგმანი). „მნათობი“ , 1970.\n*ოსკარ უაილდი, ზღაპრები (თარგმანი). თბილისი, გამომცემლობა „ნაკადული“ , 1960.\n\n=== საზოგადოებრივ-პოლიტიკური ხასიათის ნაშრომები ===\n* Open Letter to E. Shevardnadze \n* The Nomenklatura Revanche in Georgia \n* ზვიად გამსახურდიას სიტყვა, წარმოთქმული 1990 წლის 26 მაისს {{Webarchive|url= |date=2007-09-29 }}\n* Звиад Гамсахурдиа, Автобиография {{Webarchive|url= |date=2007-09-26 }} \n* ზვიად გამსახურდია: „ღია წერილი ედუარდ შევარდნაძეს“ {{Webarchive|url= |date=2007-09-26 }} \n* ზვიად გამსახურდია: „მიმართვა სოხუმის, ოჩამჩირისა და გალის ქართველი მეომრებისადმი“ {{Webarchive|url= |date=2007-09-29 }} \n* ზვიად გამსახურდია: „სახელმწიფო გადატრიალება საქართველოში“ {{Webarchive|url= |date=2007-09-26 }}\n* ზვიად გამსახურდია: „გაფრთხილება“ {{Webarchive|url= |date=2007-09-29 }}\n\n== ლიტერატურა ==\n*{{წიგნი|ავტორი=ჯონსი ს.|სათაური=„საქართველო: პოლიტიკური ისტორია დამოუკიდებლობის გამოცხადების შემდეგ“|გამომცემლობა=სოციალური მეცნიერებების ცენტრი|ორიგინალი=Georgia: A Political History of Independence|ადგილი=თბილისი|წელი=2013 [2012]|isbn=978-9941-0-5972-8|ბმული=|გვერდები=|ref=ჯონსი}}\n* Otto von Habsburg.- ABC (Spain), November 24, 1993.\n* J. „Soviet Analyst“, Vol. 21, No: 9-10, London, 1993, pp.&nbsp;15–31.\n* ჟ. „გუშაგი“, პარიზი, #1, 1994 (ქართულ და ინგლისურ ენებზე).\n* Konstantin Gamsachurdia, Swiad Gamsachurdia: Dissident - Präsident - Märtyrer, Perseus-Verlag, Basel, 1995.\n* CAUCASUS and unholy alliance, Publishing House „Kirja_Leitzinger“, Vantaa (Finland), 1997.\n* „Memorial Page of President Zviad Gamsakhurdia“ by Dr. Levan Z. Urushadze\n* ლევან ურუშაძე, ზვიად გამსახურდია და საერთოკავკასიური სახლის იდეა.- საინფორმაციო-ანალიტიკური ბიულეტენი „ადამიანის უფლებები“, თბილისი, #16-19, 1996.\n* ლევან ურუშაძე, ზვიად გამსახურდიადან მიხეილ სააკაშვილამდე.- გაზ. „ეროვნული თანხმობა“, თბილისი, #2, 2004, გვ. 6-7.\n* Валерия НОВОДВОРСКАЯ, „МОЯ ВИНА, МОЯ ВОЙНА“ {{Webarchive|url= |date=2007-09-26 }}\n* სტენოგრაფიული ანგარიში საქართველოს მწერალთა კავშირის პრეზიდიუმის სხდომისა, 1977 წლის 1 აპრილი - რომელზეც იგი „ანტისაბჭოთა საქმიანობისათვის“ გაირიცხა საქართველოს მწერალთა კავშირიდან. {{Webarchive|url= |date=2007-09-26 }}\n*გურამ შარაძე, ზვიად გამსახურდიას სიკვდილი და დასაფლავება, თბილისი, 1995.\n\n== რესურსები ინტერნეტში ==\n{{მინიდაფა\n|პორტალი       = ბიოგრაფიები\n|ვიქსიკონი  = \n|ვიკიწიგნები  = \n|ვიკიციტატა = ზვიად გამსახურდია \n|ვიკიწყარო     = \n|ვიკისახეობები     = \n|ვიკისიახლეები  = \n|ვიკისაწყობი    = Category:Zviad Gamsakhurdia\n|მეტავიკი     = \n}}\n*{{როდოვიდი|494100|ზვიად გამსახურდია}}\n* {{cite web |url= |title=ზვიად გამსახურდიას საიტი |work=გამსახურდიასადმი მიძღვნილი საიტი |publisher=ქართული კარიბჭე |date= |accessdate=2008-11-16 |archiveurl= |archivedate=2008-10-29 }}\n* {{cite web |url= |title=ზვიად გამსახურდია |work=ვიდეო ქრონიკა - დამოუკიდებლობის აღდგენა |publisher=ვიდეო პორტალი YouTube|date=17 მაისი, 2007 }}\n* {{cite web |url= |title=ზვიად გამსახურდიას დაკრძალვა |work=ვიდეო ქრონიკა |publisher=ვიდეო პორტალი YouTube |date=1 აპრილი, 2007 }}\n* {{cite web |url= |title=BRITISH HELSINKI HUMAN RIGHTS GROUP GEORGIA 1995: Case No.7493810 |work= |publisher= |date= |archiveurl= |archivedate=2001-04-18 |accessdate=2008-11-19 }}\n* {{cite web |url= |title=ზვიად გამსახურდია, ცხოვრება, შემოქმედება, ფოტოგალერეა}}\n*ზვიად გამსახურდიას ლექსები.\n\n== სქოლიო ==\n{{სქოლიო}}\n\n{{დაიწყე ყუთი}}{{s-off}}\n{{მემკვიდრეობის ყუთი | წინამორბედი= — | ტიტული=საქართველოს პრეზიდენტი | წლები=1991 – 1992 | შემდეგი=ედუარდ შევარდნაძე}}\n{{დაასრულე ყუთი}}\n\n{{საქართველოს პრეზიდენტები}}\n{{საქართველოს რესპუბლიკის პირველი მოწვევის უზენაესი საბჭოს წევრები}}\n{{საქართველოს ეროვნული გმირები}}\n\n\n\nკატეგორია:საქართველოს პრეზიდენტები\nკატეგორია:ქართველი ფილოლოგები\nკატეგორია:ქართველი მწერლები\nკატეგორია:ქართველი მთარგმნელები\nკატეგორია:ქართველი დისიდენტები\nკატეგორია:დაბადებული 31 მარტი\nკატეგორია:დაბადებული 1939\nკატეგორია:გარდაცვლილი 31 დეკემბერი\nკატეგორია:გარდაცვლილი 1993\nკატეგორია:მთაწმინდის პანთეონში დაკრძალულები\nკატეგორია:საქართველოს რესპუბლიკის I მოწვევის უზენაესი საბჭოს წევრები\nკატეგორია:საქართველოს ეროვნული გმირები\nკატეგორია:ქართველი ნაციონალისტები\nკატეგორია:დამხობილი პრეზიდენტები", "url": "https://ka.wikipedia.org/wiki/ზვიად_გამსახურდია", "len": 39670}
