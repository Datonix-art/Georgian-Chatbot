{"id": "5873", "title": "ასლან მასხადოვი", "text": "thumbnail|right|250px|ასლან მასხადოვი\n'''ასლან ალის ძე მასხადოვი''' (''ჩეჩ.'' Аслан Али кӏант Масхадан, ''რუს.'' Аслан Алиевич Масхадов) (დ. 21 სექტემბერი, 1951 ― გ. 8 მარტი, 2005, სოფ.ტოლსტოი-იურტი) — ჩეჩნეთის პრეზიდენტი.\n\n== ბიოგრაფია ==\n* 1972 დაამთავრა თბილისის საარტილერიო სასწავლებელი.\n* 1981 დაამთავრა ლენინგრადის საარტილერიო აკადემია. სამხედრო სამსახური განაგრძო უნგრეთში, სსრკ-ის ჯარის რიგებში, სადაც ეკავა დივიზიონის მეთაურის პოსტი.\n* 1986 თვითმავალი საარტილერიო პოლკის მეთაურია ვილნიუსში.\n* 1992 წელს მასხადოვი სამშობლოში ბრუნდება, სადაც ჩეჩნეთის რესპუბლიკა-იჩქერიის პირველი პრეზიდენტის ჯოჰარ დუდაევის გადაწყვეტილებით ინიშნება ჩრი-ის შეიარაღებული ძალების გენშტაბის უფროსის მოადგილედ.\n* 1993-1994 მონაწილეობს პრეზიდენტის საწინააღმდეგოდ მიმართული პრომოსკოვური განწყობების მქონე ე.წ. ოპოზიციის შეიარაღებული გამოხდომების ჩახშობაში. შემდგომში იგი უძღვება გენშტაბს.\n* 1994-1996 რუსეთ-ჩეჩნეთის პირველ ომში პროფესიონალი სამხედრო ა. მასხადოვი წარმატებით იბრძვის კრემლის აგრესიის წინააღმდეგ.\n* 1995 პრეზიდენტ დუდაევის გადაწყვეტილებით, მასხადოვს მიენიჭა ბრიგადის გენერლის წოდება.\n* 1997 27 იანვარს გამართულ დემოკრატიულ არჩევნებში იჩქერიის მოსახლეობის უდიდესმა ნაწილმა ქვეყნის პრეზიდენტად აირჩია ასლან მასხადოვი.\n\nრუსეთ-ჩეჩნეთის მეორე ომის დროს 2000 წელს მოსკოვმა მასზე ძებნა გამოაცხადა. საქმე ის არის, რომ ჩრი-ის პირველი პრეზიდენტის ჯ. დუდაევის მკვლელობის 21 აპრილი 1996 შემდეგ, კრემლის მესვეურნი იმედოვნებდნენ, რომ ჩეჩნეთის სათავეში მათი პოლიტიკური პარტნიორი მოვიდოდა, მაგრამ მასხადოვმა მცირედით არ გადაუხვია დამოუკიდებლობის კურსს და ბოლომდე უერთგულა მისი წინამორბედის მიერ განცხადებულ იდეას. განვითარებული მოვლენების გამო, იჩქერიის პრეზიდენტი იძულებული გახდა იატაკქვეშეთში გადასულიყო, რის გამოც ძალაუფლების ნაწილი იჩქერიაში მოსკოვმა იგდო ხელთ. აღსანიშნავია, რომ მისი გავლენა ფართო მასებში არ შესუსტებულა, ხოლო შეიარაღებული ძალების უდიდესი ნაწილი კვლავ მის განკარგულებაში იყო.\n\n2005 წლის 8 მარტს, სოფელ ტოლსტოი-იურტში პრეზიდენტი მასხადოვი მოკლულ იქნა რუსეთის ფედერალური ძალების მიერ.\n\n== რესურსები ინტერნეტში ==\n\n* ანდრე გლუკსმანი - ჩეჩნეთის დე გოლი\n\nკატეგორია:ჩეჩენი პოლიტიკოსები\nკატეგორია:დაბადებული 21 სექტემბერი\nკატეგორია:დაბადებული 1951\nკატეგორია:გარდაცვლილი 8 მარტი\nკატეგორია:გარდაცვლილი 2005", "url": "https://ka.wikipedia.org/wiki/ასლან_მასხადოვი", "len": 2199}
{"id": "5882", "title": "ნატო", "text": "{{ციტირება აკლია}}\n{{ინფოდაფა ორგანიზაცია\n| სახელი =ჩრდილოატლანტიკური ხელშეკრულების ორგანიზაცია\n|ორგანიზაციის სახელი მშობლიური=North Atlantic Treaty Organization<br/>Organisation du traité de l'Atlantique nord\n| სურათი =NATO_flag.svg\n| სურათის წარწერა = დროშა\n| ლოგო = NATO OTAN landscape logo.svg\n| ლოგოს წარწერა = ლოგო\n| size =\n| რუკა = North Atlantic Treaty Organization (orthographic projection).svg\n| msize =\n| რწარწერა = \n| რტიტრი =\n| რუკა2 =\n| აბრევიატურა = NATO\n| ჰიმნი =\n| შეიქმნა =4 აპრილი, 1949\n| გაუქმდა =\n| ტიპი =სამხერდო-პოლიტიკური ალიანსი\n| სტატუსი =\n| მიზანი =\n| შტაბბინა =ბრიუსელი, ბელგია\n| ადგილმდებარეობა =ბრიუსელი, ბელგია\n| ემსახურება რეგიონს =\n| წევრები = {{ნატოს წევრები}}\n| ენა =ინგლისური, ფრანგული\n| მდივანი =მარკ რუტე\n| ლიდერი წარწერა = სამხედრო კომიტეტის თავმჯდომარე\n| ლიდერი სახელი =ჯუზეპე კავო დრაგონე\n| ლიდერი წარწერა2 = გაერთიანებული ოპერაციების სარდლობის ხელმძღვანელი\n| ლიდერი სახელი2 =კრისტოფერ კავოლი\n| ლიდერი წარწერა3 = გაერთიანებული ტრანსფორმაციის სარდლობის ხელმძღვანელი\n| ლიდერი სახელი3 =პიერ ვანდიე\n| მნიშვნელოვანი პირები =\n| მთავარი ორგანო =\n| გაწევრიანება =\n| ბიუჯეტი =\n| შტატი =\n| ვოლონტიორი =\n| ვებსაიტი = \n| შენიშვნები =\n| ყოფილი სახელი =\n|სამხედრო ბიუჯეტი=€ 1,474 მილიარდი (2024)\n|სამოქალაქო ბიუჯეტი=\n}}\n'''ჩრდილოატლანტიკური ხელშეკრულების ორგანიზაცია''',<ref>{{Cite web |url= |title=რა არის NATO? -სახელმწიფო მინისტრის აპარატი ევროპულ და ევროატლანტიკურ სტრუქტურებში ინტეგრაციის საკითხებში |accessdate=2021-01-18 |archiveurl= |archivedate=2016-03-06 }}</ref> ''ნატო'' ({{lang-en|North Atlantic Treaty Organization, NATO}}; {{lang-fr|Organisation du traité de l'Atlantique nord, OTAN}}) — ჩრდილოეთ ამერიკისა და ევროპის 32 სახელმწიფოსგან შემდგარი სამხედრო-პოლიტიკური ალიანსი, რომლის მიზანს ჩრდილოატლანტიკური ხელშეკრულებით განსაზღვრული მიზნებისა და ამოცანების შესრულება წარმოადგენს.\n\nჩრდილოატლანტიკური ხელშეკრულების ორგანიზაციის ({{lang-ka|ნატო}}, {{lang-en|NATO}}, {{lang-fr|OTAN}}) ძირითად ამოცანას წარმოადგენს ალიანსის წევრი ქვეყნების თავისუფლებისა და უსაფრთხოების უზრუნველყოფა როგორც პოლიტიკური, ისე სამხედრო თვალსაზრისით.<ref name=\"EUNATO\">{{Cite web |url= |title=სახელმწიფო მინისტრის აპარატი ევროპულ და ევროატლანტიკურ სტრუქტურებში ინტეგრაციის საკითხებში |accessdate=2021-01-18 |archiveurl= |archivedate=2016-03-06 }}</ref> NATO იცავს მოკავშირეების დემოკრატიის საერთო ფასეულობებს, პიროვნების თავისუფლებას, კანონის უზენაესობასა და უზრუნველყოფს კონფლიქტების მშვიდობიანად მოგვარებას. ნატო არის საერთაშორისო ორგანიზაცია, რომლის წევრი ქვეყნები ინარჩუნებენ სრულ დამოუკიდებლობასა და სუვერენიტეტს. ჩრდილოატლანტიკური ხელშეკრულების ორგანიზაციაში ყველა გადაწყვეტილება მიიღება წევრი ქვეყნების მიერ კონსესუსის საფუძველზე. ალიანსში გადაწყვეტილებების მიმღები მთავარი ორგანო არის ჩრდილოატლანტიკური საბჭო, რომლის სხდომებს ნატო-ს გენერალური მდივანი ხელმძღვანელობს.<ref name=\"EUNATO\"/>\n\nმეორე მსოფლიო ომის დასრულებისას იდეოლოგიურმა და პოლიტიკურმა ბარიერებმა ევროპის კონტიტენტი ორად გაჰყვეს. დასავლეთ ევროპაზე საბჭოური გავლენის აღმოსაფხვრელად და ევროპის სახელმწიფოების დაცვის მიზნით ვაშინგტონში  1949 წლის 4 აპრილს, ჩრდილოატლანტიკური ხელშეკრულების საფუძველზე ათი ევროპული და ორი ჩრდილოამერიკული დამფუძნებელი ქვეყნის მიერ დაარსდა ჩრდილოატლანტიკური ხელშეკრულების ორგანიზაცია.<ref>{{cite web|url=|title=NATO homepage|accessdate=7 March 2006}}</ref> დამფუძნებელი წევრების მთავარი მიზანი იყო წინ აღდგომოდნენ საბჭოთა კავშირის გავლენის გავრცელებას ევროპის კონტინენტზე. ხელშეკრულების ხელმოწერით წევრებმა ვალდებულება აიღეს ერთობლივად დაეცვათ საკუთარი თავისუფლება და უსაფრთხოება, როგორც პოლიტიკური, ისე სამხედრო საშუალებებით.<ref name=\"natoinfo1\">{{Cite web |url= |title=საინფორმაციო ცენტრი ნატოს შესახებ |accessdate=2011-12-18 |archiveurl= |archivedate=2020-10-29 }}</ref>\n\n==ისტორია==\n\nმეორე მსოფლიო ომის დასრულების შემდეგ, დასავლეთ ევროპული სახელმწიფოები და მათი ჩრდილოატლანტიკელი მოკავშირეები, ნათლად ხედავდნენ საბჭოთა კავშირის ექსპანსიურ პოლიტიკას. დასავლეთ ევროპის ქვეყნებმა შეასრულეს ომის შემდგომ ნაკისრი ვალდებულებები სამხედრო ძალების შემცირებასა და სამხედრო მოსასახურეების დემობილიზაციასთან   დაკავშირებით. თუმცა, საბჭოთა კავშირი არ ჩქარობდა ამ ვალდებულებების შესრულებას და ინარჩუნებდა ევროპის კონტინენტზე სამხედრო ძალების სრულ შემადგენლობას. საბჭოთა კავშირის კომუნისტური პარტიის პოლიტიკურ-იდეოლოგიური მიზნების გათვალისწინებით აშკარა იყო, რომ გაერთიანებული ერების ორგანიზაციის წესდებისა  და საერთაშორისო შეთანხმებების დაცვისკენ მოწოდება არ იყო დამოუკიდებელი სახელმწიფოებისათვის ეროვნული სუვერენიტეტისა და უსაფრთხოების გარანტი. მოსალოდნელ საფრთხეზე 1946 წლის 5 მარტს, ამერიკის შეერთებული შტატების ქალაქ ფულტონში უინსტონ ჩერჩილმა (რომელიც დიდი ბრიტანეთის საპარლამენტო ოპოზიციის ლიდერის რანგში წარდგა) აღნიშნულ გარემოებაზე გაამახვილა ყურადღება, ევროპის კონტინენტზე მიმდინარე პროცესი კი აღმოსავლეთ და დასავლეთ ევროპას შორის რკინის ფარდის დაშვებას შეადარა 1948 წელს საბერძნეთი და ნორვეგია კომუნისტური ექსპანიის პირდაპირი საფრთხის ქვეშ აღმოჩნდნენ, იმავე წლის აპრილში ყველა არსებული ხელშეკრულების დარღვევით კრემლმა განახორციელა ბერლინის ბლოკადა ხოლო ივნისში, ჩეხოსლოვაკიაში მოახდინა სახელმწიფო გადატრიალება. კორეის ომმა კიდევ ერთხელ დაარწმუნა დასავლეთი საბჭოთა კავშირის ექსპანსიონისტურ ამბიციებში, რომელიც მხოლოდ ევროპის კონტინენტზე არ ვრცელდებოდა. \n\n1948 წლის მარტში, დასავლეთ ევროპის ხუთმა სახელმწიფომ - ბელგიამ, დიდმა ბრიტანეთმა, ლუქსემბურგმა, ნიდერლანდებმა და საფრანგეთმა ხელი მოაწერეს ბრიუსელის პაქტს ეს კავშირი მიზნად ისახავდა თავდაცვის საერთო სისტემის შექმნას და ერთმნეთთან მჭიდრო თანამშრომლობას, რომელიც წინ აღუდგებოდა საბჭოთა კავშირის იდეოლოგიურ, პოლიტიკურ და სამხედრო ექსპანსიას. ბრიუსელის პაქტი დასავლეთ ევროპის საერთო უსაფრთხოების სისტემის შექმნის წინაპირობად იქცა და სწორედ ის გახდა საფუძველი NATO-ს დაარსებისა 1949 წელს. ბრიუსელის პაქტის ქვეყნები, მოლაპარაკებებს აწარმოებდნენ ამერიკის შეერთებულ შტატებსა და კანადასთან, ასევე დანიასთან, ისლანდიასთან, იტალიასთან, ნორვეგიასა და პორტუგალიასთან ერთიან თავდაცვით სისტემაში ჩართვის თაობაზე. მოლაპარაკებები 1949 წლის 4 აპრილს, ვაშინგტონის ხელშეკრულების (ჩრდილო-ატლანტიკური ხელშეკრულება) ხელმოწერით დასრულდა. ჩრდილოატლანტიკური ალიანსის დამფუძნებელი აქტის თანახმად, წევრი სახელმწიფოები თანხმდებოდნენ, რომ ისინი არ შეუერთდებოდნენ სხვა ისეთი ტიპის გაერთიანებებს, რომლის მიზნებიც წინააღმდეგობაში მოვიდოდა გაერთიანებული ერების ორგანიზაციის პრინციპებთან. NATO-ს დამფუძნებელი ხელშეკრულების მიხედვით, ალიანსი არის უნიკალური გაერთიანება, რომელიც აღიარებს და იცავს ისეთ ღირებულებებსა და პრინციპებს, როგორიცაა დემოკრატია, ინდივიდის თავისუფლება, ადამიანის უფლებები და კანონის უზენაესობა. ჩრდილოატლანტიკური ხელშეკრულების ორგანიზაციის შექმნის შემდეგ, ალიანსის წევრი ევროპული სახელმწიფოების მთავრობების მოთხოვნის შესაბამისად, ამერიკული სამხედრო ძალების ყოფნამ დასავლეთ ევროპის ტერიტორიაზე, განაპირობა საბჭოთა კავშირის მიერ აგრესიული ქმედებების შეჩერება. თუმცა, მოსკოვის მხრიდან საფრთხე კვლავ აშკარა იყო.\n\nმეოცე საუკუნის 50-იანი წლებიდან, დაიწყო მეორე მსოფლიო ომის შემდგომ, პირველი ფართომასშტაბიანი სამხედრო ოპერაციები საბჭოთა კავშირის სატელიტის, ჩრდილოეთ კორეის მიერ. კომუნისტური ბანაკი იწყებდა გლობალურ შეიარაღებულ აგრესიას დემოკრატიულ სახელმწიფოთა წინააღმდეგ. ამის საპირისპიროდ, NATO-ს წევრმა ქვეყნებმა, გააქტიურეს ძალისხმევა ერთობლივი სამხედრო სტრუქტურების გასაძლიერებლად. \n\n==გაფართოება==\n\nNATO-ს ღია კარის პოლიტიკა  ჩრდილოატლანტიკური ხელშეკრულების მე-10 მუხლს ემყარება, რომლის მიხედვითაც: „მხარეებს შეუძლიათ ერთსულოვანი თანხმობით ამ ხელშეკრულებასთან მისაერთებლად მოიწვიონ ნებისმიერი სხვა ევროპული სახელმწიფო, რომელიც ხელს უწყობს ამ ხელშეკრულების პრინციპების განხორციელებას და წვლილი შეაქვს ჩრდილო-ატლანტიკური სივრცის უსაფრთხოებაში“. გადაწყვეტილებას სახელმწიფოს ალიანსის წევრად მოწვევის შესახებ იღებს ჩრდილოატლანტიკური საბჭო, ალიანსის წევრი ქვეყნების კონსენსუსის საფუძველზე. NATO-ს არაწევრი სახელმწიფო არ მონაწილეობს ამგვარი გადაწყვეტილებების მიღების პროცესში. NATO არ წარმოადგენს საფრთხეს არც ერთი ქვეყნისთვის, ალიანსის გაფართოების მიზანი სტაბილურობისა და თანამშრომლობის განმტკიცება, ერთიანი და თავისუფალი სივრცის მშენებლობა, მშვიდობისა და საერთო დემოკრტიული ღირებულებების დაცვაა. NATO-ს კარი ღიაა ნებისმიერი სახელმწიფოსთვის, რომელიც მზადაა, წევრობისთვის საჭირო ვალდებულებები შეასრულოს და ევროატლანტიკური სივრცის უსაფრთხოების უზრუნველყოფაში მიიღოს მონაწილეობა. 1949 წლიდან NATO-ს წევრი ქვეყნების რაოდენობა 12-დან 29 ქვეყანამდე გაიზარდა.\n\nმეორე მსოფლიო ომის დასრულების შემდგომ განვითარებულმა მოვლენებმა და ცივი ომის პერიოდში საბჭოთა კავშირის მიერ განხორციელებულმა ექსპანსიურმა პოლიტიკამ, განაპირობა ის, რომ სტრატეგიული გადაწყვეტილებების შედეგად 1952 წელს ალიანსი პირველად გაფართოვდა და NATO-ს ორი ახალი წევრი შეუერთდა თურქეთისა და საბერძნეთის სახით. 1955 წელს ალიანსს დასავლეთ გერმანია ხოლო 1982 წელს ესპანეთი შეემატა. \n\nვარშავის პაქტის გაუქმებისა და საბჭოთა კავშირის დაშლის შემდეგ, მიუხედავად იმისა, რომ კრემლის მიერ სამხედრო ინტერვენციის საფრთხე თითქოს გამქრალი იყო, საგრძნობლად იმატა არასტაბილურობამ ევროპის მთელს კონტინენტზე. იუგოსლავიის მოვლენებს დაემატა კონფლიქტები პოსტსაბჭოთა სივრცეში. ყოველივე ამის შემდეგ, ალიანსის წევრი ქვეყნები შეთანხმდნენ, რომ NATO კვლავ უნდა დარჩენილიყო კოლექტიური უსაფრთხოებისა და თანამშრომლობის მთავარ გარანტად ევროპაში. 1995 წელს, ალიანსმა ჩაატარა სწავლება ნატოს გაფართოების შესახებ (დოკუმენტი უკანასკნელად განახლდა 2008 წელს), რომლის საფუძველზეც 1997 წლის მადრიდის სამიტზე, გაწევრიანების მიზნით ალიანსმა ჩეხეთის რესპუბლიკა), უნგრეთი და პოლონეთი მიიწვია, ისინი ალიანსს 1999 წელს შეუერთდენენ. ეს ქვეყნები გახდნენ ვარშავის ხელშეკრულების ყოფილი ქვეყნებიდან პირველი NATO-ს წევრი სახელმწიფოები. \n\n1999 წლის ვაშინგტონის სამიტზე ქვეყნებისთვის NATO-ში გაწევრების სამოქმედო გეგმა (Membership Action Plan - MAP) შეიმუშავეს.\n2002 წელს გამართულ პრაღის სამიტზე   მიღებული გადაწყვეტილების შედეგად, წევრობის შესახებ მოლაპარაკება ერთდროულად შვიდ ევროპული ქვეყანასთან დაიწყო. გაწევრების სამოქმედო გეგმის შესრულების შედეგად კი 2004 წელს ალიანსში ბულგარეთი, ესტონეთი, ლატვია, ლიეტუვა, რუმინეთი, სლოვაკეთი და სლოვენია გაწევრიანდნენ. \n\n2008 წელს გამართული ბუქარესტის სამიტის  გადაწყვეტილების საფუძველზე ალბანეთი და ხორვატია ოფიციალურად ალიანსის წევრები 2009 წლის 1 აპრილს გახდნენ. ბუქარესტის სამიტის დეკლარაციაში დაფიქსირდა, რომ საქართველო და უკრაინა აუცილებლად გახდებიან ალიანსის წევრები. \n \n2015 წელს ბრიუსელის მინისტერიალზე მონტენეგრომ ნატოსგან ალიანსის წევრობაზე მიწვევა მიიღო - 2017 წლის 5 ივნისს კი 29-ე წევრი ოფიციალურად გახდა. \n\n2019 წელს ლონდონის სამიტის გადაწყვეტილებით ჩრდილოეთ მაკედონია 2020 წელს ჩრდილოატლანტიკური ალიანსის 30-ე წევრი გახდა.\n2023 წელს ჩრდილოატლანტიკური ალიანსის 31-ე წევრი გახდა ფინეთი.\n2024 წელს ჩრდილოატლანტიკური ალიანსის 32-ე წევრი გახდა შვედეთი.\n\n==ჩრდილოატლანტიკური ალიანსის მიერ განხორციელებული ოპერაციები და მისიები==\n\nაღსანიშნავია, რომ ცივი ომის პერიოდში NATO არ ჩართულა სამშვიდობო ოპერაციებში და მხოლოდ 90-იანი წლების დასაწყისიდან დაიწყო სამშვიდობო მისიებში მონაწილეობის მიღება:\n\n*Anchor Guard (1990 წლის 10 აგვისტო - 1991 წლის 9 მარტი)\nპირველი ოპერაციის განხორციელება უკავშირდება ერაყის შეჭრას ქუვეითში. NATO-ს საჰაერო ძალები განლაგდნენ თურქეთში, სადაც აკონტროლებდნენ სიტუაციას რათა გალფის კრიზისის გამწვავების შემთხვევაში დაეცვათ ალიანსის წევრი თურქეთი მოსალოდნელი საფრთხისგან.\n\n*Ace Guard (1991 წლის 3 იანვარი - 1991 წლის 8 მარტი)\nთურქეთის მოთხოვნის შესაბამისად ალიანსმა დაიწყო ოპერაცია Ice Guard, რაც განპირობებული იყო სპარსეთის ყურის პირველი ომისას ერაყის მხრიდან თურქეთისკენ მომდინარე საფრთხისგან. აღნიშულ მისიაში NATO-ს მიერ თურქეთში საჰაერო ძალები იქნა მივლენილი.\n\n*Allied Goodwill I & II (1992 წლის 4-9 თებერვალი & 27 თებერვალი - 24 მარტი)\n1991 წელს საბჭოთა კავშირის დაშლისა და მისი ეკონომიკური სისტემის კოლაფსის შემდეგ, NATO-მ საერთაშორისო მხარდაჭერის პროგრამის ფარგლებში განახორციელა ჰუმანიტარული დახმარება - გაგზავნა ექსპერტები და სამედიცინო სფეროს მრჩევლები რუსეთსა და სხვა ყოფილ საბჭოთა რესპუბლიკებში.\n\n*Agile Genie (1992 წლის 1-19 მაისი)\nმას შემდეგ რაც გაერთიანებული ერების ორგანიზაციამ ლიბიის წინააღმდეგ  სანქციები დააწესა 1988 წელს შოტლანდიის საჰაერო სივრცეში Pan Am-ის თვითმფრინავის დაბომბვის გამო - NATO-მ დაიწყო ხმელთაშუა ზღვის აკვატორიისა და ჩრდილოეთ აფრიკის სანაპიროს საჰაერო მონიტორინგი, რის შედეგადაც საერთო ჯამში 36 მისიის ფარგლებში განხორციელდა 2336 საათის ფრენა.\n\n*Maritime Monitor (1992 წლის 16 ივლისი - 22 ნოემბერი)\nNATO-ს სამხედრო გემებმა მონიტორინგი დაიწყეს ადრიატიკის ზღვაში გაერთიანებული ერების ორგანიზაციის დადგენილების შესაბამისად, რომელიც იოგოსლავიის ომში მონაწილე მხარეებისთვის იარაღის მიწოდებაზე ემბარგოს შეეხებოდა. \n\n*Sky Monitor (1992 წლის 15 ოქტომბერი - 1993 წლის 12 აპრილი)\nიუგოსლავიის კონფლიქტისას NATO-ს სამხედრო გემებმა ბოსნიის საჰაერო სივრცის მონიტორინგი დაიწყეს გაერთიანებული ერების ორგანიზაციის მიერ მისი არასაფრენ ზონად გამოცხადების შემდგომ. \n\n*Deny Flight (1993 წლის 12 აპრილი - 1995 წლის 21 დეკემბერი)\nაღნიშნული ოპერაცია Sky Monitor-ის გაგრძელება იყო, თუმცა დაემატა გაერთიანებული ერების ორგანიზაციის სამშვიდობო მისიის საჰაერო მხარდაჭერის მიმართულება და საჰაერო პასუხის ვალდებულება აუცილებლობის შემთხვევაში გაეროს მიერ მიღებული შესაბამისი რეზოლუციის აღსრულების მხარდასაჭერად. 1994 წლის 28 თებერვალს, NATO მისი ისტორიის მანძლზე პირველად ჩაერთო საომარ მოქმედებებში.\n\n*Sharp Guard  (1993 წლის 15 ივნისი-1996 წლის 2 ოქტომბერი)\nგაეროს მიერ იარაღით ვაჭრობის აკრძალვის გადაწყვეტილების შესრულების მიზნით NATO-ს ჩრდილოატლანტიკური საბჭოსა და დასავლეთ ევროპული კავშირის   შეთანხმების შესაბამისად, მათი ოპერაციები ადრიატიკის ზღვაში  გაერთიანდა.\n\n*Deadeye and Deliberate Force (1995 წლის 30-31 აგვისტო-1995 წლის 5-14 სექტემბერი)\nსარაევოს დაბომბვამ დიდი მსხვერპლი გამოიწვია, გაეროს სამშვიდობო ძალებმა NATO-ს საჰაერო დახმარების თხოვნით მიმართა. 1995 წლის 30 აგვისტოს NATO-მ ბოსნიაში სერბების სამხედრო შენაერთებზე საჰაერო დარტყმები განახორციელა. გამაფრთხილებელი ოპერაციის (Deadeye) უგულებელყოფამ განაპირობა ოპერაცია Deliberate Force-ის დაწყება, რომელიც მიმართული იყო მოწინააღმდეგის სამეთაურო შტაბისა და საბრძოლო მასალების საწყობების წინააღმდეგ. \n\n*Joint Endeavour (1995 წლის 20 დეკემბერი - 1996 წლის 20 დეკემბერი)\nNATO-ს პირველი სამშვიდობო მისიის (the Implementation Force (IFOR)) მიზანი იყო ბოსნია-ჰერცეგოვინაში სამშვიდობო შეთანხმების სამხედრო ასპექტის განხორხციელება. IFOR-ის ფარგლებში 60.000-მდე სამხედრომ მიიღო მონაწილეობა 16 NATO-ს წევრი და 17 პარტნიორი ქვეყნიდან.\n\n*Joint Guard (1996 წლის 20 დეკემბერი - 1998 წლის 20 ივნისი) \nოპერაცია Joint Endeavour-სა და სამშვიდობო შეთანხმების ფარგლებში ცალკეული სამხედრო დავალებების შესრულების შემდეგ, NATO-მ განაგრძო ბოსნია-გერცეგოვინაში საერთაშორისო სამშვიდობო მისიის ხელმძღვანელობა, თუმცა ამჯერად შედარებით მცირე მასშტაბის და მიმართულებით მოქმედებდა - the Implementation Force (IFOR) შეიცვალა Stabilisation Force (SFOR)-მა.\n\n*Joint Forge (1998 წლის 20 ივნისი - 2004 წლის 2 დეკემბერი)\nმას შემდეგ, რაც ბოსნია-ჰერცეგოვინაში სიტუაცია სტაბილური გახდა და სახელმწიფოს თავადაც შეეძლო საკუთარი საჰაერო სივრცის კონტროლი, ქვეყანაში საერთაშორისო მშვიდობისმყოფელთა არსებული რაოდენობა აღარ იყო საჭირო. შესაბამისად, NATO-მ კვლავ შეამცირა არსებული კონტინგენტი და ცვლილებები შეიტანა სამშვიდობო მისიაშიც Stabilisation Force (SFOR), რომელიც საბოლოოდ 2004 წლის 2 დეკემბერს დასრულდა.\n\n*Joint Guarantor (1998 წლის 4 დეკემბერი - 1999 წლის 20 მარტი)\nNATO-მ კოსოვოში ეუთოს სადმკვირვებლო მისიის საევაკუაციო გეგმა მოამზადა, თუმცა ევაკუაციის საჭიროება არ დამდგარა. ეუთოს მისიამ კოსოვო 1999 წლის 20 მარტს, კონფლიქტის დაწყებამდე 4 დღით ადრე დატოვა.  \n\n*Joint Guardian (1999 12 ივნისიდან)\nNATO-ს მიერ კოსოვოს კონფლიქტში ჩარევა განხორციელდა რეგიონში მიმდინარე საომარი მოქმედებების, ძალადობისა და რეპრესიების შეჩერების მიზნით. \n\nკოსოვოსთან დაკავშირებით გაეროს ქარტიისა და საერთაშორისო სამართლის შესაბამისად 1999 წელს NATO-სა და ყოფილი იუგოსლავიის არმიის სარდლობას შორის სამხედრო შეთანხმების ხელმოწერის შედეგად, 1999 წლის 12 ივნისს, გაეროს მანდატის საფუძველზე, NATO-მ რეგიონში ე.წ. კოსოვოს ძალები (Kosovo Force – KFOR) გაგზავნა. NATO-ს ხელმძღვანელობით მოქმედი კოსოვოს ძალები (KFOR) განლაგდნენ კოსოვოში, რათა უზრუნველეყოთ სამშვიდობო შეთანხმებით (Military Technical Agreement) გათვალისწინებული ვალდებულებების შესრულება. KFOR-ის სამხედრო წარმომადგენლობა უნდა ყოფილიყო მზად, თავიდან აეცილებინა კონფლიქტის ხელახალი ესკალაცია, შეექმნათ უსაფრთხო გარემო დაბრუნებული იძულებით გადაადგილებული პირებისთვის, ლტოლვილთათვის და საერთაშორისო ორგანიზაციებისთვის (რომლებიც თავის მხრივ დახმარებას უწევდნენ კონფლიქტით დაზარალებულ ადამიანებს); გაეკონტროლებინათ კოსოვოს საზღვრები; \n\n*Essential Harvest (2001 წლის 27 აგვისტო - 27 სექტემბერი) \n2001 წლის ივნისში იუგოსლავიის ყოფილმა რესპუბლიკა მაკედონიამ თხოვნით მიმართა NATO-ს  დახმარებოდა ქვეყნის ტერიტორიაზე ეროვნულ გამათავისუფლებელი არმიისა და ეთნიკურ ალბანელთა მეამბოხე ჯგუფების განიარაღებაში. დაპირისპირებულ მხარეთა შორის NATO-ს ხელშეწყობით შემდგარი პოლიტიკური დიალოგის შედეგად შემუშავდა სამშვიდობო გეგმა და საბოლოოდ რეგიონში საომარი მოქმედებებიც შეწყდა. ოჰრიდის ხელშეკრულების (Ohrid Framework Agreement)  საფუძველზე, 2001 წლის 27 აგვისტოს ოპერაციის Essential Harvest-ის ფარგლებში, NATO-მ იუგოსლავიის ყოფილ რესპუბლიკა მაკედონიაში სამხედრო მისია მიავლინა. NATO-ს მისიას ევალებოდა ეროვნულ-გამათავისუფლებელ არმიაში არსებული იარაღის შეგროვება და განადგურება. აღნიშნულმა ოპერაციამ ხელი შეუწყო სამოქალაქო კონფლიქტის ესკალაციის თავიდან აცილებას. \n\n===NATO-ს მისია ერაყში===\nNATO-ს ჩართულობა ერაყში მიმდინარე კოალიციური ჯარების მიერ წარმოებულ სამხედრო ოპერაციაში მხოლოდ ერაყელი სამხედრო მოსამსახურეების წვრთნაში გამოიხატებოდა, რაც ერაყის გარდამავალი მთავრობის თხოვნის შედეგად განხორციელდა. ალიანსმა აღნიშნული თხოვნის დაკმაყოფილების გადაწყვეტილება 2004 წლის სტამბოლის სამიტზე მიიღო. 2004 წლის 7 აგვისტოდან NATO-ს მისია ერაყელ სამხედრო მოსამსახურეების წვრთნიდა როგორც ერაყში, ასევე ალიანსის წევრი ქვეყნების ტერიტორიაზე. ჩრდილოატლანტიკური საბჭოს 2004 წლის 22 სექტემბერის გადაწყვეტილების შედეგად, ერაყში წვრთნების, განათლებისა და დოქტრინების ცენტრი შეიქმნა. 2004-2006 წლებში NATO-ს მისიის ფარგლებში 5000-მდე ერაყელმა ოფიცერმა აიმაღლა კვალიფიკაცია. \n\n===NATO-ს მისია ავღანეთში===\n     \n2001 წლის 11 სექტემბერს აშშ-ში ტერორისტების მიერ განხორციელებული ტერაქტის შედეგად, პირველად ალიანსის ისტორიაში, მოკავშირეებმა აამოქმედეს ვაშინგტონის ხელშეკრულების მე-5 მუხლი (კოლექტიური თავდაცვა). ალიანსმა ოპერატიულად დაიწყო ოპერაცია Active Endeavor, ხომალდები განათავსა ხმელთაშუა ზღვის აღმოსავლეთ ნაწილში, რათა გამოეაშკარავებინა ტერორისტულ საქმიანობაში  ეჭვმიტანილი ხომალდები. ჩრდილოატლანტიკური ალიანსის ისტორაში მისია ავღანეთში იყო ყველაზე მასშტაბური სამხედრო ოპერაცია, ევროატლანტიკური სივრცის გარეთ. 2001 წლის დეკემბერში, ავღანეთიდან ტერორისტული დაჯგუფება ალქაიდასა და თალიბების დამარცხების შემდეგ, ავღანეთის ოპოზიციის ლიდერებმა ქალაქ ბონში (გერმანია) გამართულ კონფერენციაზე განიხილეს ქვეყნის სამომავლო განვითარების გზები. გადაწყდა ახალი სახელმწიფო სტრუქტურის – ავღანეთის დროებითი ხელისუფლების ჩამოყალიბება და ქვეყანაში უსაფრთხოების უზრუნველსაყოფად საერთაშორისო უსაფრთხოების მხარდაჭერის ძალების (International Security Assistance Force – ISAF) მისიის ფორმირება. თავდაპირველად ISAF-ის მისიას ექვსთვიანი ვადით ცალკეული ქვეყნები ხელმძღვანელობდნენ და ოპერაციებზე პასუხისმგებლობაც მათ ეკისრებოდათ. თუმცა, 2003 წლის აგვისტოდან მისიის ხელმძღვანელობა NATO-ს  ჩაბარდა. ISAF იყო გაერთიანებული ერების ორგანიზაციის მანდატით მოქმედი საერთაშორისო მისია, რომელიც აერთიანებდა სამხედრო მოსამსახურეებს 51 ქვეყნიდან. ISAF-ის მიზანი იყო ავღანეთში უსაფრთხო გარემოს ჩამოყალიბების ხელშეწყობა. თავდაპირველად მისიის მანდატი ქაბულითა და მისი შემოგარენით შემოიფარგლებოდა, თუმცა 2003 წლის ოქტომბრიდან ISAF ავღანეთის მთელს ტერიტორიაზე გავრცელდა. აღნიშნული გარემოების გათვალისწინებით, ალიანსმა შექმნა სამოქალაქო-სამხედრო პროვინციების სარეკონსტრუქციო ჯგუფები (Provincial Reconstruction Teams – PRT). PRT წარმოადგენდა სამოქალაქო და სამხედრო მოსამსახურეებისაგან დაკომპლექტებულ ჯგუფებს, რომლებიც იცავდნენ ქვეყნის ტერიტორიაზე მოქმედი საერთაშორისო ორგანიზაციების უსაფრთხოებას; მონაწილეობდნენ სკოლების, სამედიცინო დაწესებულებებისა და წყლის სისტემების აღდგენით სამუშაოებში; მხარს უჭერდნენ სამოქალაქო და სამხედრო პროექტების განხორციელებას. NATO-ს მისია 2014 წლის 28 დეკემბერს ოფიციალურად დასრულდა. ISAF-ის მისიის შემდგომ ალიანსმა ავღანეთში 2015 წლიდან აამოქმედა - გადამწყვეტი მხარდაჭერის მისია, რომელიც სასწავლო და საკონსულტაციო ხასიათსაა და ავღანელი სამხედროების დახმარებას ისახავს მიზნად.\n\n\n==წევრები==\n\n\n===ევრო-ატლანტიკური პარტნიორობა===\nthumb|left|upright=2|\n{{legend|#004990|ნატოს წევრი ქვეყნები|outline=black}}\n{{legend|#2A7FFF|წევრობის სამოქმედო გეგმა|outline=black}}\n{{legend|#88B7FF|გაძლიერებული შესაძლებლობების პარტნიორი|outline=black}}\n{{legend|#FFD900|ინდივიდუალური პარტნიორობის სამოქმედო გეგმა|outline=black}}\n{{legend|#FF7826|პარტნიორობა მშვიდობისთვის (PfP)|outline=black}}\n{{legend|#D40000|ხმელთაშუაზღვის დიალოგი (MD)|outline=black}}\n{{legend|#C0F|სტამბულის თანამშრომლობის ინიციატივა (ICI)|outline=black}}\n{{legend|#008000|კონტაქტი ქვეყნები|outline=black}}\n{{clear}}\n\n<div style=\"overflow:auto; overflow-x:auto; overflow-y:hidden;\">\n\n</div>\n\n==იხილეთ აგრეთვე==\n* ნატო-საქართველოს ურთიერთობები\n* ნატო-რუსეთის ურთიერთობები\n* უკრაინა-ნატოს ურთიერთობები\n\n== ლიტერატურა ==\n* სოსო ცინცაძე. ულდის უმულისი. \"ნატო და საქართველოს უსაფრთხოება\". თბილისი. 2008 წელი.\n*  25.03.2020 ჩრდილოატლანტიკური ხელშეკრულება\n*  25.03.2020 ჩრდილოატლანტიკური ალიანსის გადაწყვეტილებით, ჩრდილოეთ მაკედონია NATO-ს 30-ე წევრი გახდება \n*  25.03.2020\n*  25.03.2020\n*  25.03.2020\n*  25.03.2020\n*  25.03.2020\n*  25.03.2020\n*  25.03.2020\n* {{Dead link|date=ნოემბერი 2024 |bot=InternetArchiveBot }} 25.03.2020\n*  25.03.2020\n*  25.03.2020\n*  25.03.2020\n*  25.03.2020\n*  25.03.2020\n*  25.03.2020\n*   \n*   \n*  {{Webarchive|url= |date=2016-02-20 }}  \n*   \n*  {{Webarchive|url= |date=2017-10-10 }} \n*   \n*  {{Webarchive|url= |date=2020-05-27 }} 25.03.2020\n*  25.03.2020 ირაკლი მენაღარიშვილი, „როგორ შეიქმნა ნატო“ \n*  25.03.2020საინფორმაციო ცენტრი ნატოსა და ევროკავშირის შესახებ „გზამკვლევი ნატოს და ევროკავშირის შესახებ“\n\n==სქოლიო==\n{{სქოლიო}}\n\n\n{{ნატოს წევრები და კანდიდატები}}\n\nკატეგორია:საერთაშორისო ორგანიზაციები\nკატეგორია:სამხედრო ალიანსები\nკატეგორია:ცივი ომის ხელშეკრულებები\nკატეგორია:ნატო", "url": "https://ka.wikipedia.org/wiki/ნატო", "len": 21693}
{"id": "5883", "title": "ჩეჩნეთის რესპუბლიკა იჩქერია", "text": "{{ინფოდაფა ქვეყანა|\n|მშობლიური_სახელი = Noxçiyn Paçẋalq Noxçiyçö <br>Нохчийн Пачхьалкх Нохчийчоь <br>Чеченская Республика Ичкерия\n|სრული_სახელი = ჩეჩნეთის რესპუბლიკა იჩქერია\n|საერთო_სახელი = ჩეჩნეთის რესპუბლიკა იჩქერია\n|დროშა = Flag of Chechen Republic of Ichkeria.svg\n|გერბი = Coat of arms of the Chechen Republic of Ichkeria.svg\n|რუკა = Europe Location Chechen Republic of Ichkeria.svg\n|ჰიმნი = „თავისუფლება ან სიკვდილი“\n|დევიზი = „თავისუფლება ან სიკვდილი“\n|ოფიციალური_ენები = ჩეჩნური\n|დედაქალაქი= გროზნო\n|უდიდესი_ქალაქი = გროზნო\n|ლიდერის_ტიპი_1 = პრეზიდენტი\n|ლიდერის_სახელი_1 =ვაკანტური\n|ლიდერის_ტიპი_2 = პრ. მინისტრი\n|ლიდერის_სახელი_2 =ახმედ ზაკაევი\n|ფართობი =15300-15600<ref>დაურეგულირებელი სასაზღვრო დავების გამო, არ არის მომხდარი ჩეჩნეთსა და ინგუშეთს შორის საზღვრის დემარკაცია, რუსეთის ფედერაციის რუკებზე არ არის ნაჩვენები ჩეჩნეთის და ინგუშეთის საზღვარო.</ref>\n|სავარაუდო_მოსახლეობა =1,103,686\n| მოსახლეობის_სიმჭიდროვე = 72.1\n|მოსახლეობა_სავარაუდოდ_წელს = 2002\n|ვალუტა= რუსული რუბლი<br/> ჩეჩნური ნახარი\n}}\n\n'''ჩეჩნეთის რესპუბლიკა იჩქერია''' (ჩეჩნ. Noxçiyn Paçẋalq Noxçiyçö, Нохчийн Пачхьалкх Нохчийчоь) — არაღიარებული სახელმწიფო. 1991 წლის სექტემბერ-ოქტომბერში ჯოხარ დუდაევის მომხრეებმა ჩეჩნეთის რევოლუციის დროს ძალაუფლება მოიპოვეს ჩეჩნეთში. დუდაევი შემდგომში აირჩიეს ჩეჩნეთის პრეზიდენტად და ამ ახალ თანამდებობაზე მან ჩეჩნეთის დამოუკიდებლობა გამოაცხადა რუსეთისგან.<ref>{{Cite book |last1=E. Cornell |first1=Svante |last2=Frederick Starr |first2=Stephen |url= |title=The Guns of August 2008 Russia's War in Georgia |date=28 January 2015 |publisher=Taylor & Francis |isbn=978-1-317-45653-7 |pages=30 |language=English}}</ref> 1994-1996 წლებში ჩეჩნეთის პირველ ომში ჩეჩნეთმა  მოახერხა რუსეთის დამარცხება.<ref name=\"stillgrowling\">{{cite news |date=22 January 1998 |title=Still growling |newspaper=The Economist |url= |url-status=live |access-date=9 December 2017 |archive-url= |archive-date=9 December 2017}}</ref> ჩეჩნეთის მეორე ომი დაიწყო 1999 წლის აგვისტოში, იჩქერია დაეცა და 2000 წლიდან იჩქერიის მთავრობა აგრძელებს თავის საქმიანობას ემიგრაციაში.<ref>{{cite news |date=11 August 2015 |title=Chechnya profile |work=BBC News |url= |url-status=live |access-date=9 December 2017 |archive-url= |archive-date=30 May 2017}}</ref> მიუხედავად იმისა, რომ ჩეჩნეთს არ მიუღია საერთაშორისო თანამეგობრობის მხარდაჭერა, მან მიიღო აღიარება და მხარდაჭერა საქართველოსგან, რომელიც გახდა გარესამყაროსკენ მისი ერთადერთი კარიბჭე, რომელსაც რუსეთი არ აკონტროლებდა. ზვიად გამსახურდიასა და ჯოხარ დუდაევს შორის მეგობრობამ გამოიწვია ის, რომ რუსმა ოფიციალურმა პირებმა საქართველო დაადანაშაულეს „ჩეჩნეთში არეულობის გაღვივებაში“.<ref>{{Cite book |last=Dunlop |first=John |url= |title=Russia Confronts Chechnya: Roots of a Separatist Conflict |date=1998 |publisher=Cambridge University Press |isbn=978-0-521-63619-3 |pages=109 |language=English}}</ref> 2022 წლის 18 ოქტომბერს უკრაინამ ოფიციალურად სცნო ჩეჩნეთი „დროებით ოკუპირებულ ტერიტორიად“.<ref name=\"reuters2\">{{Cite web |date=18 October 2022 |title=Ukraine lawmakers brand Chechnya 'Russian-occupied' in dig at Kremlin |url= |access-date=18 October 2022 |website=Reuters}}</ref> \n\n==ისტორია==\nდურძუკნი, ანუ დღევანდელი ჩეჩნები უხსოვარი დროიდან სახლობენ კავკასიაში. ანთროპოლოგიურად ისინი განეკუთვნებიან იბერიულ-კავკასიური მოდგმის (რასის) ხალხთა ჯგუფს, რომლებიც წარმოადგენენ კავკასიის ავტოქტონურ (ძირითად) მოსახლეობას.\n\n* 1991 წლის 27 ოქტომბერს ჩეჩნეთ-ინგუშეთის პრეზიდენტად არჩეულ იქნა ჯოხარ დუდაევი.\n*1991 წლის 1 ნოემბერს ჯოხარ დუდაევმა გამოაცხადა ჩეჩნეთ-ინგუშეთის დამოუკიდებლობა.<ref>Указ Президента Чеченской Республики от 1 ноября 1991 года «О государственном суверенитете Чеченской Республики»</ref>\n*1991 წლის 2 ნოემბერს რსფსრ-ს სახალხო დეპუტატთა ყრილობამ ჩეჩენი რუსლან ხასბულატოვის ხელმძღვანელობით ჩეჩნეთ-ინგუშეთის არჩევნები უკანონოდ ცნო.<ref>{{Cite web |url= |title=Постановление Съезда народных депутатов РСФСР от 2 ноября 1991 года № 1847-I «О признании незаконными выборов, проведенных 27 октября 1991 года в Чечено-Ингушской Республике» |access-date=2019-07-12 |archive-date=2020-11-04 |archive-url= |deadlink=no }}</ref>\n*1991 წლის 7 ნოემბერს რუსეთის პრეზიდენტმა ბორის ელცინმა ჩეჩნეთ-ინგუშეთის ტერიტორიაზე საგანგებო მდგომარეობა გამოაცხადა და იქ შინაგან საქმეთა სამინისტროს ქვედანაყოფები გააგზავნა, თუმცა ისინი ხანკალას აეროპორტში ჩამოფრენისთანავე დააკავეს ჩეჩნეთის ეროვნული გვარდიის წევრებმა და ავტობუსებით ჩეჩნეთის საზღვრები დაატოვებინეს.<ref>{{Cite news|url=|title=Rebels Defy Yeltsin, Issue Call to Armes|newspaper=Washington Post|date=11 November 1991}}</ref>\n*1991 წლის 11 ნოემბერს რუსეთის უზენაესმა საბჭომ გააუქმა პრეზიდენტის გამოცხადებული საგანგებო მდგომარეობა ჩეჩნეთ-ინგუშეთში.<ref>{{cite web|author=|title=Постановление Верховного Совета РСФСР «Об Указе Президента РСФСР от 7 ноября 1991 г. „О введении чрезвычайного положения в Чечено-Ингушской Республике“»|url=|date=1991-11-11|work=docs.cntd.ru|accessdate=2018-05-03|archive-date=2019-02-03|archive-url=|deadlink=no}}</ref>\n*1991 წლის 30 ნოემბერს ჩატარდა რეფერენდუმი ინგუშეთის ტერიტორიაზე, რომლითაც დადასტურდა ინგუშეთის გამოყოფა ჩეჩნეთ-ინგუშეთიდან და რუსეთის ფედერაციის ფარგლებში ინგუშეთის რესპუბლიკის გამოცხადება პრიგოროდნის რაიონით მის შემადგენლობაში.<ref>{{cite web| url=| title= 30 ноября 1991 года прошел Всенародный референдум об образовании РИ в составе России,на котором 97% народа Ингушетии высказалось за республику в составе РФ.|website=Magas.ru |date=30 November 2018|access-date=7 August 2023}}</ref>\n* 1992 წლის 12 მარტს პარლამენტმა მიიღო ჩეჩნეთის რესპუბლიკის კონსტიტუცია.\n*1992 წლის 13 მარტს გროზნოში დევნილობაში მყოფმა საქართველოს პრეზიდენტმა ზვიად გამსახურდიამ გამოსცა ბრძანება ჩეჩნეთის დამოუკიდებლობის აღიარების შესახებ.<ref>{{cite web |url= |title=Digital Copy of the Recognition Document |archive-url= |access-date=19 October 2022 |archive-date=13 March 2016 |archiveurl= |archivedate=13 მარტი 2016 }}</ref> \n* 1994 წლის 11 დეკემბერს რუსეთის  პრეზიდენტის ბორის ელცინის ბრძანებით, ჩეჩნეთის ტერიტორიაზე რუსეთის ფედერაციის თავდაცვის სამინისტროს ქვედანაყოფები შევიდნენ. ამ მომენტიდან იწყება რუსეთ-ჩეჩნეთის პირველი ომი (1994-1996).\n* რუსეთ-ჩეჩნეთის მეორე ომი 1999-2001.\n*2000 წლის 16 იანვარს ჩეჩნეთის დამოუკიდებლობა სცნო ავღანეთის ისლამურმა საამირომ.<ref>{{cite journal |last1=Grant|first1=Thomas D.|title=Current Development: Afghanistan Recognizes\nChechnya|journal=American University International Law Review|url=|year=2000|volume=15|issue=4}}</ref>\n* 2022 წლის 18 ოქტომბერს უკრაინამ ოფიციალურად სცნო ჩეჩნეთი „დროებით ოკუპირებულ ტერიტორიად“.<ref>{{cite news |title=უმაღლესმა რადამ ჩეჩნეთის რესპუბლიკა იჩქერია რუსეთის მიერ ოკუპირებულად ცნო |url= |access-date=19 ოქტომბერი, 2022 |work=რადიო თავისუფლება |language=ka}}</ref>\n\n== გეოგრაფია ==\nიჩქერიას აღმოსავლეთით ესაზღვრება დაღესტანი, დასავლეთით — ინგუშეთი და ჩრდილოეთი ოსეთი, სამხრეთიდან — საქართველო, ჩრდილო-დასავლეთიდან — სტავროპოლის მხარე. ფართობი: 19 300 კვ. კმ.\n\n== იხილეთ აგრეთვე ==\n* ჯოხარ დუდაევი\n* ასლან მასხადოვი\n* ზელიმხან იანდარბიევი\n* სალმან რადუევი\n* შამილ ბასაევი\n* ჰამზატ გელაევი\n* არბი ბარაევი\n* ვახა არსანოვი\n* ახმად კადიროვი\n* ალუ ალხანოვი\n* შეიხი მანსური\n* შამილი\n* იჩქერიის პრეზიდენტები\n\n== რესურსები ინტერნეტში ==\n* ჩეჩნეთის რესპუბლიკა იჩქერია ინგლისურ ენაზე\n* ჩეჩნეთის რესპუბლიკა იჩქერიის ოფიციალური საინფორმაციო სააგენტო\n* იჩქერიის საინფორმაციო სააგენტო\n\n== სქოლიო ==\n{{სქოლიო}}\n\n{{თვითაღიარებული ქვეყნები}}\n{{რუსეთის ფედერაციის სუბიექტები}}\n{{კავკასიის ქვეყნები და რეგიონები}}\n\nკატეგორია:თვითაღიარებული ქვეყნები\n*", "url": "https://ka.wikipedia.org/wiki/ჩეჩნეთის_რესპუბლიკა_იჩქერია", "len": 7402}
{"id": "5884", "title": "ნიურნბერგის პროცესი", "text": "250 პქ|მინი|მინიატიურა|ნიურნბერგის პროცესის მსჯავდებულები\n'''ნიურნბერგის პროცესი''' ({{lang-de|Nürnberger Prozesse}}, {{lang-en|Nuremberg trials}}, {{lang-ru|Нюрнбергский процесс}}, {{lang-fr|Procès de Nuremberg}}) — მეორე მსოფლიო ომში გერმანელი ომის მთავარი დამნაშავეების გასამართლება საერთაშორისო სამხედრო ტრიბუნალის მიერ ქალაქ ნიურნბერგში (გერმანია). ეს ტრიბუნალი შეიქმნა სსრკ-ის, აშშ-ის, დიდი ბრიტანეთისა და საფრანგეთის შეთანხმებით ლონდონში, 1945 წლის 8 აგვისტოს. სამართალში მიცემული იყო ჰიტლერისეული გერმანიის 24 ხელმძღვანელი. ნიურნბერგის პროცესი მიმდინარეობდა 1945 წლის 20 ნოემბრიდან 1946 წლის 1 ოქტომბრამდე. ტრიბუნალის განაჩენით განსასჯელები ცნობილ იქნენ დამნაშავეებად შეთქმულებაში აგრესიული ომის მომზადებისა და წარმოებაში. ტრიბუნალმა ასევე დანაშაულებრივ ორგანიზაციად ცნო ნაციონალ-სოციალისტური პარტიის დამცველი რაზმები: სს, უშიშროების სამსახური (სდ), გესტაპო და ნაცისტური პარტიის შემადგენლობა. ნიურნბერგის პროცესის საერთაშორისო მნიშვნელობა ისაა, რომ მან მთელ მსოფლიოს ამცნო გერმანული ნაციზმისა და მილიტარიზმის საზარელი ბოროტმოქმედება. პირველად განხორციელდა სახელმწიფოს ხელმძღვანელ პირთა სისხლის სამართლის პასუხისმგებლობა უმძიმესი საერთაშორისო დანაშაულის ჩადენისათვის. 1946 წლის 11 დეკემბერს გაეროს გენერალურმა ასამბლეამ დაადასტურა საერთაშორისო სამართლის პრინციპები, რომლებიც აღიარებულია ნიურნბერგის ტრიბუნალის წესდებით და ასახულია მის განაჩენში.\n\n== იხილეთ აგრეთვე == \n{{ნაციონალ-სოციალიზმი}}\n* ნიურნბერგის მთავარ სამხედრო დამნაშავეთა სასამართლო პროცესი\n* ნიურნბერგის ექიმთა სასამართლო პროცესი \n* ნიურნბერგის მილხის სასამართლო პროცესი \n* ნიურნბერგის იურისტთა სასამართლო პროცესი \n* ნიურნბერგის სს-ის ეკონომიკისა და მართვის მთავარი სამმართველოს სასამართლო პროცესი \n* ნიურნბერგის ფლიკის სასამართლო პროცესი \n* ნიურნბერგის იგ-ფარბენის სასამართლო პროცესი \n* ნიურნბერგის სამხრეთ-აღმოსავლეთ ევროპაში მებრძოლი გენერლების სასამართლო პროცესი \n* ნიურნბერგის სს-ის რასისა და განსახლების მთავარი სამმართველოს სასამართლო პროცესი\n* ნიურნბერგის სპეცჯგუფების სასამართლო პროცესი \n* ნიურნბერგის კრუპის სასამართლო პროცესი\n* ნიურნბერგის ვილჰელმშტრასეს სასამართლო პროცესი\n* ნიურნბერგის ვერმახტის უმაღლესი მთავარსარდლობის სასამართლო პროცესი \n* აუშვიცის სასამართლო პროცესები\n* ბერგენ-ბელსენის სასამართლო პროცესი\n* კურიოჰაუსის სასამართლო პროცესი\n* დახაუს სასამართლო პროცესები\n* მრინავთა სასამართლო პროცესები\n* ლაიპციგის სასამართლო პროცესები\n* მაიდანეკის სასამართლო პროცესი\n* მალმედის სასამართლო პროცესი\n* რაფენსბრიუკის სასამართლო პროცესები\n* ტოკიოს სასამართლო პროცესები\n* ულმის სპეცჯგუფების სასამართლო პროცესი\n\n== ლიტერატურა ==\n{{ქსე|7|448}}\n\n*\nკატეგორია:ნაციზმი", "url": "https://ka.wikipedia.org/wiki/ნიურნბერგის_პროცესი", "len": 2543}
