{"id": "6852", "title": "ჰენინგ ფონ ჰოლცენდორფი", "text": "ჰენინგ რუდოლფ ადოლფ კარლ ფონ ჰოლცენდორფი (; დ. 9 იანვარი, 1853, ბერლინი, გერმანია — გ. 7 ივნისი, 1919, პრენცლაუ, გერმანია) — გერმანელი სამხედრო მოღვაწე, გროსადმირალი, „ტოტალური წყალქვეშა ომის“ იდეის ფუძემდებელი. Dirk Steffen, \"The Holtzendorff Memorandum of 22 December 1916 and Germany's Declaration of Unrestricted U-boat Warfare.\" Journal of Military History 68.1 (2004): 215-224. excerpt", "url": "https://ka.wikipedia.org/wiki/ჰენინგ_ფონ_ჰოლცენდორფი", "len": 391}
{"id": "6855", "title": "ოდა ნობუნაგა", "text": "ოდა ნობუნაგა (დ. 23 ივნისი, 1534 — გ. 21 ივნისი, 1582), იაპონელი მხედართმთავარი, ქვეყნის გამაერთიანებელთაგან (ოდა, ტოიოტომი ჰიდეიოსი, ტოკუგავა იეიასუ) პირველი. განაგებდა პატარა სამთავროს ოვარის პროვინციაში. 1558 წელს დაიწყო ბრძოლა მეზობელ ფეოდალურ მთავრებთან. 1573 წელს ჩამოაგდო ასიკაგას დინასტიის უკანასკნელი სიოგუნი. 1582 წელს გააერთიანა ქვეყნის თითქმის ერთი მესამედი. ებრძოდა ბუდისტურ სამღვდელოებას. 1570-იდან დაუნდობლად იბრძოდა იკოს სექტის წინააღმდეგ, რომელსაც ემხრობოდნენ მოსახლეობის ფართო მასები. ფეოდალური წესების განსამტკიცებლად დაიწყო მიწების კადასტრული აღწერა, მოსპო შიდა საგუშაგოები, შემოიღო ფულის ერთიანი ერთეული, გაჰყავდა გზები. მოკლა მისმა ერთ-ერთმა უახლოესმა თანამებრძოლმა აკეტი მიცუჰიდემ.", "url": "https://ka.wikipedia.org/wiki/ოდა_ნობუნაგა", "len": 704}
{"id": "6857", "title": "კენძაბურო ოე", "text": "კენძაბურო ოე (大江 健三郎; დ. 31 იანვარი, 1935 — გ. 3 მარტი, 2023) — იაპონელი მწერალი, თანამედროვე იაპონური ლიტერატურის ერთ-ერთი ყველაზე თვალსაჩინო ფიგურა. მისი რომანები, მოთხრობები და ესეები, რომლებიც ფრანგული და ამერიკული ლიტერატურის ძლიერ გავლენას განიცდის, შეეხება ისეთ პოლიტიკურ, სოციალურ და ფილოსოფიურ საკითხებს, როგორიცაა ბირთვული იარაღი, სოციალური უთანხმოება და ეგზისტენციალიზმი. 1994 წელს მწერალს გადაეცა ნობელის პრემია ლიტერატურაში „წარმოსახვითი სამყაროს შექმნისთვის, სადაც რეალურისა და გამონაგონის სინთეზი ოსტატურად გადმოგვცემს თანამედროვე სამყაროს ადამიანთა გაურკვეველ ყოფას“.\"Oe, Pamuk: World needs imagination\" , Yomiuri.co.jp; May 18, 2008. კენძაბურო ოე 1935 წლის 31 იანვარს კუნძულ სიკოკუს ქალაქ უშიკოში დაიბადა. იგი ადრეულ ასაკშივე დაობლდა მამით, რომელიც მეორე მსოფლიო ომში გარდაიცვალა. კენძაბუროს სწავლა-განათლებას დედა ხელმძღვანელობდა. იგი მუდმივად ამარაგებდა შვილს მხატვრული ლიტერატურით. მომავალ მწერალზე განსაკუთრებული ზეგავლენა იქონია წიგნებმა: „ჰეკლბერი ფინის თავგადასავალი“ და „ნილსისა და გარეული ბატების საოცარი მოგზაურობა“. კენძაბურომ საშუალო განათლება ქალაქ მაცუიამაში მიიღი. 18 წლის ასაკში იგი პირველად ჩავიდა ტოკიოში, ხოლო მომდევნო წელს ტოკიოს უნივერსიტეტში ფრანგული ლიტერატურის სწავლა დაიწყო. ოემ მოთხრობების გამოქვეყნება სტუდენტობის პერიოდში, 1957 წელს დაიწყო. იგი თანამედროვე ფრანგული და ამერიკული ლიტერატურის ძლიერ გავლენას განიცდიდა. კენძაბურო 1960 წლის თებერვალში იუკარი იტამიზე დაქორწინდა. იმავე წელს მწერალი ჩინეთში მოგზაურობისას მაო ძედუნს შეხვდა, ხოლო 1961 წელს მან რუსეთსა და ევროპაში იმოგზაურა და პარიზში ჟან-პოლ სარტრს ეწვია.Kenzaburo Oe, The Art of Fiction No. 195 The Paris Review 1961 წელს იაპონურ ლიტერატურულ ჟურნალში გამოქვეყნდა კენძაბუროს ორი ნოველა: „ჩვიდმეტი“ და „პოლიტიკური ახალგაზრდობის სიკვდილი“, რომელთა შთაგონების წყარო ჩვიდმეტი წლის იამაგუჩი ოტოიას ისტორიაა. მან 1960 წელს იაპონიის სოციალისტური პარტიის თავმჯდომარე მოკლა, ხოლო სამი კვირის შემდეგ ციხეში თავი მოიკლა. ნოველამ „პოლიტიკური ახალგაზრდობის სიკვდილი“ რადიკალი მემარჯვენეების აღშფოთება გამოიწვია, რომელთაგანაც რამდენიმე კვირის მანძილზე მწერალი და ჟურნალის გამომცემლები სიკვდილის მუქარებს იღებდნენ. ჟურნალმა მალევე ბოდიში მოუხადა მკითხველებს შეურაცხყოფისთვის, მწერალმა კი არ დათმო თავისი პოზიცია. ამჟამად მწერალი ტოკიოში ცხოვრობს. ჰყავს სამი შვილი. უფროსი შვილი, ჰიკარი გონებრივად ჩამორჩენილი და უნარშეზღუდულია, რაც მისი დაბადებიდან მწერლის შემოქმედების ერთ-ერთი მთავარი მოტივია. 1994 წელს ოემ მიიღო ნობელის პრემია ლიტერატურაში „წარმოსახვითი სამყაროს შექმნისთვის, სადაც რეალურისა და გამონაგონის სინთეზი ოსტატურად გადმოგვცემს თანამედროვე სამყაროს ადამიანთა გაურკვეველ ყოფას.“ იმავე წელს მწერალს იაპონიის კულტურის ორდენი გადასცეს, რომლის მიღებაზეც მან უარი განაცხადა, რადგან ამ ჯილდოს იმპერატორი გასცემდა. თავისი გადაწყვეტილება ოემ ასე ახსნა: „მე არ ვაღიარებ არც ერთ ავტორიტეტს და არც ერთ ღირებულებას დემოკრატიის გარდა.“ 2005 წელს ორმა გადამდგარმა იაპონელმა სამხედრო ოფიცერმა მწერალს 1970 წელს გამოქვეყნებული ესესთვის „ოკინავას ჩანაწერები“ ცილისწამების ბრალდებით უჩივლა. ესეში ოე წერდა, რომ იაპონელი სამხედროები 1945 წელს ოკინავაში შეჭრისას კუნძულის მცხოვრებლებს მასობრივად აიძულებდნენ თვითმკვლელობას. 2008 წელს ოსაკას სასამართლომ მწერლის წინააღმდეგ წამოჭრილი ყველა ბრალდება უარყო.Onishi, Norimitsu. \"Japanese Court Rejects Defamation Lawsuit Against Nobel Laureate,\" New York Times. March 29, 2008. ოე ჩართული იყო პაციფისტურ და ანტი ბირთვულ კამპანიებში. მას დაწერილი აქვს წიგნები ჰიროსიმისა და ნაგასაკის ატომური დაბომბვის შესახებ. 2013 წელს მწერალმა ტოკიოში ბირთვული იარაღის წინააღმდეგ მასობრივი დემონსტრაცია მოაწყო. Mainichi Daily News, September 15, 2013, \"Some 8,000 March in Tokyo Against Restart of Any Nuclear Power Plants\" (accessed November 10, 2013) 1958-1961 წლებში ოემ გამოაქვეყნა ნამუშევრები, რომლებშიც სექსუალური მეტაფორების საშუალებით იაპონიის ოკუპაციას აღწერს. ყოველ მოთხრობაში იაპონიის მეტაფორული სახე უმოქმედოდაა, არ იღებს საკუთარ თავზე არანაირ ინიციატივას და პიროვნულად არ ვითარდება.Wilson p. 32.Wilson, p. 29. 1961-1964 წლებში გამოცემული ოეს ნაშრომები ეგზისტენციალიზმისა და პიკარესკული რომანის დიდ გავლენას განიცდის.Wilson p. 47. ოეს შვილმა, ჰიკარიმ მის სამწერლობო მოღვაწეობაზე დიდი გავლენა იქონია, რასაც მწერალიც ხშირად აღნიშნავს.Sobsey, Richard . \"Hikari Finds His Voice,\" Canadian Broadcast Corporation (CBC), produced by Compassionate Healthcare Network (CHN). July 1995. 1964 წელს ოემ გამოაქვეყნა რომანი „პირადი გამოცდილება“. რომანში მწერალი აღწერს ადამიანის ტკივილს, რომელიც იძულებულია საკუთარი შვილის უნარშეზღუდულობას შეეგუოს.Nobel Prize, 1994 laureate biography ნობელის პრემიის მიღების შემდეგ მწერლის შემოქმედების ძირითადი თემა ჰიკარის ცხოვრება გახდა. 1996 წელს გამოქვეყნებული რომანი „განკურნებული ოჯახი“ ჰიკარის პატარ-პატარა ცხოვრებისეულ გამარჯვებებს აღწერს.WorldCat Identities : Ōe, Hikari 1963– დიდია ჰიკარის გავლენა ნოველებზე: „მამა, სად მიდიხარ?“, „გვასწავლე საკუთარი სიგიჟის დაძლევა“ და „დღე როცა, ის თავად შეძლებს ჩემი ცრემლების მოწმენდას.“ ეს ნოველები უნარშეზღუდული ბავშვისა და მისი მამის ურთიერთობაზეა, რომლებიც ვერ ახერხებენ ერთმანეთის გაგებას.Wilson, p. 61. კენძაბურო ოეს ბიოგრაფია ნობელის პრემიის ოფიციალურ საიტზე კენძაბურო ოეს ბიოგრაფია ენციკლოპედია ბრიტანიკაში Kenzaburo Oe, The Art of Fiction No. 195", "url": "https://ka.wikipedia.org/wiki/კენძაბურო_ოე", "len": 5148}
{"id": "6858", "title": "ოიამა იკუო", "text": "ოიამა იკუო (; დ. 20 სექტემბერი, 1880, ვაკასანო, აკაჰოს მაზრა, ჰიოგის პრეფექტურა — გ. 30 ნოემბერი, 1955, ტოკიო) — იაპონიის საზოგადო მოღვაწე. 1905 დაამთავრა ვასედას (ტოკიო) უნივერსიტეტის პოლიტიკურ-ეკონომიკური ფაკულტეტი. 1906-იდან ვასედას უნივერსიტეტის მასწავლებელი, 1915-იდან პროფესორი. 1926—1928 მუშურ-გლეხური პარტიის, 1929—1931 ახალი მუშურ-გლეხური პარტიის თავმჯდომარე. 1932 ემიგრაციაში წავიდა აშშ-ში, სადაც სამეცნიერო მუშაობას ეწეოდა ჩრდილოეთ-დასავლეთ უნივერსიტეტში (ევანსტონი). 1947 დაბრუნდა იაპონიაში. დიდი როლი ითამაშა იაპონიაში მშვიდობის II ეროვნული კონგრესის მოწვევაში (1949 წლის აპრილი). 1950-იდან მშვიდობის დაცვის იაპონიის კომიტეტის თავმჯდომარე. 1951-იდან მშვიდობის მსოფლიო საბჭოს ბიუროს წევრი. ატომური და წყალბადის იარაღის აკრძალვისათვის I საერთაშორისო კონფერენციის ერთ-ერთი ორგანიზატორი (ჰიროსიმა, 1955 წლის აგვისტო). 1930—1932 და 1950—1955 იაპონიის პარლამენტის დეპუტატი. „ხალხთა შორის მშვიდობის განმტკიცებისათვის“ საერთაშორისო ლენინური პრემიის ლაურეატი (1951).", "url": "https://ka.wikipedia.org/wiki/ოიამა_იკუო", "len": 970}
{"id": "6859", "title": "ოიამა ივაო", "text": "ოიამა ივაო (დ. 10 ოქტომბერი 1842, საცუმის სამთავრო, ახლანდელი კაგოსიმის პრეფექტურა — გ. 10 დეკემბერი 1916, ფუკუოკის პრეფექტურა) — პრინცი (1905-იდან), იაპონიის სამხედრო და სახელმწიფო მოღვაწე, მარშალი (1898). ბურჟუაზიული რევოლუციის (1867–1868) შემდეგ მნიშვნელოვანი როლი ითამაშა იაპონიის თანამედროვე ტიპის არმიის შექმნაში. 1871–1874 მიიღო სამხედრო განათლება საფრანგეთსა და შვეიცარიაში. 1877–1878 მონაწილეობდა სამურაების ამბოხების ჩახშობაში. 1887–1896 სამხედრო მინისტრი (ხანმოკლე ინტერვალებით). იაპონია-ჩინეთის ომში (1894–1895) სარდლობდა მე-2 არმიას, აიღო ლიუიშენი (პორტ-არტური). 1899–1904 გენშტაბის უფროსი, რუსეთ-იაპონიის ომის (1904–1905) დროს, 1904 ივნისიდან, სახმელეთო არმიების მთავარსარდალი მანჯურიაში, 1912-იდან გენრო და იმპერატორის ბეჭდის მცველი ლორდი.", "url": "https://ka.wikipedia.org/wiki/ოიამა_ივაო", "len": 754}
{"id": "6861", "title": "ვილჰელმ II (გერმანიის იმპერია)", "text": "ვილჰელმ II (ფრიდრიხ ვილჰელმ ალბერტ ვიქტორ ფონ ჰოენცოლერნი, გერმ. Friedrich Wilhelm Albert Victor von Hohenzollern) (დ. 27 იანვარი, 1859, ბერლინი, გერმანია — გ. 4 ივნისი 1941, დოორნი, ნიდერლანდები) — გერმანიის კაიზერი და პრუსიის მეფე 1888–1918 წლებში. . . Historical film documents on Wilhelm II from the time of World War I", "url": "https://ka.wikipedia.org/wiki/ვილჰელმ_II_(გერმანიის_იმპერია)", "len": 323}
{"id": "6864", "title": "ოკუმა სიგენობუ", "text": "ოკუმა სიგენობუ (; დ. 16 თებერვალი, 1838, საგა — გ. 10 იანვარი, 1922, ტოკიო) — იაპონიის სახელმწიფო მოღვაწე. საგის სამთავროს სამურაების ჩამომავალი. 1867–1868 რევოლუციის შემდეგ მაღალი თანამდებობები ეკავა ახალი მთავრობის საფინანსო და სამრეწველო უწყებებში. 1873–1881 მეთაურობდა ფინანსთა დეპარტამენტს. მჭიდროდ იყო დაკავშირებული მიცუბისის ფირმასთან (შემდგომ იაპონიის ერთ-ერთი უდიდესი კონცერნი). 1882 დააარსა ბურჟუაზიული პარტია კაისინტო და 1888-მდე მონაწილეობდა ლიბერალური-კონსტიტუციურ მოძრაობაში (მემარჯვენე ფრთა). 1882 დააარსა ტოკიოს სპეციალური სკოლა, რომელიც 1903 ვასედას უნივერსიტეტად გადაკეთდა. 1907-1914 იყო ამ უნივერსიტეტის რექტორი. 1888–1889 და 1896–1897 საგარეო საქმეთა მინისტრი. 1898 პრემიერ-მინისტრი და საგარეო საქმეთა მინისტრი, 1914–1916 პრემიერ-მინისტრი. ოკუმას მთავრობის სათავეში მეორედ ყოფნისას იაპონია ჩაება 1914 აგვისტოს I მსოფლიო ომში (1914–1918).", "url": "https://ka.wikipedia.org/wiki/ოკუმა_სიგენობუ", "len": 857}
{"id": "6866", "title": "ოძაკი კოიო", "text": "ოძაკი კოიო (იაპ. 尾崎 紅葉, ნამდვილი სახელია ტოკუტარო) (დ. 10 იანვარი, 1868, ტოკიო— გ. 30 ოქტომბერი, 1903, იქვე) — იაპონელი მწერალი. მწერალ იამადა ბიმიოსთან ერთად საფუძველი ჩაუყარა ლიტერატურულ საზოგადოებას \"სატუშის მეგობარი\" (1888), რომლის იდეურ-შემოქმედებითი პოზიცია ძველი ლიტერატურის ტრადიციებთანაა დაკავშირებული. ავტორია რომანებისა \"ორი მონაზენის სასიყვარულო აღსარება\" (1889), \"სურნელოვანი სასთუმალი\" (1890), \"ორი ცოლი\", \"ოქროს დემონი\" (1897), პირველი ფსიქოლოგიური რომანისა იაპონურ ლიტერატურაში - \"ბევრი გრძნობა, ბევრი სიმწარე\" (1896).", "url": "https://ka.wikipedia.org/wiki/ოძაკი_კოიო", "len": 534}
{"id": "6868", "title": "ფრიდა კალო", "text": "ფრიდა კალო (Frida Kahlo; დ. 6 ივლისი 1907, კოიოაკანი, მექსიკა ― გ. 13 ივლისი 1954, მეხიკო, მექსიკა) — მექსიკელი ფერმწერი, მისი ქვეყნის თვითმყოფადი კულტურის რეალიზმის, სიმბოლიზმისა და სიურრეალიზმის კომბინირებულ სტილში ასახვით; კომუნისტური აქტივისტი, მექსიკელი მიურალისტისა და კუბისტი მხატვრის დიეგო რივერას მეუღლე. მაგდალენა კარმენ ფრიდა კალო ი კალდერონი (ესპ. Magdalena Carmen Frieda Kahlo y Calderon), დაიბადა მშობლების სახლში კოიოაკანში, რომელიც იმჟამად მცირე ქალაქი იყო მეხიკოს შემოგარენში. მამამისი, გილერმო კალო, გერმანულ-ებრაული წარმოშობის მხატვარი და ფოტოგრაფი, მექსიკაში ორადეადან, (რუმინეთი), გადმოსახლდა. ექვსი წლის ასაკში ფრიდას პოლიომიელიტი გაურთულდა, რის შედეგადაც მას კიდურების სიმახინჯე შერჩა (მარცხენა ფეხი გაცილებით სუსტი ჰქონდა ვიდრე მარჯვენა). მიუხედავად ამისა, თავისი მეომარი სულითა და უდრეკი ხასიათის წყალობით მან ამ ნაკლის გადალახვა მოახერხა. 1925 წელს ტრამვაისა და ავტობუსის, რომელშიც ფრიდა იმყოფებოდა, შეჯახების შედეგად ამოვარდნილმა რკინის ხელსაჭიდმა მილმა მას ხერხემალი გაუტეხა და საშვილოსნოში გაუარა. თუმცა ფრიდა გადაურჩა ამ ჭრილობებს და საბოლოოდ სიარულიც შეძლო, მაგრამ პერიოდულმა აუტანელმა ტკივილებმა მას მთელი ცხოვრება გაუმწარა. ამ ინციდენტის შემდეგ, ფრიდა სამედიცინო კარიერას თავს ანებებს და ფერწერას იწყებს. ტილოები, რომლითაც ის საკუთარ განცდებს გამოხატავდა, ხშირად მაყურებელს შოკში აგდებს ქალთა ტკივილისა და მძიმე ცხოვრების გაზვიადებული ასახვით. მისი 143 ფერწერული ტილოდან ორმოცდათხუთმეტი ავტოპორტრეტია და ასახავს პერსონალურ სიმბოლიზმს მწვავე ანატომიური მინიშნებებით. მასზე ასევე ზეგავლენა მოახდინა მექსიკელ ინდიელთა კულტურამ, რაც მის ნამუშევრებში მკვეთრი ფერებითა და რეალიზმისა და სიმბოლიზმის ნარევით გამოისახა. მისმა ნამუშევრებმა მექსიკელი მხატვრის და მიურალისტის, დიეგო რივერას ყურადღება მიიქცია, რომელთანაც ფრიდამ მოგვიანებით იქორწინა, დაშორდა, და შემდეგ ხელმეორედ იქორწინა. წყვილის ქორწინება ძალზედ არასტაბილური და მძიმე გამოდგა. მათი უთანხმოებები ხშირად ფიზიკურ შეხლა-შემოხლაში გადადიოდა. პირველი ქორწინებისას რივიერა 42 წლის იყო, ის ფრიდაზე გაცილებით მაღალი იყო და მასზე სამჯერ მეტს იწონიდა. ფრიდამ ერთხელ აღნიშნა კიდეც, რომ მან ცხოვრებაში ორი უბედური შემთხვევა გადაიტანა, ერთი ავტობუსში, მეორის მიზეზი კი დიეგო იყო. თავად აქტიურ კომუნისტს, ფრიდა კალოს, როგორც ამბობენ, რომანი ჰქონდა ლევ ტროცკისთან, რომელიც მეხიკოში მის სახლში იქნა მოკლული სტალინის აგენტების მიერ 1940 წელს. რამდენიმე ხანში ტროცკის მოკვლიდან, ფრიდამ უარყო მისი ყოფილი მეგობარი და სტალინს მიემხრო. ის აგრეთვე ხშირად აქებდა მაოს, ხოლო ჩინეთს \"სოციალიზმის ახალ იმედს\" უწოდებდა. მისი სახლი მორთული იყო სიციალისტური ხელოვნების ნიმუშებით და ასევე კარლ მარქსის, ფრიდრიხ ენგელსის, სტალინისა და მაო ძედუნის პორტრეტებით. მიუხედავად იმისა, რომ ფრიდა კალოს ნამუშევრები ხშირად მოიხსენიება როგორც სიურეალისტური და ისინი რამდენიმეჯერ ევროპელ სიურეალისტებთან ერთადაც იქნა გამოფენილი, თვით ფრიდა ხშირად უარყოფდა მის ამგვარ კლასიფიკაციას. ფრიდას გატაცებამ ქალური თემებით და მისმა ხაზგასმულმა ექსპრესიულობამ ის ფემინისტური კულტის ფიგურად აქცია მე-20 საუკუნის ბოლო ათწლეულებში. დოკუმენტურ/ბიოგრაფიული ფილმი სახელწოდებით „ფრიდა კალო“ გამოშვებულ იქნა გერმანიაში 1982 წელს. 1984 წელს რეჟისორმა პოლ დე ლუკმა გადაიღო ფილმი „ფრიდა, ნატურალესა ვივა“ (Frida, naturaleza viva), რომელშიც ფრიდას როლს ოფელია მედინა თამაშობს. 2002 წელს კი, სტუდია მირამაქსმა (Miramax) გადაიღო მხატვრული ფილმი სახელწოდებით \"ფრიდა\", სალმა ჰაიეკით მთავარ როლში. კალოს არატრადიციული შესახედაობა, გადაბმული წარბებითა და თხელი ულვაშებით (რომელსაც ის არ იშორებდა) თვალშისაცემი იყო, და ამას ის საკუთარ ავტოპორტრეტებშიც ხაზს უსვამდა. ფრიდა კალოს ნამუშევრების გამოფენა , ტეიტ მოდერნი, 2005. ფრიდა კალოს ნამუშევართა გალერეა.", "url": "https://ka.wikipedia.org/wiki/ფრიდა_კალო", "len": 3570}
{"id": "6875", "title": "ფრიდრიხ III (გერმანიის იმპერია)", "text": "ფრიდრიხ III (ფრიდრიხ ვილჰელმ ნიკოლაუს კარლ ფონ ჰოენცოლერნი, გერმ. Friedrich Wilhelm Nikolaus Karl von Hohenzollern) (დ. 18 ოქტომბერი, 1831, პოტსდამი, გერმანია — გ. 15 ივნისი, 1888, პოტსდამი, გერმანია) — გერმანიის კაიზერი და პრუსიის მეფე 1888 წელს, 99 დღის განმავლობაში იყო. ფრიდრიხი ჰოენცოლერნთა დინასტიის წარმომადგენელი იყო. მისი მშობლები იყვნენ კაიზერი ვილჰელმ I (1797-1888) და მისი მეუღლე აუგუსტა ფონ ზაკსენ-ვაიმარ-აიზენახი (1811-1890). ფრიდრიმა 1858 წელს იქორწინა ბრიტანელ პრინცესა ვიქტორიაზე (1840-1901), დედოფალ ვიქტორიას (1819-1901) ასულზე. პოლიტიკურ ასპარეზზე კრონპრინცი ფრიდრიხი მამის ვილჰელმ I-ისა და მისი კანცლერის ოტო ფონ ბისმარკის ოპოზიციაში იყო, თუმცა ამ უკანასკნელის წარმატებული საგარეო პოლიტიკის გამო ფრიდრიხის ოპოზიციონერობას დიდი რეზონანსი არ მოჰყოლია. სამხედრო ასპარეზზე მან მონაწილეობა მიიღო პრუსია-ავსტრიის ომში, რომლის დროსაც იგი მე-2 არმიის 1-ლი კორპუსს სარდლობდა, ხოლო გერმანია-საფრანგეთის ომში კი მე-3 არმიის მთავარსარდალი იყო. ომში გამოცენილი მამაცობის გამო იგი გერმანელ ხალხში დიდი პოპულარობითა და „ომის გმირის“ სახელით სარგებლობდა. 1871 წელს ფრიდრიხი მხარს უჭერდა ბისმარკის იდეას ვილჰელმ I გერმანიის კაიზერად გამოცხადების თაობაზე და ამისკენ უბიძგა კიდეც მამას, როცა ეს უკანასკნელი ყოყმანობდა მისთვის „საყვარელ“ პრუსიის მეფის ტიტულის დათმობაზე. 1871 წლიდან ფრიდრიხ ვილჰელმის პოლიტიკური კურსი მოწინააღმდეგეთა სასტიკი კრიტიკის მიზეზი იყო. განსაკუთრებით კი მამამის, კაიზერ ვილჰელ I-ის და ოტო ფონ ბისმარკისათვის. 1878 წელს ვილჰელმ I-ზე მომხდარი ტავდასხმის შემდეგ სამეფოს საქმეებს ფრიდრიხი განაგებდა, თუმც მალევე ჩამოშორებულ იქნა ქვეყნის მართვის სადავეებს და მხოლოდ კულტურის საქმეებს თაოსნობდა. მისი მხარდაჭერით ვილჰელმ ფონ ბოდემ შეძლო ბერლინის ცნობილი მუზეუმის (დღეს „ბოდემუზეუმი“) გახსნა და 1904 წელს მას „კაიზერ ფრიდრიხის მუზეუმი“ ეწოდა. 1888 წლის 9 მარტს მამის სიკვდილის შემდეგ ფრიდრიხ ვილჰელმი გერმანიის კაიზერი და პრუსიის მეფე გახდა. ამ დროისათვის ის უკვე მძიმედ ავად იყო. 1887 წლიდან მას ყელის კიბო ჰქონდა. ფრიდრიხ III-ემ ტახტზე მხოლოდ 3 თვე დაჰყო და იმავე 1888 წელს გარდაიცვალა. 1888 წელი გერმანიის ისტორია „სამი კაიზერის წლის“ სახელით არის ცნობილი. ფრიდრიხ III-ემ თავისი სახელით დაარღვია საღვთო რომის იმპერიის ტრადიცია (ამ უკანასკნელის მიხედვით ის ფრიდრიხ IV უნდა ყოფილიყო) და იგი პრუსიის მეფეთა თანმიმდევრობას დაუკავშირა. ამ ნაბიჯის გადადგმა მას ბისმარკმა ურჩია, რომელიც გერმანულ სამყაროში პრუსიის ჰეგემონობაზე ზრუნავდა.", "url": "https://ka.wikipedia.org/wiki/ფრიდრიხ_III_(გერმანიის_იმპერია)", "len": 2352}
{"id": "6877", "title": "ვილჰელმ I (გერმანიის იმპერატორი)", "text": "ვილჰელმ I (ვილჰელმ ფრიდრიხ ლუდვიგ ფონ ჰოენცოლერნი, გერმ. Wilhelm Friedrich Ludwig von Hohenzollern) (დ. 22 მარტი 1797, ბერლინი, გერმანია — გ. 9 მარტი 1888, ბერლინი, გერმანია) — პრუსიის მეფე 1861–1888 წლებში და გერმანიის კაიზერი 1871– 1888 წლებში. ვილჰელმ I — Archontology.org", "url": "https://ka.wikipedia.org/wiki/ვილჰელმ_I_(გერმანიის_იმპერატორი)", "len": 275}
{"id": "6879", "title": "ფრიდრიხ ვილჰელმ IV", "text": "ფრიდრიხ ვილჰელმ IV ფრიდრიხ ვილჰელმ ფონ ჰოენცოლერნი, (; დ. 15 ოქტომბერი, 1795, ბერლინი — გ. 2 იანვარი, 1861, პოტსდამი) — პრუსიის მეფე 1840-1861 წწ. ფრიდრიხ ვილჰელმ IV — ფრიდრიხ ვილჰელმ III უფროსი ვაჟი და გერმანიის იმპერიის პირველი კაიზერის ვილჰელმ I ძმა. ხელი შეუწყო 1848–1849 წლების რევოლუციის ჩახშობას და პრუსიაში მკაცრი რეაქციის დამყარებას. ამავე დროს იძულებული გახდა შემოეღო კონსტიტუცია (1850). 1849 წლის გაზაფხულზე უარი თქვა იმპერატორის გვირგვინზე რომელიც ფრანკფურტის ეროვნულმა კრებამ (1848–1849) შესთავაზა. 1857 წელს ჩამოშორდა სახელმწიფო საქმიანობას ფსიქიკური დაავადების გამო.", "url": "https://ka.wikipedia.org/wiki/ფრიდრიხ_ვილჰელმ_IV", "len": 581}
{"id": "6881", "title": "ფრიდრიხ ვილჰელმ III (პრუსია)", "text": "ფრიდრიხ ვილჰელმ III ფრიდრიხ ვილჰელმ ფონ ჰოენცოლერნი (; დ. 3 აგვისტო, 1770, პოტსდამი — გ. 7 ივნისი, 1840, ბერლინი) — პრუსიის მეფე 1797–1840 წლებში ფრიდრიხ ვილჰელმ II-ის ძე. 1806 წელს შეუერთდა მეოთხე ანტიფრანგულ კოალიციას. ტილზიტის ზავით (1807 ) ნაპოლეონ I-ს დაუთმო პრუსიის ტერიტორიის ნახევარი. 1807–1814 წლებში იძულებული გახდა გაეტარებინა რამდენიმე რეფორმა. მისმა ჯარმა მონაწილეობა მიიღო რუსეთში ნაპოლეონის ლაშქრობაში 1812 წელს. ნაპოლეონის რუსეთში დამარცხების შემდეგ ხალხის გავლენით 1813 წლის მარტში ომი გამოუცხადა საფრანგეთს. ვენის კონგრესის (1814–1815 წლებში) გადაწყვეტილებით მიიღო რაინის ოლქი, ვესტფალია და საქსონიის მნიშვნელოვანი ნაწილი, მონაწილეობდა საღვთო კავშირის შექმნაში.", "url": "https://ka.wikipedia.org/wiki/ფრიდრიხ_ვილჰელმ_III_(პრუსია)", "len": 679}
{"id": "6883", "title": "ფრიდრიხ ვილჰელმ II (პრუსია)", "text": "ფრიდრიხ ვილჰელმ II ფრიდრიხ ვილჰელმ ფონ ჰოენცოლერნი (; დ. 25 სექტემბერი, 1744, ბერლინი — გ. 16 ნოემბერი, 1797, იქვე) — პრუსიის მეფე 1786–1797 წლებში, ფრიდრიხ II დიდის ძმისშვილი. 1788 წელს შემოიღო მკაცრი ცენზურა, შეზღუდა სარწმუნოების თავისუფლება. 1792 წელს სამხედრო კავშირი დადო ავსტრიასთან, რომელმაც სათავე დაუდო ანტიფრანგულ კოალიციას.", "url": "https://ka.wikipedia.org/wiki/ფრიდრიხ_ვილჰელმ_II_(პრუსია)", "len": 334}
{"id": "6891", "title": "კლიმენტ ვოროშილოვი", "text": "კლიმენტ ვოროშილოვი (რუს. Климент Ефремович Ворошилов) (დ. 4 თებერვალი, 1881, ვერხნეე (ლუგანსკის ოლქი), უკრაინა — გ. 2 დეკემბერი, 1969, მოსკოვი, რუსეთი) — რუსი სამხედრო, პარტიული და სახელმწიფო მოღვაწე, სამოქალაქო ომის გმირი, საბჭოთა კავშირის მარშალი, სსრკ-ის თავდაცვის სახალხო კომისარი 1925-1940 წლებში, სსრკ-ის უმაღლესი საბჭოს პრეზიდიუმის თავმჯდომარე 1953-1960 წლებში, ორგზის საბჭოთა კავშირის გმირი, სოციალისტური შრომის გმირი. ვოროშილოვის ბიოგრაფია", "url": "https://ka.wikipedia.org/wiki/კლიმენტ_ვოროშილოვი", "len": 448}
{"id": "6893", "title": "სემიონ ბუდიონი", "text": "სემიონ მიხეილის ძე ბუდიონი (; დ. 25 აპრილი, 1883, კოზიურინი (ვორონეჟი), რუსეთი — გ. 26 ოქტომბერი, 1973, მოსკოვი, რუსეთი) — რუსი სამხედრო მოღვაწე, სამოქალაქო ომის გმირი, საბჭოთა კავშირის მარშალი, სამგზის საბჭოთა კავშირის გმირი. მონაწილეობდა რუსეთ-იაპონიის და პირველ მსოფლიო ომებში. პირველ მსოფლიო ომში ჯერ იბრძოდა დასავლეთის, შემდეგ კი კავკასიის ფრონტის შემადგენლობაში. 1918 წლიდან იყო წითელ არმიაში. იყო კავალერიის მეთაური.", "url": "https://ka.wikipedia.org/wiki/სემიონ_ბუდიონი", "len": 423}
{"id": "6895", "title": "სემიონ ტიმოშენკო", "text": "სემიონ კონსტანტინოვიჩ ტიმოშენკო (რუს. Семён Константинович Тимошенко) (დ. 18 თებერვალი, 1895, ფურმანკა (ოდესა), უკრაინა — გ. 31 მარტი, 1970, მოსკოვი, რუსეთი) — უკრაინელი საბჭოთა სამხედრო და სახელმწიფო მოღვაწე, საბჭოთა კავშირის მარშალი, ორგზის საბჭოთა კავშირის გმირი, სსრკ-ს თავდაცვის სახალხო კომისარი 1940-1941 წ.წ.", "url": "https://ka.wikipedia.org/wiki/სემიონ_ტიმოშენკო", "len": 315}
{"id": "6897", "title": "გიორგი ჟუკოვი", "text": "გიორგი კონსტანტინეს ძე ჟუკოვი (; დ. 1 დეკემბერი, 1896, სტრელკოვკა (კალუგა), რუსეთი — გ. 18 ივნისი, 1974, მოსკოვი, რუსეთი) — რუსი სამხედრო და სახელმწიფო მოღვაწე, საბჭოთა კავშირის მარშალი, ოთხგზის საბჭოთა კავშირის გმირი, სსრკ-ს თავდაცვის მინისტრი 1955-1957 წლებში. პირველი მსოფლიო ომისა (1914–1918) და სამოქალაქო ომის (1918–1920) მონაწილე. 1939 წელს ხელმძღვანელობდა იაპონელი აგრესორების განადგურებას მდინარე ხალგინ-გოლთან (მონღოლეთი). 1941 წლის იანვარ-ივლისში იყო გენშტაბის უფროსი და სსრკ თავდაცვის სახკომის მოადგილე.", "url": "https://ka.wikipedia.org/wiki/გიორგი_ჟუკოვი", "len": 515}
{"id": "6901", "title": "ომის ხელოვნება", "text": "ომის ხელოვნება (ჩინურად: 孫子兵法; იკითხება: სუნ ძუ ბინ ფა; პირდაპირი მნიშვნელობა: სუნ ძის სამხედრო სტრატეგია) — ჩინური სამხედრო მოძღვრება, დაწერილი ძვ. წ. VI საუკუნეში სუნ ძის მიერ. შედგება 13 თავისაგან და თითოეული მათგანი ეთმობა ომის წარმოების თითო ასპექტს. დიდი ხნის განმავლობაში ითვლებოდა სამხედრო ტაქტიკისა და სტრატეგიების სრულყოფილ სწავლებად. ეს ერთ-ერთი ყველაზე განთქმული სტრატეგიული ნამუშევარია და მან დიდი წვლილი შეიტანა, როგორც სამხედრო დაგეგმარებაზე, ასევე მის გარეთაც. პირველად ითარგმნა ფრანგი მისიონერის მიერ დაახლოებით ორასი წლის წინ და, როგორც ცნობილია, მას დიდი ზეგავლენა მოუხდენია ნაპოლეონზე, გერმანიის გენშტაბზე მეორე მსოფლიო ომში და ასევე სპარსეთის ყურეში \"ოპერაცია უდაბნოს შტორმი\" დაგეგმვაზე. თავების სათაურები 1999 წლის ქართული თარგმანიდან: I. გათვლანი II. საომრად დაძვრა III. შეტევის ოსტატობა IV. განლაგება V. ძალოვნება VI. ძლიერი და სუსტი ადგილები VII. ბრძოლა ომში VIII. ცვლილებანი IX. ლაშქრობა X. ბრძოლის ადგილი XI. ცხრანაირი ადგილი XII. შეტევა ცეცხლით XIII. ჯაშუშთა გამოყენება მრავალ აღმოსავლეთ აზიურ ქვეყანაში \"ომის ხელოვნება\" სამხედრო სამსახურის გამოცდისთვის პოტენციურ კანდიდატთათვის სილაბუსის ნაწილი იყო. ის ასევე გამოყენებული იყო ზოგიერთი ევროპული ქვეყნის სამხედრო ინსტიტუტების მიერ, მაგ. გერმანიაში პირველ მსოფლიო ომამდე. აშშ საზღვაო ძალებში ის სადაზვერვო პერსონალისთვის აუცილებელ საკითხავ ხოლო დანარჩენ სამხედრო მეზღვაურთათვის კი რეკომენდებულ წიგნად ითვლება. ზოგიერთის წარმოდგენით \"ომის ხელოვნებას\" მხოლოდ სამხედრო გამოყენება არ აქვს. წიგნში მოცემული ტექსტის უმეტესობა არის იმაზე თუ როგორ ვაწარმოოთ ომი ბრძოლის გარეშე. ის იძლევა რჩევებს როგორ დავამარცხოთ ოპონენტი ისე, რომ ფიზიკური შერკინების საჭიროება არ შეიქმნეს. თანამედროვე კორპორაციულ კულტურაში ის ისწავლება \"ოფისის პოლიტიკისთვის\" მოსამზადებლად და ეს წიგნი დასავლეთის ქვეყნების მაღაზიებში ძირითადად ბიზნესის განყოფილებებში იყიდება. ზოგიერთ სპორტში, როგორიცაა რაგბი, ეს წიგნი თამაშის სტრატეგიის დასამუშავებლად იქნა გამოყენებული. იაპონურ კომპანიათა უმრავლესობისთვის \"ომის ხელოვნება\" აუცილებელ წიგნთა შორისაა უმაღლესი რანგის მმართველებისათვის. ბოლო ხანებში ის მზარდი პოპულარობით სარგებლობს ასევე დასავლურ ბიზნეს წრეებშიც, როგორც დამხმარე იდეოლოგია მძაფრი კონკურენციის პირობებში წარმატების მისაღწევად.", "url": "https://ka.wikipedia.org/wiki/ომის_ხელოვნება", "len": 2179}
{"id": "6907", "title": "ჰიროჰიტო", "text": "ჰიროჰიტო (; დ. 29 აპრილი, 1901, ტოკიო — გ. 7 იანვარი, 1989, იქვე) — იაპონიის 124-ე იმპერატორი. 1908–1914 წლებში სწავლობდა უმაღლესი არისტოკრატიის (კაძოკუ) ბავშვებისათვის განკუთვნილ სკოლაში, 1914–1921 წლებში — მემკვიდრე უფლისწულის სპეციალურ ინსტიტუტში ტოკიოს უნივერსიტეტის პროფესორებისა და უმაღლესი სამხედრო მოხელეების ხელმძღვანელობით. 1921 წლიდან, მამამისის (იმპერატორ იოშიჰიტოს) ავადმყოფობის გამო, პრინც-რეგენტი იყო. 1926 წლის დეკემბერში ავიდა ტახტზე. თავისი მმართველობის პერიოდს მიანიჭა დევიზი „შოვა“ („განათლებული მსოფლიოს ეპოქა“). 1936 წელს ჩაახშო რადიკალი ოფიცრების ამბოხი, რომლებიც პარლამენტიდან მემარცხენე პარტიების კანდიდატების გაყრას მოითხოვდნენ. ამავდროულად გაზარდა სამხედრო ასიგნებები. სამხედრო ექსპანსიის ფორმალური მოწინააღმდეგე იყო და არ ერეოდა პრემიერ-მინისტრ ტოჯო ჰიდეკის კაბინეტის აგრესიულ პოლიტიკაში. 1945 წლის 15 აგვისტოს ხელი მოაწერა იაპონიის უსიტყვო კაპიტულაციას. ამერიკული სამხედრო ხელისუფლების ინიციატივით, საიმპერატორო ოჯახის სხვა წევრებთან ერთად გათავისუფლდა პასუხისმგებლობისგან (იხ. ტოკიოს პროცესი). 1946 წელს გამოსცა რესკრიპტი „ნინგენ-სენგენი“, რომელიც ბევრმა მის მიერ ღვთაებრივი ბუნებისა და წარმოშობის უარყოფად აღიქვა.", "url": "https://ka.wikipedia.org/wiki/ჰიროჰიტო", "len": 1144}
{"id": "6908", "title": "ჰიგუტი იტიიო", "text": "ჰიგუტი იტიიო (იაპ. 樋口 一葉 ) (ნამდვილი სახელი ნაცუ) (დ. 2 მაისი, 1872, ტოკიო — გ. 23 ნოემბერი, 1896, იქვე) — იაპონელი მწერალი ქალი. დაიბადა პოლიციის წვრილი მოხელის ოჯახში, მამის გარდაცვალების შემდეგ ოჯახს მძიმე შრომით არჩენდა. კერძო სკოლაში შეისწავლა კლასიკური იაპონური პოეზია. ნაწარმოებებს აქვეყნებდა 1892-იდან. შექმნა კლასიკური ნოველა თანამედროვეებზე. მის თხზულებებში რეალისტურადაა აღწერილი უბრალო ხალხის ცხოვრება (ნოველები: „ცხოვრება მიყრუებულ ადგილას“, 1892; „მეცამეტე ღამე“, „მღვრიე ნაკადი“, ორივე 1895).", "url": "https://ka.wikipedia.org/wiki/ჰიგუტი_იტიიო", "len": 507}
{"id": "6910", "title": "ფუკურო იპეი", "text": "ფუკურო იპეი (; დ. 17 ოქტომბერი, 1897 — გ. 2 ივლისი, 1971) — იაპონელი მწერალი, ფილოლოგი, საზოგადო მოღვაწე. იყო ალპინისტიც. დაამთავრა ტოკიოს უცხო ენათა ინსტიტუტის რუსული განყოფილება, 1963 იმოგზაურა საქართველოში. მეორედ ჩამოვიდა 1966, რუსთაველის საიუბილეო ზეიმზე. ეკუთვნის რამდენიმე წერილი ქართული ლიტერატურისა და კულტურის საკითხებზე, წიგნი „საქართველო ალპინისტის თვალით“ (1967). იაპონურ ენაზე პროზაულად თარგმნა და ჰაიასე ტადაჩის ნახატებითა და მ. ზიჩის საკაზმებით გამოსცა ვეფხისტყაოსანი (1955). ეს გამოცემა რამდენიმეჯერ განმეორდა (საერთო ტირაჟი 100000). 1972 გამოსცა ვეფხისტყაოსნის მდიდრულად დასურათებული პოეტური თარგმანი. იაპონურ ენაზე თარგმნა ქართული ფოლკლორების ნიმუშები, აგრეთვე გადმოცემები და ლეგენდები რუსთაველზე (ი. მეგრელიძის წიგნიდან „რუსთაველი და ფოლკლორი“, თბილისი, 1960). თარგმნილი აქვს ნოდარ დუმბაძის, ნიკოლოზ ტიხონოვის, ვალენტინ კატაევის და სხვა მწერლების ნაწარმოებები.", "url": "https://ka.wikipedia.org/wiki/ფუკურო_იპეი", "len": 880}
{"id": "6912", "title": "კიტაგავა უტამარო", "text": "კიტაგავა უტამარო (იაპ. 喜多川 歌麿) (დ. 1753, კავაგოე — გ. 31 ოქტომბერი , 1806, ედო, ახლანდელი ტოკიო) — ხეზე შესრულებული ფერადი გრავიურების იაპონელი ოსტატი და ფერმწერი. უკიიო-ე-ს სკოლის წარმომადგენელი. მუშაობდა ედოში, ქმნიდა მოხელეთა ცხოვრების ამსახველ სიუჟეტებს, პეიზაჟებს (გრავიურების ალბომი \"წიგნი მწერებზე\", 1788). სახელი გაითქვა გეიშებისადმი მიძღვნილი ნამუშევრებით (გრავიურების ალბომი \"იოსივარის მწვანე სახელების წელიწდეული\", 1804). უტამაროს დახვეწილმა პოეტურმა შემოქმედებამ დიდი როლი ითამაშა იაპონური გრავიურისადმი XIX საუკუნის ევროპელი მხატვართა ინტერესის გაღვიძებაში.", "url": "https://ka.wikipedia.org/wiki/კიტაგავა_უტამარო", "len": 570}
{"id": "6913", "title": "ტოძიო ჰიდეკი", "text": "ტოძიო ჰიდეკი ( ) (დ. 30 დეკემბერი, 1884, ტოკიო — გ. 23 დეკემბერი, 1948, იქვე) — იაპონელი გენერალი, პრემიერ-მინისტრი, რომელმაც წამყვანი როლი ითამაშა მეორე მსოფლიო ომის პერიოდის იაპონიაში. ჰიდეკი ტოძიო დაიბადა ქალაქ ტოკიოს რაიონ კოჯიმაჩიში 1884 წელს, იაპონიის არმიის გენერალ-ლეიტენანტის, ჰიდენორი ტოძიოს, ოჯახში. ტოძიოს ორი უფროსი ძმა დაიღუპა მის დაბადებამდე. 1909 წელს ის დაქორწინდა კაცუკო იტოზე, ვისთანაც მას სამი ვაჟი და ოთხი ქალიშვილი ეყოლა. ტოძიო 1915 წლიდან ხელმძღვანელი პოსტები ეკავა იაპონიის არმიაში. 1940 წლის ივლისიდან - 1941 წლის ივლისრამდე იაპონიის სამხედრო მინისტრის პოსტზე მოღვაწეობდა. ქართული საბჭოთა ენციკლოპედია, ტომი 10, გვერდი 28, თბილისი, 1986 წელი 1941 წლის ოქტომბრიდან - 1944 წლის ივლისამდე ეკავა პრემიერ-მინისტრისა და ერთდროულად სამხედრო მინისტრის თანამდებობდა. მხარს უჭერდა იაპონიის კავშირს ნაცისტურ გერმანიასა და იტალიასთან. ტოძიო ჰიდეკი ატარებდა გერმანიის აქტიური დახმარების პოლიტიკას ომში საბჭოთა კავშირის წინააღმდეგ. სიკვდილით დასაჯეს შორეული აღმოსავლეთის საერთაშორისო სამხედრო ტრიბუნალის განაჩენით.", "url": "https://ka.wikipedia.org/wiki/ტოძიო_ჰიდეკი", "len": 1025}
{"id": "6915", "title": "სინიტირო ტომონაგა", "text": "სინიტირო ტომონაგა (; დ. 31 მარტი, 1906, კიოტო — გ. 8 ივლისი, 1979, ტოკიო) — იაპონელი ფიზიკოსი. დაამთავრა კიოტოს უნივერსიტეტი (1929). 1932-იდან მუშაობდა ფიზიკისა და ქიმიის სამეცნიერო-კვლევით ინსტიტუტში ი. ნიშინას ხელმძღვანელობით, 1937–1939 — ლაიფციგში ვერნერ ჰაიზენბერგთან. 1941-იდან ტოკიოს უნივერსიტეტის პროფესორი. მისი უმთავრესი შრომები ეხება ნეიტრონების თეორიას, მაგნეტიზმისა და ველის კვანტურ თეორიას. ტომონაგას ეკუთვნის ტალღური ველების კვანტური თეორიის რელატივისტურად ინვარიანტული ფორმულირება. ნობელის პრემია (1965), სსრკ მეცნიერებათა აკადემიის უცხოელი წევრი (1971).", "url": "https://ka.wikipedia.org/wiki/სინიტირო_ტომონაგა", "len": 569}
{"id": "6916", "title": "ტოკუტომი როკა", "text": "ტოკუტომი როკა (ნამდვილი სახელი კენძირო) (დ. 25 ოქტომბერი, 1868, კუმამოტოს პრეფექტურა — გ. 18 სექტემბერი, 1927, ტოკიოს მახლობლად) — იაპონელი მწერალი. პირველმა რომანმა „არყოფნა უკეთესია“ (1899) მსოფლიო აღიარება მოუტანა. გატაცებული იყო ლევ ტოლსტოის იდეებით და 1906 ეწვია კიდევ მას იასნაია-პოლიანაში, შეხვედრის შთაბეჭდილებები კი ასახა „პილიგრიმის ჩანაწერებში“. ეკუთვნის რომანები „კუროსივო“ (1902), „ფუძი“ (1925–1928) და სხვა. ესეების კრებულები „ბუნება და ადამიანი“ (1900), „ჭიაყელას ბუტბუტი“ (1913).", "url": "https://ka.wikipedia.org/wiki/ტოკუტომი_როკა", "len": 495}
{"id": "6917", "title": "ტოკუნაგა სუნაო", "text": "ტოკუნაგა სუნაო (დ. 20 იანვარი, 1899, კუმამოტოს პრეფექტურა — გ. 15 თებერვალი, 1958) — იაპონელი მწერალი. იაპონიის პროლეტარული მოძრაობის თვალსაჩინო მოღვაწე. თხზულებებს აქვეყნებდა 1925-იდან. რომანებში, რომლებიც დაწერილია იმ პერიოდში პოპულარული \"მასობრივი რომანის\" (არსებითად სათავგადასავლო რომანის) ტრადიციებზე, აღწერა იაპონიის პროლეტარიატის ცხოვრება და ბრძოლა (\"უმზეო ქუჩა\", 1929; \"ტოკიო - უმუშევართა ქალაქი\", 1930; \"იძინე მშვიდად, ცოლო\", 1946; \"ჩუმი მთები\", 1952). ტოკუნაგა პროგრესული ლიტერატურული საზოგადოების \"სინიჰონ ბუნგაკუკაის\" (1945) ერთ-ერთი ფუძემდებელია.", "url": "https://ka.wikipedia.org/wiki/ტოკუნაგა_სუნაო", "len": 560}
{"id": "6918", "title": "ტოკუდა კიუიტი", "text": "ტოკუდა კიუიტი (დ. 12 სექტემბერი, 1894, სოფ. ნაგო, ოკინავის პრეფექტურა — გ. 14 ოქტომბერი, 1953, პეკინი) — იაპონიის მუშათა მოძრაობის მოღვაწე. 1920 ტოკიოს ნიჰონის უნივერსიტეტის იურიდიული ფაკულტეტის დამთავრების შემდეგ აქტიურად ჩაება პოლიტიკურ საქმიანობაში. მონაწილეობდა შორეული აღმოსავლეთის კომუნისტური და რევოლუციური პარტიების I ყრილობის მუშაობაში (მოსკოვი, 1922 იანვარ-თებერვალი). იაპონიის კომუნისტური პარტიის (იკპ) ერთ-ერთი დამაარსებელი. იკპ-ის არალეგალურ დამფუძნებელ ყრილობაზე (1922 წლის 15 ივლისი) აირჩიეს იკპ ცკ-ის წევრად. 1923-1927 ს. კატაიამასთან, მ. ვატანაბესა და ს. იტიკავასთან ერთად სათავეში ჩაუდგა პარტიის ბრძოლას მემარჯვენე ოპორტუნისტული ლიკვიდატორებისა (ჰ. იამაკავა) და მემარცხენე ოპორტუნისტული სექტანტების (კ. ფუკუმოტო) წინააღმდეგ. 1926-1927 ორჯერ არალეგალურად მონაწილეობდა კომიტერნის აღმასკომის მუშაობაში. 1928 წლის თებერვალში დააპატიმრეს. გაათავისუფლეს მხოლოდ 1945 წლის 10 ოქტომბერს, მეორე მსოფლიო ომში იაპონიის დამარცხების შემდეგ. იკპ IV ყრილობაზე (1945 წლის დეკემბერი) აირჩიეს გენ. მდივნად. 1946 იანვრიდან იაპ. პარლამენტის დეპუტატი. 1946-1950 ტოკუდას აქტიური მონაწილეობით იკპ მნიშვნელოვნად განმტკიცდა და გაფართოვდა. 1950-იან წლებში ტოკუდა იატაკქვეშეთში იყო. გარდაიცვალა ჩინეთში.", "url": "https://ka.wikipedia.org/wiki/ტოკუდა_კიუიტი", "len": 1193}
{"id": "6919", "title": "ტოკუგავა იეიასუ", "text": "ტოკუგავა იეიასუ (徳川 家康 დ. 31 იანვარი, 1543, ოკაზაკის ციხე, აიჩის პრეფექტურა — გ. 1 ივნისი, 1616, კუნაძანი, შიძუოკის ახლოს) — იაპონელი ფეოდალი, ტოკუგავას შოგუნთა დინასტიის დამაარსებელი. ჰ. ტოიოტომის ერთ-ერთი უახლოესი თანამოაზრე. ჰ. ტოიოტომის გარდაცვალების შემდეგ (1598) სათავეში ჩაუდგა ფეოდალთა ერთი ნაწილის კოალიციას და სეკიგაჰარასთან ბრძოლაში (1600) დაამარცხა თავისი მოწინააღმდეგენი. 1603 აიძულა იმპერატორი მიეცა მისთვის შოგუნის ტიტული. 1605 ხელისუფლება ოფიციალურად გადასცა თავის ვაჟიშვილს ჰიდეტადას, მაგრამ ფაქტობრივად თვითონ მართავდა ქვეყანას. გამოსცა რამდენიმე ბრძანებულება გლეხთა დაყმევების შესახებ, მთავრებისა და აზნაურების ასევე იმპერატორისა და მისი კარის მოხელეთა ყოფაქცევის კოდექსები, რითაც ისინი სიოგუნატის კონტროლს დაუქვემდებარა.", "url": "https://ka.wikipedia.org/wiki/ტოკუგავა_იეიასუ", "len": 740}
{"id": "6922", "title": "ტოკუგავა", "text": "ტოკუგავა — იაპონიის სამხედრო ფეოდალ-გამგებელი — შოგუნთა მესამე დინასტია (1603-1867). დააარსა ტოკუგავა იეიასუმ. სახელმწიფოს გაძლიერების მიზნით ტოკუგავამ გაატარა შემდეგი რეფორმები: შემოიღო ყველა წოდების ვალდებულებებისა და უფლებების მკაცრი რეგლამენტაციის სისტემა; გლეხები მიწას მიაჯაჭვა; შეზღუდა სავაჭრო-სავახშო კაპიტალის განვითარება; მკაცრი პოლიტიკური კონტროლი დააწესა მთავრებზე. გარეშე მტრებისაგან თავდაცვისა და ფეოდალური წესების ურყევად შენარჩუნების მიზნით ტოკუგავას მთავრობამ XVII საუკუნის 30-იან წლებში შემოიღო გარე სამყაროსთან იაპონიის თვითიზოლაციის პოლიტიკა. აშშ და ევროპის სახელმწიფოებმა აიძულეს შოგუნატი შეეწყვიტა ქვეყნის თვითიზოლაციის პოლიტიკა და 1854-1858 წლებში იაპონიას თავს მოახვიეს არათანასწორუფლებიანი ანსეის ხელშეკრულებები. 1867-1868 წლების დაუმთავრებელი ბურჟუაზიული რევოლუციის შედეგად შოგუნატი დაემხო. სიოგუნი მეიძის რესტავრაცია Totman, Conrad. The Collapse of the Tokugawa Bakufu, 1862-1868. Honolulu: University of Hawai'i Press, 1980. Totman, Conrad. Politics in the Tokugawa Bakufu, 1600-1843. Cambridge: Harvard University Press, 1967. Waswo, Ann Modern Japanese Society 1868-1994 The Center for East Asian Cultural Studies Meiji Japan Through Contemporary Sources, Volume Two 1844-1882 Japan Tokugawa Political System SengokuDaimyo.com", "url": "https://ka.wikipedia.org/wiki/ტოკუგავა", "len": 1256}
{"id": "6923", "title": "ტოიოტომი ჰიდეიოსი", "text": "ტოიოტომი ჰიდეიოსი ( 豊臣秀吉) (დ. 2 თებერვალი, 1536 — გ. 18 სექტემბერი, 1598, ფუსიმი), ფეოდალური იაპონიის სახელმწიფო მოღვაწე და მხედართმთავარი. ოდა ნობუნაგასთან ერთად იბრძოდა ცენტრალიზებული სახელმწიფოს შესაქმნელად. ოდას გარდაცვალების შემდეგ 1582, ტოიოტომიმ ფაქტობრივად აიღო ხელში მთელი ძალაუფლება, ფორმალურად კი ეკავა კანცლერის თანამდებობა. განახორციელა რეფორმები ფეოდალური წყობილების განსამტკიცებლად. 1589–1595 გაატარა ღონისძიებები ბატონყმობის აღდგენის მიზნით: აღწერა მიწის სამფლობელოები; გლეხებს, რომელთაც რეესტრის წიგნში განსაზღვრული მიწის ნაკვეთი ჰქონდათ, აეკრძალათ მიწიდან წასვლა. 1592–1598 ტოიოტომის მეთაურობით იაპონელი ფეოდალები დასაპყრობად ეომებოდნენ კორეას, ვარაუდობდნენ აგრეთვე ჩინეთისა და შორეული აღმოსავლეთის სხვა ქვეყნების დაპყრობას, მაგრამ დამარცხდნენ.", "url": "https://ka.wikipedia.org/wiki/ტოიოტომი_ჰიდეიოსი", "len": 762}
{"id": "6927", "title": "ორჰან ფამუქი", "text": "ფერით ორჰან ფამუქი (თურქ. Ferit Orhan Pamuk, დ. 7 ივნისი, 1952, სტამბოლი) — თურქული პოსტმოდერნისტული ლიტერატურის წამყვანი მწერალი-რომანისტი. საკუთარ სამშობლოში უზომოდ პოპულარული მწერლის მკითხველთა რიცხვი დღითი დღე იზრდება მთელ მსოფლიოში. მისი, როგორც ევრაზიის ერთ-ერთი ყველაზე გამოჩენილი თანამედროვე რომანისტის ნამუშევრები თარგმნილია ორმოცზე მეტ ენაზე. მიღებული აქვს წამყვანი თურქული და საერთაშორისო ლიტერატურული ჯილდოები. 2006 წლის 12 ოქტომბერს ნობელის პრემიის ლაურეატი გახდა ლიტერატურის დარგში — თურქეთის პირველი მოქალაქე, რომელიც ნობელის პრემიას იღებს. ფამუქი შეძლებულ ოჯახში დაიბადა, მამამისი ინჟინერი იყო. სტამბოლის ამერიკული სასწავლებლის რობერტ კოლეჯის დამთავრების შემდეგ, ოჯახის ზემოქმედებით ის სტამბოლის ტექნიკური უნივერსიტეტის არქიტექტურის ფაკულტეტზე აბარებს, თუმცა სამ წელიწადში ის უნივერსიტეტს თავს ანებებს და წერას იწყებს. 1977-ში ფამუქი სტამბოლის უნივერსიტეტის ჟურნალისტიკის ფაკულტეტს ამთავრებს. 22-დან 30 წლამდე, დედასთან ერთად ცხოვრობს და წერს თავის პირველ რომანს. 1982 წლის 1 მარტს ფამუქმა ეილინ ტურეგენზე იქორწინა, 1991-ში შეეძინათ ქალიშვილი რუიასახელი რუია (თურქ. Rüya) ნიშნავს ოცნებას. 1985-1988 წლებში ასწავლიდა ნიუ-იორკის კოლუმბიის უნივერსიტეტში, სადაც მისი მეუღლე სწავლობდა. ამავე პერიოდში, ფამუქი იყო მიწვეული წევრი აიოვას უნივერსიტეტში. ამის შემდეგ, ის ისევ სტამბოლში ბრუნდება, სადაც დღემდე ცხოვრობს. 2001-ში წყვილი განქორწინდა. 2006 წლიდან ორჰანი კვლავ კოლუმბიის უნივერსიტეტში მუშაობს მიწვეული პროფესორის თანამდებობაზე. ამჟამად, თანამშორმლობს უნივერსიტეტის კომიტეტთან გლობალურ საკითხებში და ატარებს შეხვედრებს ახლო აღმოსავლეთისა და აზიის ენებისა და კულტურის განყოფილებაზე, ასევე კოლუმბიის უნივერსიტეტის ხელოვნებათა სკოლაში. ფამუქი სრული დატვირთვით წერას 1974 წლიდან იწყებს. მისმა პირველმა რომანმა „წყვდიადი და სინათლე“ (თურქ. Karanlık ve Işık) 1979 წელს მილიეთ პრესის ნოველის კონკურსში გამარჯვება გაიყო მეორე ფინალისტ მწერალ მეჰმეთ ეროღლისთან. ამავე ნოველამ, რომელიც გამოიცა სათაურით „ბატონი ჯევდეთი და მისი ვაჟები“ (Cevdet Bey ve Oğulları) 1982 წელს ორჰან ქემალის ლიტერატურული ჯილდო დაიმსახურა. რომანში მოცემულია ერთი შეძლებული ოჯახის სამი თაობის ცხოვრება სტამბოლის ნიშანთასის უბანში, სადაც ფამუქი გაიზარდა. ფამუქს ადრინდელი ნამუშევრებისთვის კრიტიკოსთა რამდენიმე ჯილდო აქვს მიღებული, მათ შორის 1984 წლის მადარალის ლიტერატურული ჯილდო მისი მეორე ნოველისთვის „ჩუმი სახლი“ (Sessiz Ev) და 1991 წლის Prix de la Découverte Européenne მისი ნოველის ფრანგული თარგმანისთვის. მისმა ისტორიულმა ნოველამ „თეთრი კოშკი“ (Beyaz Kale) 1990 წელს მიიღო აშშ-ის დამოუკიდებელი ჯილდო საუკეთესო საზღვარგარეთული რომანისთვის, რამაც საზღვარგარეთ მისი რეპუტაცია კიდევ უფრო გაზარდა. იმ დღეს ნიუ-იორკ ტაიმზის წიგნების განხილვამ ის ასე მოიხსენია: „აღმოსავლეთით ახალი ვარსკვლავი ამოსულა — ორჰან ფამუქი“. ამის შემდეგ, ადრინდელი ნატურალისტური ნამუშევრებისგან განსხვავებით, ფამუქი პოსტმოდერნიზმით იწყებს ცდებს. საერთო აღიარება შედარებით გვიან მოდის, თუმცა მისი 1990 წლის რომანი „შავი წიგნი“ (Kara Kitap) თურქული ლიტერატურის ერთ-ერთი ყველაზე სკანდალური და გიყიდვადი წიგნი გახდა, სიუჟეტის კომპლექსურობისა და მდიდარი ლექსიკის წყალობით. 1992 წელს ის წერს ტექსტს კინოფილმისთვის „ფარული სახე“ (Gizli Yüz) „შავი წიგნის“ ნაწარმოების მიხედვით, რომელიც დაიდგა თურქი რეჟისორი ომერ კავურის მიერ. 1995 წელს გამოცემულმა ფამუქის მეოთხე რომანმა „ახალი ცხოვრება“ (Yeni Hayat) თურქეთში სენსაცია მოახდინა და თურქეთის ისტორიაში ყველაზე სწრაფად გაყიდვადი წიგნი გახდა. ამ დროისთვის ფამუქი უკვე ცნობილი პიროვნება იყო, ქურთთა პოლიტიკური უფლებების დაცვის წყალობით. ამავე წელს ფამუქი სხვა ავტორთა ჯგუფთან ერთად მიცემულ იქნა სამართალში თურქეთის მთავრობის მიერ ქურთი მოსახლეობის დისკრიმინაციისთვის კრიტიკის გამო. ფამუქის საერთაშორისო რეპუტაცია იზრდება 2000 წელს მისი შემდგომი რომანის „მე მქვია წითელი“ (Benim Adım Kırmızı) გამოცემის შემდეგ. რომანში ერთმანეთში გადახლართულია მისტერია, სიყვარული და ფილოსოფიური გამოცანები მე-16 საუკუნის სტამბოლის გარემოში. მასში აღწერილია 1591 წლის ცხრა თოვლიანი დღე სულთან მურათ III-ის მმართველობის დროს, აღმოსავლეთსა და დასავლეთს შორის არსებული მწვავე დაპირისპირების ფონზე. რომანი „მე მქვია წითელი“ თარგმნილ იქნა 24 ენაზე და 2003 წელს დაიმსახურა საერთაშორისო ლიტერატურის ყველაზე პრესტიჟული პრიზი — დუბლინის „იმპაკ“ ჯილდო (IMPAC Dublin Award). ფამუქის ბოლო ნამუშევარია „თოვლი“ (Kar, 2002), რომელშიც თანამედროვე თურქეთში ისლამიზმისა და ვესტერნიზმის კონფლიქტია წარმოსახული. ნიუ-იორკ ტაიმზმა ეს რომანი 2004 წლის ათ საუკეთესო წიგნთა შორის დაასახელა. ფამუქის წიგნებისთვის დამახასიათებელია ეროვნული თვითგამორკვევის კრიზისი გამოწვეული ევროპულ და ისლამურ ღირებულებათა შორის კონფლიქტის გამო. თემა თანამედროვე მკითხველისთვის შეიძლება ერთგვარად გამაღიზიანებელიც კი იყოს, მაგრამ ფამუქისეული მოვლენების კომპლექსურ განვითარებას, დამაინტრიგებელ სიუჟეტებსა და ხასიათთა სიღრმეს აღტაცებაში მოვყავართ ხოლმე. Cevdet Bey ve Oğulları (ჯევდეთ ბეი და მისი ვაჟები), რომანი, სტამბოლი: Karacan Yayınları, 1982 Sessiz Ev (მდუმარე სახლი) , რომანი, სტამბოლი: Can Yayınları, 1983 Beyaz Kale (თეთრი კოშკი), რომანი, სტამბოლი: Can Yayınları, 1985 Kara Kitap (შავი წიგნი), რომანი, სტამბოლი: Can Yayınları, 1990 Gizli Yüz (საიდუმლო სახე), კინოსცენარი, სტამბოლი: Can Yayınları, 1992 Yeni Hayat (ახალი ცხოვრება), რომანი, სტამბოლი: İletişim Yayınları, 1995 მე მქვია წითელი (Benim Adım Kırmızı), რომანი, სტამბოლი: İletişim Yayınları, 1998 Öteki Renkler (სხვა ფერები), ესსეები, სტამბოლი: İletişim Yayınları, 1999 თოვლი (Kar), რომანი, სტამბოლი: İletişim Yayınları, 2002 İstanbul: Hatıralar ve Şehir (სტამბოლი: მოგონებები და ქალაქი), მემუარები, სტამბოლი: Yapı Kredi Yayınları, 2003 Masumiyet Müzesi (უმანკოების მუზეუმი), რომანი, სტამბოლი: İletişim Yayınları, 2008 რომანი - Yabanci kadin ( უცხო ქალი ) ფამუქი სამშობლოში თავისი შეხედულების გამო სომხების გენოციდთან მიმართებაში წინააღმდეგობით აღსავსე ფიგურაა; ფამუქისთვის ნობელის პრემიის გადაცემის დღეს საფრანგეთის პარლამენტმა მიიღო კანონი, რომელიც სისხლის სამართლის დანაშაულად აცხადებს სომხების გენოციდის უარყოფას, მსგავსად ჰოლოკოსტის უარყოფისა.BBC NEWS ორჰან ფამუქის საიტი \"მე წითელი მქვია\" მიმოხილვა \"თეთრი ციხესიმაგრე\" მიმოხილვა \"უმანკოების მუზეუმი\" მიმოხილვა", "url": "https://ka.wikipedia.org/wiki/ორჰან_ფამუქი", "len": 5961}
{"id": "6932", "title": "კიმი რაიკონენი", "text": "კიმი მატიას რაიკონენი (ფინ. Kimi Matias Räikkönen [ˈkimi ˈræik:œnɛn] ) (დ. 17 ოქტომბერი, 1979, ესპოო, ფინეთი) — ფორმულა 1-ის ფინელი მრბოლელი. 2007 წლის მსოფლიო ჩემპიონი. მისი სიმაღლეა 1.75 მ, წონა - 65 კგ. ოთხი წლის ასაკში, რაიკონენმა უთხრა დედას, \"ერთ დღეს მე მსოფლიოს ჩემპიონი ვიქნები. არ ვიცი რომელ სპორტში, მაგრამ მე ვიქნები.\" კიმიმ ბავშვობიდანვე გამოამჟღავნა თავისი სპორტული ნიჭი და გამარჯვების ჟინი. მან თავი სპორტის სხვადასხვა სახეობებში სცადა - სნოუბორდში, ველოსპორტში, ფეხბურთში, რბოლებში მონაწილეობა კი 1988 წლიდან დაიწყო. 1995 წელს მან პირველი რბოლა ჩაატარა კარტინგის \"ფორმულა ა\" კლასში და პირველი ადგილიც მოიპოვა. კიმიმ სხვადასხვა კლასის რბოლებში იზეიმა გამარჯვება და 2000 წელს ბრიტანეთის ფორმულა რენოს ჩემპიონი გახდა იმის მიუხედავად, რომ მხოლოდ 10 ეტაპში მიიღო მონაწილეობა. მის მიმართ მაშინვე გაჩნდა დაინტერესება ფორმულა 1-ის გუნდების მეფლობელების მხრიდან, თუმცა იმის გამო, რომ რაიკონენს ფორმულას კლასში მონაწილეობის ძალიან მცირე გამოცდილება ჰქონდა, ფ1-ის მეპატრონეებს 2001 წელს არ სურდათ მისი უმაღლესი კლასის რბოლებში დაშვება. კიმიმ გამოსცადა პიტერ ზაუბერის გუნდის ახალი მანქანა, \"ზაუბერ ც19\". თავისი შესაძლებლობებით მან გააოცა ფორმულა 1-ის სპეციალისტები და მაშინ ოთხგზის მსოფლიო ჩემპიონი მიხაელ შუმახერი, რომელმაც მისი ტესტირების ყურებისას განაცხადა, რომ ფინელი ოდესმე ჩემპიონი გახდებოდა. შემდეგ იყო ფორუმი რაიკონენის ფორმულაში მიღების საკითხზე. იმის მიუხედავად, რომ ფია-ს(საერთაშორისო საავტომობილო ფედერაცია) პრეზიდენტმა მაქს მოსლიმ ხმა მის წინააღმდეგ მისცა, რაიკონენმა საკმაო ხმა დააგროვა და 2001 წელს ფ1-ში გამოსვლა დაიწყო. მისი პირველი სეზონი საშუალო დონის გუნდში თითქმის სენსაციური აღმოჩნდა-რაიკონენმა ორჯერ მოახერხა მე-4 ადგილზე გასვლა, საბოლოოდ 9 ქულა დააგროვა და მე-10 ადგილზე დაასრულა სეზონი. დიდმა გუნდებმა მაშინვე გამოხატეს კიმის თავისთან გადაყვანის სურვილი. ამ გუნდებს შორის იყო ორი გრანდი-\"სკუდერია ფერარი\" და \"მაკლარენი\", თუმცა რაიკონენი ხვდებოდა, რომ \"ფერარიში\" გადასვლით ის მკვეთრად გამოხატული მეორე ნომერი იქნებოდა და იძულებული იქნებოდა, საკუთარი შედეგების მაგივრად, მიხაელ შუმახერს დახმარებოდა გამარჯვებების მოპოვებაში; \"მაკლარენი\" კი მას სთავაზობდა თანაბარ პირობებს გუნდის მეორე პილოტთან, დევიდ კულჰარდთან, ამიტომაც ფინელმა სწორედ ბრიტანული გუნდი არჩია კარიერის გასაგრძელებლად. გუნდში რაიკონენმა მისი ცნობილი წინამორბედი, მიკა ჰაკინენი შეცვალა. 2003 წლის სეზონში რაიკონენმა გაცილებით უკეთესად იასპარეზა - \"მერსედესის\" ძრავა უფრო საიმედოდ გამოიყურებოდა და ფინელსაც უკვე გარკვეული სარბოლო გამოცდილება გააჩნდა. სეზონის შუაში მას ორჯერ მეტი ქულა ჰქონდა, ვიდრე მთელ წინა წელს. მან პირველი გამარჯვებაც იზეიმა მალაიზიის გრან-პრიზე და იყო კიდევ რამდენიმე შემთხვევა, როცა კიმის მოგება შეეძლო (მაგალითად, ევროპის გრან-პრი, სადაც მან ბრწყინვალე სტილში მოიგო საკვალიფიკაციო სესია და რბოლას მშვიდად ლიდერობდა 26-ე წრემდე, როცა მისი \"მერსედესის\" ძრავა დაიწვა). მან სეზონის მხოლოდ 3 რბოლაში ვერ აიღო ქულა და ერთი წლით დაძველებული მანქანით (\"მაკლარენმა\" სეზონის ბოლომდე ვერ მოახერხა 2003 წლისათვის განკუთვნილი მპ 4/18-ის მომზადება) მხოლოდ 2 ქულით ჩამორჩა მიხაელ შუმახერს.. ეს სეზონი კიმისთვის თითქმის ისეთივე უიღბლო გამოვიდა, როგორც 2002 წლის გათამაშება: იგი რვაჯერ გამოეთიშა რბოლას ტექნიკური მიზეზის გამო და სეზონის რბოლების 70%-ის განმავლობაში მისი ბოლიდი იმდენად სუსტად გამოიყურებოდა, რომ რაიკონენი მხოლოდ ხუთეულში ადგილის მოსაპოვებლად ახერხებდა ბრძოლის გამართვას. თუმცა, \"მაკლარენმა\" უსწრაფესი პროგრესი განიცადა და სეზონის მეორე ნახევრიდან ფინელის განკარგულებაში უკვე პოდიუმისათვის საბრძოლველად გამზადებული ტექნიკა იყო. რამდენიმე გრან-პრის განმავლობაში ბოლიდის საიმედოობა უმჯობესდებოდა, მას შემდეგ კი, რაც ეს მოხერხდა, რაიკონენმა უმაღლეს შედეგებსაც მიაღწია: ფინელმა ვუნდერკინდმა 04 სეზონის ოთხივე პოდიუმი ამ პერიოდში აიღო - მესამე პოზიცია ჩინეთში, მეორე ადგილი ბრიტანეთსა და ბრაზილიაში და დამაჯერებელი გამარჯვება ბელგიაში, თუმცა ტექნიკის არასაიმედოობამ და სისუსტემ კიმის საერთო ჩათვლაში მხოლოდ მეშვიდე პოზიციის დაკავების საშუალება მისცა. 2004 წლის 31 ივლისს, 24 წლის ასაკში რაიკონენმა იქორწინა 22 წლის ჯენი დალმანზე, 2000 წლის მის სკანდინავიაზე. წელი ადგილი ქულა გამარჯვება პოული უსწრაფესი წრე გუნდი 1 2001 9 9 0 0 0 Sauber Pertronas 2 2002 6 24 0 0 1 West McLaren Mercedes 3 2003 2 91 1 2 3 West McLaren Mercedes 4 2004 7 45 1 1 1 West McLaren Mercedes 5 2005 2 112 7 5 10 Team McLaren Mercedes 6 2006 5 65 0 Team McLaren Mercedes 7 2007 1 110 6 Scuderia Ferrari Marlboro 2001 წელი 2001 წელი 2002 წელი 2002 წელი 2003 წელი 2003 წელი 2004 წელი 2004 წელი 2005 წელი 2005 წელი 2006 წელი 2006 წელი 2007 წელი 2007 წელი რბოლა # რბოლა # რბოლა # რბოლა # რბოლა # რბოლა # რბოლა # ავსტრალია 6 ავსტრალია 3 ავსტრალია 3 ავსტრალია DNF ავსტრალია 8 ბაჰრეინი 3 ავსტრალია 1 მალაიზია DNF მალაიზია DNF მალაიზია 1 მალაიზია DNF მალაიზია 9 მალაიზია DNF მალაიზია 3 ბრაზილია DNF ბრაზილია DNF ბრაზილია 2 ბაჰრეინი DNF ბაჰრეინი 3 ავსტრალია 2 ბაჰრეინი 3 სან-მარინო DNF სან-მარინო DNF სან-მარინო 2 სან-მარინო 8 სან-მარინო DNF სან-მარინო 5 ესპანეთი DNF ესპანეთი 8 ესპანეთი DNF ესპანეთი DNF ესპანეთი 11 ესპანეთი 1 ევროპა 4 მონტე კარლო 8 ავსტრია 4 ავსტრია DNF ავსტრია 2 მონტე კარლო DNF მონტე კარლო 1 ესპანეთი 5 კანადა 5 მონტე კარლო 10 მონტე კარლო DNF მონტე კარლო 2 ევროპა DNF ევროპა DNF მონტე კარლო DNF აშშ 4 კანადა 4 კანადა 4 კანადა 6 კანადა 5 კანადა 1 დიდი ბრიტანეთი 3 საფრანგეთი 1 ევროპა 10 ევროპა 3 ევროპა DNF აშშ 6 აშშ DNF კანადა 3 დიდი ბრიტანეთი 1 საფრანგეთი 7 დიდი ბრიტანეთი DNF საფრანგეთი 4 საფრანგეთი 7 საფრანგეთი 2 აშშ DNF ევროპა DNF დიდი ბრიტანეთი 5 საფრანგეთი 2 დიდი ბრიტანეთი 3 დიდი ბრიტანეთი 2 დიდი ბრიტანეთი 3 საფრანგეთი 5 უნგრეთი 2 გერმანია DNF გერმანია DNF გერმანია DNF გერმანია DNF გერმანია DNF გერმანია 3 თურქეთი 2 უნგრეთი 7 უნგრეთი 4 უნგრეთი 2 უნგრეთი DNF უნგრეთი 1 უნგრეთი DNF იტალია 3 ბელგია DNF ბელგია DNF იტალია 4 ბელგია 1 თურქეთი 1 თურქეთი DNF ბელგია 1 იტალია 7 იტალია DNF აშშ 2 იტალია DNF იტალია 4 იტალია 2 იაპონია 3 აშშ DNF აშშ DNF იაპონია 2 ჩინეთი 3 ბელგია 1 ჩინეთი DNF ჩინეთი 1 იაპონია DNF იაპონია 3 იაპონია 6 ბრაზილია 2 იაპონია 5 ბრაზილია 1 ბრაზილია 2 იაპონია 1 ბრაზილია 5 ჩინეთი 2 კიმი რაიკონენის ოფიციალური საიტი", "url": "https://ka.wikipedia.org/wiki/კიმი_რაიკონენი", "len": 5931}
{"id": "6937", "title": "მიხაელ შუმახერი", "text": "მიხაელ შუმახერი (. მეტსახელები: მზის ბიჭი, წითელი დრაკონი, შუმი; დ. 3 იანვარი, 1969, ჰიურთ-ჰერმიულჰაიმი (ჩრდილოეთი რაინ-ვესტფალია), გერმანია) — ფორმულა 1-ის გერმანელი მრბოლელი, შვიდგზის საუკეთესო მსოფლიო ჩემპიონი. მიხაელ შუმახერს მოგებული აქვს 67 პოულ-პოზიცია და მსოფლიო ჩემპონატის 87 ეტაპი, ორივე მაჩვენებელი აბსოლუტური რეკორდია. მიხაელ შუმახერი დაიბადა 1969 წლის 3 იანვარს გერმანიის ქალაქ ჰიურთ-ჰერმიულჰაიმში. მამა, როლფ შუმახერი ადგილობრივი კარტინგის ტრეკის მფლობელი იყო, დედა — ელისაბედი მუშაობდა სკოლაში პედაგოგად. მრბოლელის კარიერა მიხაელისთვის კარტინგით დაიწყო, რომელიც მამამისის მიერ იყო აწყობილი. 4 წლის ასაკში პატარა მიხაელი პირველად დაჯდა კარტინგის საჭესთან, ხოლო 5 წლის ასაკში წარმატებით გამოდიოდა კარტინგით რბოლაში. მიხაელის უმცროსი ძმა რალფი ასევე გახდა ავტომრბოლელი. მოგვიანებით მიხაელი კარტინგის გარდა გატაცებული იყო აღმოსავლური ორთაბრძოლებითაც, ძიუდო და კარატე, თუმცა მისი მთავარი ოცნებად მაინც ავტორბოლას წარმოადგენდა. 12 წლის ასაკში მან მიიღო პირველი, მრბოლელის ლიცენზია და დაიწყო მონაწილეობა ოფიციალურ შეჯიბრებებში. 1984-1987 წლებში მან რამდენიმეჯერ მოიგო გერმანიის და ევროპის ჩემპიონატები კარტინგში. 1990 წელს მიიღო ტიტული გერმანულ ფორმულა-3-ში. 1991 წლიდან განაგრძობდა სვლას უფრო მაღალ საფეხურებზე, იაპონურ ფორმულა-3000-ში მონაწილეობით. 1990 წლის დასაწყისში მონაწილეობდა ჩემპიონატში „German Touring Car“, და გაიმარჯვა მეხიკოსა და ავტოპოლისის რბოლებში. 1991 წელს, სეზონის მეორე ნახევარში, ედდ ჯორდანმა შუმახერს შესთავაზა გამოსულიყო მისი გუნდის, „ჯორდანის“ სახელით, ბელგიის გრან-პრიზზე, პოლიციასთან ჩხუბის გამო ციხეში მოხვედრილი ბერტრანა გაშოს ნაცვლად. შუმახერის მენეჯერმა ვილ ვებერმა დაარწმუნა „ჯორდანი“ მიხაელის ტალანტში, განცხადებით, რომ მიხაელი კარგად იცნობდა ამ ტრასას (შუმახერი ახლოს ცხოვრობდა ბელგიის ტრასებთან). სინამდვილეში შუმახერი ამ ტრეკზე პირველად გამოდიოდა. მიხაელმა ყველა განაცვიფრა, როდესაც ფორმულა 1-ით პირველ კვალიფიკაციაში მეშვიდე ადგილი დაიკავა. რბოლის დაწყებისას, სტარტზე მან მე-5 ადგილზე გადაინაცვლა, მაგრამ პირველივე წრიდან გამოეთიშა რბოლას, რადგან მისი ბოლიდი დაზიანდა. ასეთი სავალალო დებიუტის შემდეგ, შუმახერი „ბენეტონმა“ მიიწვია თავის გუნდში და მან შემდეგი რბოლა „ბენეტონ-ფორდ“-ში ჩაატარა. მალე მას შეარქვეს მეტსახელი „მზის ბიჭი“, მისი ღიმილისა და გამოკვეთილი ყვითელი კომბინიზონის გამო. პირველსავე წრეზე მან გაუსწრო მისსავე თანაგუნდელ და სამგზის ჩემპიონ ნელსონ პიკეს და ფინიშზე მივიდა რიგით მეხუთე. 1992 წელს მიხაელმა მოიგო მისი პირველი ავტორბოლა, რაც მისთვის მომავალში ჩვეული საქმე გახდა. 1994 წელს მიხაელ შუმახერმა მოიგო პირველი ჯგუფური ჩემპიონატი ბენეტონის გუნდისათვის, რითაც 1 ქულით გაუსწრო დეიმონ ჰილს. 1995 წელს მიხაელ შუმახერმა დაიბრუნა თავისი ტიტული, რომლის დროსაც თავის მეტოქე დეიმონ ჰილს გადაუსწრო 33 ქულით. იმავე პერიოდში მიხაელ შუმახერი თანხმდება ფერარის კომპანიასთან თანამშრომლობას. იმ დროისათვის ფერარი უკვე 17 წლის მანძილზე ვერ იგებდა შეჯიბრებებს პირად ჩათვლაში. პირველასვე წელს მიხაელ შუმახერმა კომპანის მოუტანა სამი მოგება და მესამე ადგილი პირად ჩათვლაში. 1997 შუმახერი ახლოს იყო ტიტულთან, მაგრამ ხერესის აუტოდრომზე კურვა დრაი საქის მოსახვევში იგი ჟაკ ვილნევს დაეჯახა და დისკვალიფიცირებული იქნა რბოლიდან. მეტიც მას ჩემპიონატში ქულები გაუუქმეს. 1998 წელს ყველაფერი კარგად მიდიოდა მაგრამ სუზუკას რბოლაზე 31 წრეზე მას საბურავი დაუზიანდა და პიტ ლეინამდე ვერ მიაღწია. იმ წელს მიკა ჰაკინენი გახდა ჩემპიონი. პრესაში მიხაელ შუმახერს ხშირად მოიხსენიებდნენ „შუმ“-ად და „წითელ ბარონად“. 1999 წელს დიდი ბრიტანეთის გრან-პრიზე ავტოსაგზაო შემთხვევისას მოიტეხა ფეხი, რამაც ხელი შეუშალა გამხდარიყო მესამეჯერ მსოფლიო ჩემპიონი. ავარიის შემდგომ შუმხერი იძულებული იყო გამოეტოვა ექვსი ავტორბოლა (მისი ბოლიდი დროებით მიკა სალომ დაიკავა). სეზონის ბოლოს მალაიზიისა და იაპონიის გრანპრის გამოჩენისას მან 1983 წლიდან პირველად ფერარის მოუპოვა კონსტრუქტორების თასი. 2000 წელს იაპონიის გრან-პრიზე მიხაელ შუმახერმა მოიპოვა მსოფლიო ჩემპიონის მისი მესამე ტიტული, რაც ფერარისათვის 21 წლიანი ლოდინის შემდეგ განხორციელდა. მან მოიგო ჩვიდმეტიდან ცხრა რბოლა, რითაც გახდა პირველი გრან-პრის ჩემპიონი სეზონის დასრულებამდე. 2001 წელს შუმახერმა მოიგო მისი მეოთხე ტიტული და მოხსნა ალენის რეკორდი. 2002 წელს მიხაელი დომინირებდა მთელი ჩემპიონატის განმავლობაში, მოიგო რა ჩიდმეტიდან თერთმეტი გრან-პრი და დაასრულა ყველა ჩემპიონატი პოდიუმზე, რითაც მოიგო მსოფლიო ჩემპიონის რიგით მეხუთე ტიტული გაუტოლდა რა ხუან მანუელ ფანხიოს რეკორდს. 2003 წელს ფანხიოს რეკორდიც მოხსნა გახდა რა მიხაელ შუმახერი მსოფლიოს ექვსგზის ჩემპიონი. 2004 წელს მოიგო რა თვრამეტიდან ცამეტი გრან-პრი, ის დასრულებამდე გახდა შვიდგზის ჩემპიონი. 2005 წელს ფერარის გუნდს ჰქონდა ჩავარდნა, რომლის დროსაც უპირატესობა რენოს გუნდმა მოიპოვა მრბოლელ ფერნანდო ალონსოს სახით. ამ ორთაბრძოლაზე მიხაელ შუმახერს ხვდა მხოლოდ მესამე ადგილი. 2006 წელს ალონსომ კვლავ გაიმარჯვა. შუმახერმა განაცხადა, რომ სეზონის დასრულებამდე დატოვებდა სპორტს, თუმცა ფერარის კომპანიაში დარჩა ექსპერტისა და მრჩეველის სახით, პარალელურად ტესტირებას უწევდა ბოლიდებს. 2008 წელს მიხაელ შუმახერი მონაწილეობდა ფილმ „ასტერიქსი ოლიმპიურ თამაშობებზე“, სადაც იგი ასპარეზობდა წითელი ეტლით. 2009 წლის 29 ივლისს მიხაელ შუმახერი დაუბრუნდა დიდ სპორტს. 2009 წლის ევროპის გრან-პრიზე მას უნდა შეეცვალა ტრავმირებული ფილიპ ი მაში. 2009 წლის 31 ივლისს მიხაელ შუმახერმა ბოლიდი გატესტა ავტოდრომზე იტალიაში, მაგრამ თებერვალში მიღებული კისრის ტრავმის გამო მას გრან-პრიში მონაწილეობაზე უარის თქმა მოუწია. 2009 წლის ბოლოს მან სამწლიანი კონტრაქტი გააფორმა მერსედეს-ბენცის გუნდთან. 2010 წელს შუმი კვლავ დაუბრუნდა ფორმულა ერთს. იგი მერსედესის შემადგენლობაში იყო ახალგაზრდა ნიკო როსბერგთან ერთად (ის ასევე F1-ის ყოფილი მრბოლელის კეკე როსბერგის შვილია) 2010-2012 წლებში შუმახერმა ერთი პოულ პოზიცია დაისაკუთრა მონაკოში და ერთი პოდიუმი ვალენსიაში. 2012 წლის 24 ივნისს ევროპის გრან-პრიზე პირველად სპორტის დაბრუნების შემდეგ ავიდა პოდიუმზე, დაიკავა რა მესამე ადგილი. იმავე წელს მიხაელ შუმახერმა დატოვა ფორმულა 1 და გამოაცხადა მისი სპორტული კარიერის დასასრული. მიხაელ შუმახერს ძალიან იტაცებდა ექსტრემალური სპორტი. მას ასევე ჰქონდა სპრინგერის ლიცენზიაც, რომელიც უფლებას აძლევდა პარაშუტით მარტო გადმომხტარიყო საფრენი აპარატიდან. მიხაელ შუმახერი ითვლება ერთ-ერთ მაღალანაზღაურებიან სპორტსმენად, რომელმაც თავისი კარიერის მანძილზე არაერთი ასეული მილიონი დოლარის გამომუშავება შესძლო, რომლიდანაც ნაწილი საქველმოქმედო ორგანიზაციებში დახარჯა. 2013 წლის 29 დეკემბერს მიხაელ შუმახერი შვილთან და მის მეგობრებთან ერთად სრიალებდა საფრანგეთის ალპების კურორტ მარიბელისის სათხილამურო ტრასაზე. სპორტსმენმა გადაწყვიტა გასულიყო გაკვალული ტრასიდან და 20 მეტრი ესრიალა მოუმზადებელ მონაკვეთზე. თოვლის საფარის ქვეშ არსებულ ქვაზე ფეხის დაცდენით იგი დაეცა და კლდეზე შეჯახებით მიიღო თავის ტრავმა. მიხაელ შუმახერი რამდენიმე ხანი ხელოვნურ კომაში იმყოფებოდა და გადაიტანა თავის არაერთი ოპერაცია. 2014 წელს მკურნალობის კურსის დასრულების შემდეგ გადაყვანილ იქნა სახლში. 1990 წელს მიხაელმა ერთ-ერთ წვეულებაზე გაიცნო მისი მომავალი მეუღლე კარინე ბეჩ. 1995 წელს მიხაელ შუმახერი და კარინა ბიჩი დაქორწინდნენ. წყვილი დასახლდა ჟენევის ტბასთან მდებარე ქალაქ ფლინ სლეში. ორი წლის შემდეგ მათ შეეძინათ ქალიშვილი ჯინა-მარია, ხოლო კიდევ ორი წლის შემდეგ ვაჟიშვილი — მიკი, რომელმაც გააგრძელა თავისი მამის გზა. Profile – from Mercedes GP official website Kartcenter and Museum Kartteam Kaiser-Schumacher-Muchow Formula1.com Profile Michael Schumacher career statistics News Articles about Michael Schumacher", "url": "https://ka.wikipedia.org/wiki/მიხაელ_შუმახერი", "len": 7152}
{"id": "6941", "title": "ფერნანდო ალონსო", "text": "ფერნანდო ალონსო დიას ( დ. 29 ივლისი 1981, ოვიედო, ესპანეთი) — ესპანელი ფორმულა 1-ის ავტომრბოლელი, ამჟამად წარადგენს Aston Martin-ს. ის არის 2005 და 2006 წლების მსოფლიო ჩემპიონი. Complete web page about the best pilot of F1 ფერნანდო ალონსოს საიტი", "url": "https://ka.wikipedia.org/wiki/ფერნანდო_ალონსო", "len": 245}
{"id": "6943", "title": "აირტონ სენა", "text": "აირტონ სენა და სილვა (პორტ. Ayrton Senna da Silva) (დ. 21 მარტი 1960, სან-პაულუ, ბრაზილია — გ. 1 მაისი 1994, ბოლონია, იტალია) — ბრაზილიელი ფორმულა 1-ის მრბოლი, სამგზის (1988,1990,1991 McLaren-Honda.) მსოფლიო ჩემპიონი, ფორმულა 1-ის ყველა დროის ერთ-ერთი საუკეთესო მრბოლი. ფორმულა ერთში კარიერა დაიწყო 1984 წელს, Lotus-Renault-ში, შემდეგი სამი სეზონის განმავლობაში მოიგო 6 გრან-პრი, 1988 წელს შეუერთდა McLaren-Honda - ს საჯინიბოს, სადაც მასთან ერთად ასპარეზობდა ასევე დიდი მრბოლი, ფორმულა ერთის ოთხგზის ჩემპიონი ალან პროსტი. სენამ და პროსტმა მოიგეს იმ სეზონზე 16 გრან-პრიდან 15 გრან-პრი. 1988 წლის სეზონზე აირტონ სენამ პირველად მოიპოვა ფორმულა ერთის ჩემპიონის ტიტული. მისი სიცოცხლე დასრულდა ტრაგიკულად, 1994 წელს სან-მარინოს გრან-პრის დროს რომელიც იტალიის ქალაქ იმოლას ავტოდრომზე იმართებოდა, ის Tamburello - ს მოსახვევში სავარაუდოდ ბოლიდის გაუმართაობის გამო, 300 კმ/სთ სიჩქარით გადავიდა გზიდან და ბორდს შეეჯახა, წინა დღით იმავე ტრასაზე Tosa - ს მოსახვევთან იმავე სიჩქარით ახალბედა ავსტრიელი მრბოლი, რონალდ რაცენბერგერი დაიღუპა. ფაილი: Ayrton Senna with a Dog.jpg | სენა სახლში ფაილი: Ayrton Senna Karting.jpg | კარტინგები ფაილი: Ayrton Senna Statue - Donington Park.JPG | მემორიალი დონინგტონ პარკში ფაილი: AyrtonSennaMemorialAtImola.jpg | მემორიალი იმოლას სარბოლო ტრასაზე ფაილი: AyrtonSennasFullFaceHelmet.jpg | სენას ჩაფხუტი ფაილი: Monum -Senna 05.JPG | სენას მონუმენტი სან-პაულუში ფაილი: Ayrton Senna Imola 1989 Cropped.jpg | იმოლა 1989 სენა IMDb-ზე აირტონ სენას კარიერა ოფიციალურიი გვერდი აიტრონ სენას ინსტიტუტი პროფილი ფორმულა 1-თის გვერდზე", "url": "https://ka.wikipedia.org/wiki/აირტონ_სენა", "len": 1541}
{"id": "6946", "title": "ტიკამაცუ მონძაემონი", "text": "ჩიკამაცუ მონძაემონი (ნამდვილი სახელი სუგიმორი ნობუმორი) (დ. 1653 — გ. 6 იანვარი, 1725) — იაპონელი დრამატურგი. წერდა ძიორურის მარიონეტების თეატრისათვის და დრამებს კაბუკისათვის. მისი ისტორიული („ძლევამოსილი კაგეკიო“, 1686; „კოქსენგის ბრძოლები“, 1715 და სხვ.) და ყოფითი („შეყვარებულთა თვითმკვლელობა ციურ ბადეთა კუნძულზე“, 1703, ქართული თარგმანი 1976, დაიდგა კ. მარჯანიშვილის სახელობის თეატრში 1981, რეჟისორი მ. კუჭუხიძე). დრამების მამოძრავებელი ძალაა მოვალეობის გრძნობა და ბედისწერა. იაპონიაში პირველმა შექმნა ფსიქოლოგიური დრამა. მისი ლექსჩართული პიესები დღესაც წარმატებით იდგმება იაპონიაში.", "url": "https://ka.wikipedia.org/wiki/ტიკამაცუ_მონძაემონი", "len": 588}
{"id": "6949", "title": "ტანგე კენძო", "text": "ტანგე კენძო ( იაპ. 丹下 健三) (დ. 4 სექტემბერი, 1913, — გ. 22 მარტი, 2005, ტოკიო) — იაპონელი არქიტექტორი. პრიცკერის პრემიის ლაურეატი. არქიტექტურული განათლება მიიღო ტოკიოს უნივერსიტეტში, რომელიც 1938 დაამთავრა. ააგო ჰიროსიმის მშვიდობის მემორიალური ცენტრი (1949-1956), რომელშიც თავი იჩინა ტანგესთვის დამახასიათებელმა თვისებამ - შუა საუკუნეების იაპონური არქიტექტურის მემკვიდრეობის შემოქმედებითად გააზრებამ. 1950–1960-იან წლებში განიცადა ლე კორბუზიეს „ახალი კლასიციზმისა“ და ბრუტალიზმის გავლენა. ნამუშევრები: საკრებულო დარბაზი (კურასიკი, 1960), „გიმნაზიუმი“ (ტოკიო, 1963–1964). 1961 გამოაქვეყნა ტოკიოს რეკონსტრუქციის გეგმა, რომლის მიხედვითაც ქალაქი უნდა განაშენიანებულიყო ტოკიოს ყურეზე საგანგებოდ მოწყობილ კონსტრუქციებზე.", "url": "https://ka.wikipedia.org/wiki/ტანგე_კენძო", "len": 713}
{"id": "6950", "title": "ტანაკა გიიტი", "text": "ტანაკა გიიტი (დ. 25 ივლისი, 1864, ჰაგი — გ. 29 სექტემბერი, 1929, ტოკიო) — იაპონიის სახელმწიფო და სამხედრო მოღვაწე, გენერალი, ბარონი (1920). 1918 სექტემბრიდან 1921 ივნისამდე და 1923 სექტემბრიდან 1924 იანვრამდე სამხედრო მინისტრი. საბჭოთა შორეულ აღმოსავლეთში იაპონიის სამხედრო ინტერვენციის ერთ-ერთი მთავარი ხელმძღვანელი. 1925-იდან თადარიგში გავიდა. 1927 აპრილიდან 1929 ივლისამდე პრემიერ-მინისტრი, საგარეო საქმეთა მინისტრი და კოლონიების მინისტრი. დიპლომატიურ ლიტერატურაში ტანაკას უკავშირებენ საიდუმლო დოკუმენტს, ე. წ. ტანაკას მემორანდუმს, რომელიც იაპონიის საგარეო პოლიტიკის საფუძვლად აშკარად აცხადებდა ჩინეთის, სსრკ და სხვა სახელმწიფოთა წინააღმდეგ აგრესიას მსოფლიო ბატონობის მოპოვების მიზნით. ეჭვს გამოთქვამენ ამ დოკუმენტის არსებობაზე.", "url": "https://ka.wikipedia.org/wiki/ტანაკა_გიიტი", "len": 731}
{"id": "6951", "title": "ტაკიძავა ბაკინი", "text": "ტაკიძავა ბაკინი (დ. 4 ივლისი, 1767, ტოკიო — გ. 1 დეკემბერი, 1848, იქვე) — იაპონელი მწერალი. ეკუთვნის ავანტიურულ-სათავგადასავლო თემაზე დაწერილი, ძირითადად დიდაქტიკური ხასიათის 300-მდე ნაწარმოები. მისი შემოქმედების დედააზრია „სიკეთესთან ზიარება და ბოროტების დათრგუნვა“. ტაკიძავა ზოგჯერ ფანტასტიკური სიუჟეტების დახმარებით ხსნის თავისი გმირების რეალურ ხასიათს („მევახშის საკუჭნაოში“, 1810). მნიშვნელოვანია მისი 4-ტომიანი რომანი „რვა ქოფაკის ამბავი“ (1814).", "url": "https://ka.wikipedia.org/wiki/ტაკიძავა_ბაკინი", "len": 452}
{"id": "6953", "title": "სუძუკი მოსაბურო", "text": "სუძუკი მოსაბურო (*დ. 7 თებერვალი, 1893, აიტის პრეფექტურა — გ. 7 მაისი, 1970, ტოკიო) — იაპონიის სოციალისტური-დემოკრატიული მოძრაობის მოღვაწე. 1945 მონაწილეობდა იაპონიის სოციალისტური პარტიის (ისპ) შექმნაში, იყო მისი მემარცხენე ფრთის ერთ-ერთი ლიდერი. 1949–1950 ისპ-ის გენერალური მდივანი, 1951 და 1955–1960 ისპ ცაკის თავმჯდომარე, 1951–1955 - მემარცხენე ისპ-ის ცაკის თავმჯდომარე, 1960-იდან ისპ-ის მრჩეველი. ავტორია შრომებისა იაპონიის კაპიტალიზმისა და სოციალ-დემოკრატიული მოძრაობის ისტორიის პრობლემების შესახებ იაპონიაში.", "url": "https://ka.wikipedia.org/wiki/სუძუკი_მოსაბურო", "len": 514}
{"id": "6954", "title": "კანეტო სინდო", "text": "კანეტო სინდო (იაპ. 新藤兼人, ნამდვილი სახელი ნობორუ კანე, დ. 22 აპრილი, 1912, ჰიროსიმა — გ. 29 მაისი, 2012, ტოკიო) — იაპონელი კინორეჟისორი, სცენარისტი, კინოპროდიუსერი და მწერალი. გადაიღო 48 ფილმი და დაწერა სცენარი 238 ფილმისთვის. კინოში მოღვაწეობდა 1934 წლიდან გადაიღო ფილმები: „ატომური ბომბის შვილები“ (1952; სხვა სახელწოდება — „ჰიროსიმას შვილები“), „ბედნიერი დრაკონი № 5“ (1959; საბჭოთა ეკრანზე — „ბედნიერი დრაკონის ტრაგედია“). სინდოს მნიშვნელოვანი ნამუშევარია ფილმები: „შიშველი კუნძული“ (1960; მთავარი პრემია მოსკოვის II საერთაშორისო კინოფესტივალზე, 1961), „19 წლის შიშველნი“ (1970; ოქროს პრიზი მოსკოვის VII საერთაშორისო კინოფესტივალზე, 1971; საბჭოთა ეკრანზე — „დღეს სიცოცხლე, ხვალ სიკვდილი“). სინდო ფუძემდებელია (1952 რეჟისორ კ. იოსიმურასთან ერთად) კინოფირმისა „კინდაი ეიგა კიოკაი“ (ტოკიო). 1972–1981 წლებში იყო იაპონიის სცენარისტთა გილდიის თავმჯდომარე. კანეტო სინდო არის მის მიერ გადაღებული ყველა ფილმის სცენარისტი. 1951 — ამბავი საყვარელ ცოლზე (სიყვარულის ისტორია) / 愛妻物語 (Aisai monogatari) 1952 — ზვავი / 雪崩 (Nadare) 1952 — ატომური ბომბის შვილები / 原爆の子 (Gembaku no ko) 1953 — მინიატურა / 縮図 (Shukuzu) 1953 — ქალის ცხოვრება / 女の一生 (Onna no issho) 1954 — თხრილი / どぶ (Dobu) 1955 — მგლები / 狼 (Okami) 1956 — შეყვარებულთა თვითმკვლელობა / 銀心中 (Gin shinju) 1956 — მსახიობი ქალი / 女優 (Joyu) 1956 — ხეტიალის ნაპირი / 流離の岸 (Ryūri no Kishi) 1956 — ნაძირლები პორტიდან / 海の野郎ども (Umi no yarodomo) 1957 — სევდა მხოლოდ ქალებისთვისაა / 悲しみは女だけに (Kanashimi wa onna dakeni) 1959 — იღბლიანი დრაკონი № 5 / 第五福竜丸 (Daigo Fukuryu-Maru) 1959 — საუკეთესო პატარძალი / 花嫁さんは世界一 (Hanayome-san wa sekai-ichi) 1960 — შიშველი კუნძული / 裸の島 (Hadaka no shima) 1962 — ადამიანები / 人間 (Ningen) 1963 — დედა / 母 (Haha) 1964 — დემონი ქალი (ონიბაბა) / 鬼婆 (Onibaba), მხატვარი 1965 — ბოროტმოქმედი (ნაძირალა) / 悪党 (Akuto) 1966 — დაკარგული სქესი (ინსტინქტი) / 本能 (Honnô), პროდიუსერი 1967 — სქესობრივი ლტოლვა / 性の起原 (Sei no kigen) 1968 — შავი კატა ბამბუკებში / 藪の中の黒猫 (Yabu no Naka no Kuroneko) 1968 — ძლიერი ქალები და სუსტი კაცები / 強虫女と弱虫男 (Tsuyomushi onna to yowamushi otoko) 1969 — სითბური ტალღა (პაპანაქება, ხვატი) / かげろう (Kagerô) 1970 — მედღეურა / 触角 (Shokkaku) 1970 — 19 წლის შიშველნი / 裸の十九才 (Hadaka no Jukyu-sai) Kaneto Shindo at Strictly Film School Filmreference.com biography 100 Years of Kaneto Shindo website", "url": "https://ka.wikipedia.org/wiki/კანეტო_სინდო", "len": 2282}
{"id": "6955", "title": "აკიკო სეკი", "text": "აკიკო სეკი (დ. 8 სექტემბერი, 1899, ტოკიო — გ. 2 მაისი, 1973, იქვე) — იაპონელი მომღერალი (სოპრანო), საგუნდო დირიჟორი და საზოგადო მოღვაწე. 1921 დაამთავრა ტოკიოს კონსერვატორია. 1948 დააარსა ტოკიოს ცენტრალური გუნდი „იაპონიის მომღერალი ხმები“, რომელმაც საფუძველი ჩაუყარა ანტიმილიტარისტულ მასობრივ თვითმოქმედ საგუნდო ხელოვნებას. სეკი საბჭოური სიმღერის დიდი პოპულარიზატორია იაპონიაში. 1964 ცენტრალურ გუნდთან ერთად გასტროლები გამართა სსრკ-ში. იყო „იაპონია-სსრკ მეგობრობის ასოციაციის“ თავმჯდომარე. საერთაშორისო ლენინური პრემია \"ხალხთა შორის მშვიდობის განმტკიცებისათვის\" (1955).", "url": "https://ka.wikipedia.org/wiki/აკიკო_სეკი", "len": 568}
{"id": "6956", "title": "საკაი ტოსიჰიკო", "text": "საკაი ტოსიჰიკო, ლიტერატურული ფსევდონიმი კარეგავა (; დ. 15 ნოემბერი, 1871, ფუკუოკის პრეფექტურა — გ. 23 იანვარი, 1933, ტოკიო) — იაპონიის საზოგადო მოღვაწე, ჟურნალისტი და პუბლიცისტი. ტოსიჰიკო იყო სამურაების ოჯახიდან.Ivan Širjaev; Ludoviko Kökény; Vilmos Bleier; Kálmán Kalocsay. Enciklopedio de Esperanto (en esperanto). Budapest: Literatura Mondo, 1933-1934. 1904 წელს დ. კოტოკუსთან ერთად იაპონურ ენაზე თარგმნა „კომუნისტური პარტიის მანიფესტი“. რუსეთში ოქტომბრის სოციალისტური რევოლუციის გამარჯვების შემდეგ სოციალიზმის იდეების საჯარო პროპაგანდას ეწეოდა. მონაწილეობდა იაპონიის კომპარტიის (იკპ) შექმნაში (1922). 1923 წელს დააპატიმრეს. ციხიდან განთავისუფლების შემდეგ (1924) ჩამოშორდა იკპ-ს და მიემხრო სოციალ-დემოკრატებს. 1930 იყო ცენტრისტული სოციალ-დემოკრატიული სრულიად იაპონიის მასობრივი პარტიის შექმნის ერთ-ერთი ინიციატორი, გახდა ამ პარტიის ანტისამხედრო კომიტეტის მრჩეველი და თავმჯდომარე. საკაი ტოსიჰიკო Aozora bunko-ზე", "url": "https://ka.wikipedia.org/wiki/საკაი_ტოსიჰიკო", "len": 913}
{"id": "6957", "title": "საიონძი კიმოტი", "text": "საიონძი კიმოტი (იაპ. 西園寺 公望) (დ. 23 ოქტომბერი, 1849, კიოტო — გ. 24 ნოემბერი, 1940, ოკიცუ), იაპონიის პოლიტიკური მოღვაწე. საიმპერიო კარის არისტოკრატიის შთამომავალი. მონაწილეობდა 1867–1868 დაუმთავრებელ ბურჟუაზიულ რევოლუციაში. 1885–1888 დიპლომატიური წარმომადგენელი იყო ავსტრია-უნგრეთში, 1888–1891 —გერმანიაში. 1900–1903 საიდუმლო საბჭოს თავმჯდომარე. 1901–1902, 1906–1908 და 1911–1912 პრემიერ-მინისტრი. იაპონიის დელეგაციას მეთაურობდა პარიზის საზავო კონფერენციაზე (1919–1920).", "url": "https://ka.wikipedia.org/wiki/საიონძი_კიმოტი", "len": 469}
{"id": "6963", "title": "ალენ პროსტი", "text": "ალენ მარი პასკალ პროსტი (ფრანგ. Alain Marie Pascal Prost) (დ. 24 თებერვალი 1955, სენ-შამონი, საფრანგეთი ) — ფრანგი ფორმულა 1-ის მრბოლი, ოთხგზის მსოფლიო ჩემპიონი. იგი არის მსოფლიო ჩემპიონი 1985,1986,1989 და 1993 წლებში. სამჯერ მაკლარენისა და ერთხელ უილიამსის ბოლიდებით.მისი თანაგუნდელები იყვნენ:ჯონ უოტსონი (1980 წ.), რენე არნუ (1981-82 წ.), ედი ჩივერი (1983 წ.), ნიკი ლაუდა (1984-85 წ.), კეკე როსბერგი (1986 წ.) სტეფან იოჰანსონი (1987 წ.), აირტონ სენა (1988-89 წ.), ნაიჯელ მენსელი (1990 წ.), ჟან ალეზი (1991 წ.) და დეიმონ ჰილი (1993 წ.)", "url": "https://ka.wikipedia.org/wiki/ალენ_პროსტი", "len": 536}
{"id": "6967", "title": "იური გაგარინი", "text": "იური ალექსის ძე გაგარინი (; დ. 9 მარტი, 1934, სოფ. კლეშინო, გჟატსკის რაიონი, სმოლენსკის ოლქი — გ. 27 მარტი, 1968, სოფ. ნოვოსიოლოვოსთან) — რუსი საბჭოთა მფრინავი-კოსმონავტი, პირველი ადამიანი, რომელიც კოსმოსში გაფრინდა. პოლკოვნიკი, საბჭოთა კავშირის გმირი (14 აპრილი, 1961) საქართველოს სსრ-ის უმაღლესი საბჭოს უწყებები. 1961 № 11. გვ. 347., სკკპ წევრი 1960-იდან. დაიბადა კოლმეურნის ოჯახში. 1951 წელს წარჩინებით დაამთავრა სახელოსნო სასწავლებელი და მუშა ახალგაზრდობის სკოლა, 1955 სარატოვის ინდუსტრიული ტექნიკუმი. ამ ტექნიკუმში სწავლისას გადადგა პირველი ნაბიჯები ავიაციაში. 1957 წელს დაამთავრა ორენბურგის (იმ დროისთვის - ჩკალოვი) მფრინავთა I სამხედრო-საავიაციო სასწავლებელი და მსახურობდა წითელდროშოვანი ჩრდილოეთის ფლოტის გამანადგურებელი ავიაციის ნაწილებში. 1960 წელს გაგარინი, როგორც ერთ-ერთი ყველაზე ნიჭიერი და მამაცი გამანადგურებელი მფრინავი, ჩაირიცხა კოსმონავტთა რაზმში. 1968 წლის თებერვალში წარჩინებით დაამთავრა ნ. ჟუკოვსკის სახელობის სამხედრო-საჰაერო საინჟინრო აკადემია მოსკოვში. 1961 წლის 12 აპრილს გაგარინი მსოფლიოში პირველი გაფრინდა დედამიწის ახლო კოსმოსურ სივრცეში კოსმოსური ხომალდ-თანამგზავრით „ვოსტოკ-1“ და 1 სთ და 48 წთ-ში დედამიწას ერთხელ შემოუარა (ორბიტის პარამეტრები იყო: პერიგეა-169 კმ, აპოგეა-315 კმ, ორბიტის დახრა ეკვატორის მიმართ 64.95°). მაშინდელი ტექნიკა საშუალებას არ იძლეოდა კოსმონავტი ხომალდში მყოფი დაშვებულიყო დედამიწაზე და ამის გამო გაგარინი (ისევე როგორც ყველა სხვა კოსმონავტი „ვოსხოდ-1“ გაფრენამდე) 7 კილომეტრ სიმაღლეზე კატაპულტით გამოეყო ხომალდს და მიწაზე დაეშვა. ეს ფაქტი დიდი ხნის განმავლობაში დამალული იყო მსოფლიო საზოგადოებისგან. გაფრენის წარმატებით დასრულების შემდეგ გაგარინი სრულყოფდა თავის ოსტატობას, ასწავლიდა და ავარჯიშებდა კოსმონავტებს, ხელმძღვანელობდა კოსმოსურ ხომალდების ფრენას, ამავე დროს ეწეოდა დიდ საზოგადოებრივ-პოლიტიკურ მუშაობას. იყო სსრკ-ის VI-VII მოწვევების უმაღლესი საბჭოს დეპუტატი, საკავშირო ალკკ ცკ-ის წევრი, 1966-იდან ასტრონავტიკისა და კოსმოსური სივრცის კვლევის საერთაშორისო აკადემიის საპატიო წევრი. დაჯილდოებულია ლენინის ორდენითა და ბევრი უცხოური სახელმწიფო უმაღლესი ორდენებით. ტრაგიკულად დაიღუპა საწვრთნელი ფრენის დროს, ვლადიმირის ოლქის სოფ. ნოვოსიოლოვოსთან (დაღუპვის შესახებ არსებობს სხვადასხვა დაუსაბუთებელი ვერსიები). დასაფლავებულია მოსკოვში, წითელ მოედანზე, ნეკროპოლში კრემლის კედელთან. მისი ხსოვნის უკვდავსაყოფად სმოლენსკის ოლქის ქ. გჟატსკს დაერქვა ქ. გაგარინი და სმოლენსკის ოლქის გჟატსკის რაიონს გაგარინის რაიონი. ი. ა. გაგარინის სახელი მიეკუთვნა წითელდროშოვან კუტუზოვის ორდენოსან სამხედრო-საავიაციო აკადემიას მონინოში. გაგარინის სახელი ეწოდა მთვარის ერთ-ერთ კრატერს, აგრეთვე ერთ-ერთ მცირე პლანეტას. 1968 წელს ავიაციის საერთაშორისო ფედერაციამ (ფაი) დააწესა ი. გაგარინის სახელობის ოქროს მედალი. File:The Soviet Union 1964 CPA 3014 stamp (Space Exploration. Gagarin and Vostok 1).jpg|1964 File:1976 4569.jpg|1976 File:1981 5175.jpg|1981 File:Stamps of Azerbaijan, 2001-595s.jpg|2001 File:Stamp of Moldova md383.jpg|2001 File:Postage stamp - 75th Anniversary of the Birth of Yuri Gagarin.jpg|2009 File:RR5514-0005R 10 рублей биметалл 2001 40 лет полета Гагарина реверс.png||2001 File:RR5714-0010R.png|2011 File:RR5220-0010R.png|2011 File:2011. Stamp of Belarus 07-2011-03-28-m.jpg|2011 Первый космонавт Земли", "url": "https://ka.wikipedia.org/wiki/იური_გაგარინი", "len": 3158}
{"id": "6973", "title": "ა კაპელა", "text": "ა კაპელა () — მრავალხმიანი გუნდური სიმღერა მუსიკალურ საკრავთა თანხლების გარეშე. როგორც პროფესიული საგუნდო ხელოვნების სტილი. ა კაპელა ჩამოყალიბდა შუა საუკუნეების მიწურულს საკულტო პოლიფონიაში. უდიდეს განვითარებას მიაღწია აღორძინების ხანის ნიდერლანდში და კლასიკური გამოხატულება ჰპოვა რომის პოლიფონიური სკოლის მამამთავრის ჯოვანი პალესტრინას შემოქმედებაში. ა კაპელას იყენებენ საერო საგუნდო ხელოვნებაშიც. განსაკუთრებით გავრცელებულია ხალხურ შემოქმედებაში. ქართული ხალხური საგუნდო სიმღერა უპირატესად ა კაპელით სრულდება. ქართულ პროფესიულ მუსიკაში იგი XX საუკუნის 10-იან წლებში მკვიდრდება (ნიკო სულხანიშვილის საგუნდო ნაწარმოებები).", "url": "https://ka.wikipedia.org/wiki/ა_კაპელა", "len": 621}
{"id": "6975", "title": "ჟაკ ვილნევი", "text": "ჟაკ ჟოზეფ შარლ ვილნევი (; დ. 9 აპრილი 1971, სენ-ჟან-სურ-რიშელიე, კანადა) — კანადელი ავტომრბოლელი, ფორმულა 1-ის მსოფლიო ჩემპიონი 1997 წელს, ჟილ ვილნევის შვილი. Jacques Villeneuve at F1DB Jacques Villeneuve at Driver Database Villeneuve to drive for BMW in 2006", "url": "https://ka.wikipedia.org/wiki/ჟაკ_ვილნევი", "len": 259}
{"id": "6981", "title": "ნიკი ლაუდა", "text": "ანდრეას ნიკოლაუს (ნიკი) ლაუდა ( (დ. 22 თებერვალი, 1949, ვენა, ავსტრია — გ. 20 მაისი, 2019, ციურიხი, შვეიცარია) — ავსტრიელი ავტომრბოლელი და ბიზნესმენი, ფორმულა 1-ის სამგზის მსოფლიო ჩემპიონი, ავიაკომპანია „ლაუდა ეარ“-ის დამაარსებელი. კომენტატორი გერმანულ არხზე RTL და რბოლების ექსპერტი. სამგზის მსოფლიო ჩემპიონმა პირველი ორი ტიტული 1975 და 1977 წლებში, „ფერარისთან“ ერთად მოიგო, მესამე კი, 1984 წელს, „მაკლარენთან“ ერთად. კარიერის განმავლობაში, ლაუდამ 171 რბოლაში მიიღო მონაწილეობა, რომელთაგან 25 მოიგო და პოდიუმზე 54-ჯერ ავიდა. ლაუდას ოჯახის საქმიანობა ბანკირობა იყო, ამის გამო ოჯახის წევრებს არ მოსწონდათ ნიკის ავტოსპორტით გატაცება, ამას კი მოჰყვა ოჯახიდან წასვლა, მან აიღო ბანკიდან კრედიტი, რათა ეასპარეზა ფორმულა 2 ში. ფორმულა ერთში მისი დებიუტი 1971 წელს შედგა. პირველი ქულები კი 1973-ში აიღო. 1974 წელს ლაუდა „ფერარის“ რიგებში გადავიდა და მომდევნო სეზონში საუკეთესოს სტატუსი დაისაკუთრა. პირველი ტიტულის მოგების შემდეგ 1975 წელს, მან თავისი თასების უმეტესობა გადასვა ადგილობრივ ავტოსერვისს, სანაცვლოდ კი მან მიიღო უფლება, რომ გაერეცხა მათი მანქანები. მან გააფორმა კონტრაქტი ფერარისთან, ამ კონტრაქტით მან საბანკო კრედიტის დაფარვა მოახერხა. ნიკიმ თავიდანვე, დაამტკიცა, რომ მისთვის ავტორიტეტები არ არსებობენ, როდესაც დიდებული ენცო ფერარი და მის ჯგუფი გააკრიტიკა. ეს ყველაფერი ფერარიმ მოითმინა, რადგან გუნდი განიცდიდა რესტრუქტურიზაციას. 1976 წელს, ნიურბურგრინგის ტრასაზე მძიმე ავარიისას, რა დროსაც მისი „ფერარი“ ცეცხლის ალში გაეხვია, პილოტს სახე დაეწვა და უმძიმესი ნაიარევი დაუტოვა. საგზაო შემთხვევიდან 42 დღის შემდეგ ის დაბრუნდა ფორმულა 1-ში, რითაც ყველა გააოცა. სწორედ ამ სეზონში ტიტულის მოპოვებაში ებრძოდა ჯეიმზ ჰანტს. ბოლო რბოლაში 1976 წელს იაპონიაში, რბოლის პროცესში ნიკიმ გადაიფიქრა რბოლის გაგრძელება, ეს იმით ახსნა, რომ გზის გაგრძელება ძალიან საშიში იყო. ბოლო გრან პრიზე ლიდერი იყო და ჰანტზე 3 ქულით წინ იყო, მაგრამ მან ლაუდას არყოფნის დროს მოახერხა გალიდერება და საბოლოოდ 1976 წლის ფორმულა 1-იც მოიგო, მან მხოლოდ 1 ქულით გაუსწრო ლაუდას. კარიერის დაწყების დროს ნიკის და ჯეიმზს ერთად ჰქონდათ 1 ოთახიანი ბინა ნაქირავები ლონდონში და ახლო მეგობრობა აკავშირებდათ. ავსტრიელმა მრბოლელმა 1977 წელს მეორე ჩემპიონობა მოიპოვა. ორი წლის შემდეგ კი დიდი სპორტიდან წავიდა, თუმცა „მაკლარენის“ წარმომადგენლების სარფიან შეთავაზებაზე უარი ვერ თქვა და ბრიტანული საჯინიბოს ბოლიდი ჩაიბარა. ნიკიმ საკუთარი სიძლიერე „მაკლარენშიც“ დაადასტურა და 1984 წელს ფორმულა ერთის ტრიუმფატორი კიდევ ერთხელ გახდა. კარიერის დასრულების შემდეგ 1980-იან წლებში მან ავიაკომპანია Lauda Air-ი დააარსა. პარალელურად ის ფორმულა 1-ის მერსედესის გუნდის არააღმასრულებელი დირექტორი გახდა და დიდი როლი ითამაშა მერსედესის წარმატებაში. ცხოვრების მანძილზე ლაუდამ არაერთი ურთულესი ოპერაცია გადაიტანა, მათ შორის ორჯერ თირკმლის გადანერგვა, ხოლო 2018 წლის აგვისტოში ფილტვის. მეორე თირკმელი ლაუდას 2005 წელს მაშინდელმა მისმა მეგობარმა ქალმა, ბირჯიტ ვეცინგერმა მისცა, რომელიც მის ავიაკომპანიაში ბორტგამცილებლად მუშაობდა. 2008 წელს წყვილმა იქორწინა. 2009 წელს მათ ტყუპები შეეძინათ. წინა ურთიერთობებიდან ლაუდას კიდევ სამი ვაჟი ჰყავს. 2019 წლის 20 მაისს, ოჯახის მიერ გავრცელებული ინფორმაციით, ნიკი ლაუდა ძილში გარდაიცვალა.", "url": "https://ka.wikipedia.org/wiki/ნიკი_ლაუდა", "len": 3063}
{"id": "6982", "title": "პორტუ", "text": "პორტუ (), თავიდან ერქვა პორტუს კალე — ქალაქი პორტუგალიაში. ამ სახელწოდებიდან წარმოიქმნა მთელი ქვეყნის სახელწოდება „პორტუგალია“. ქალაქის მოსახლეობა შეადგენს 231 800 ადამიანს, აგლომერაციისა კი - 1 551 950-ს და სიდიდით მეორე ქალაქია ქვეყანაში; ასევე, პორტუს ოლქის ადმინისტრაციული ცენტრი და ნორტეს რეგიონის დედაქალაქი. მდებარეობს ქვეყნის ჩრდილოეთში, მდ. დუეროს ჩრდ. სანაპიროზე, ატლანტის ოკეანის შესართავთან. ქალაქს ხმელთაშუა ზღვის კლიმატი ახასიათებს, თუმცა მასზე გავლენას ატლანტის გრილი ნიავი ახდენს, მიუხედავად ამისა ზაფხულში, განსაკუთრებით კი აგვისტოში, აქ ტემპერატურა 40 °C-ს აღწევს. ქვეყანა პორტუგალია და პორტვეინი (პორტ. Vinho do Porto) სახელს ამ ქალაქიდან იღებენ. პორტვეინი ქვეყნის ყველაზე განთქმული პროდუქტია. მისი სახელი მომდინარეობს იმ ფაქტიდან, რომ ეს ღვინო ძველდება პორტუს სამხრეთით დობილი ქალაქი ვილა-ნოვა-დე-გაიას ღვინის სარდაფებში. პორტვეინი მის დამახასიათებელ გემოს იღებს ბრენდისგან, რომელსაც მას ფერმენტაციის პროცესის განმავლობაში ამატებენ. ეს დანამატი იწვევს ფერმენტაციის შეჩერებას, რაც ყურძნის სიტკბოს შენარჩუნებას განაპირობებს. ამ პროცესის შედეგი სრულიად შემთხვევით აღმოჩენილ იქნა ბრიტანელ ვაჭართა მიერ, რომლებმაც ღვინოს ბრენდი დაამატეს უბრალოდ მისი ინგლისისკენ ხანგრძლივი ტრანსპორტირების განმავლობაში შენარჩუნებისთვის. პორტუ ასევე ამავე სახელწოდების აგლომერაციის შუაგულშია. ეს პორტუგალიის ერთ-ერთი ყველაზე ინდუსტრიალიზებული ცენტრია, რიც გამოც პორტუს ხშირად უწოდებენ „A capital do norte“ („ჩრდილოეთის დედაქალაქი“), მისი სამეწარმეო სულისკვეთების, დამახასიათებელი კულტურის, ხალხისა და ადგილობრივი სამზარეულოს გამო. 360° Panoramic of Duero, Luis I and San Juan bridges by Fotohm.com Porto Essential Guide Coordination and Development Committee of the North Region Metropolitan Area of Porto Tourism of Porto and Norte Region, Portugal", "url": "https://ka.wikipedia.org/wiki/პორტუ", "len": 1746}
{"id": "6984", "title": "დიმინუენდო", "text": "დიმინუენდო, იგივეა რაც დეკრეშენდო ( შემოკლებით dim ან dimin, სიტყვასიტყვით — შემცირებით) — ბგერის თანდათანობითი შესუსტება, ნოტებში აღინიშნება > ნიშნით. საწინააღმდეგო ცნებაა კრეშენდო (crescendo). აქედან მომდინარეობს ტერმინი დეკრეშენდო (decrescendo) — დიმინუენდო. დინამიკა", "url": "https://ka.wikipedia.org/wiki/დიმინუენდო", "len": 270}
{"id": "6989", "title": "სტაკატო", "text": "სტაკატო ( იტალ. staccato < staccare - მოწყვეტა, გამოცალკევება), ბგერათა მოკლედ, წყვეტილად შესრულება, მათი მკვეთრად გამოყოფა ერთიმეორისაგან. ლეგატოს საწინააღმდეგო შტრიხი. აღინიშნება სიტყვით staccato, ან წერტილებით ნოტებს ზემოთ ან ქვემოთ. ქსე, ტ. 9, თბ., 544, თბ., 1985", "url": "https://ka.wikipedia.org/wiki/სტაკატო", "len": 267}
{"id": "6991", "title": "პიანო", "text": "პიანო (), სიტყვასიტყვით — ჩუმად, ხმადაბლა; შემოკლებული აღნიშვნა p — მუსიკის ერთ-ერთი მნიშვნელოვანი დინამიკური ნიუანსი, აგრეთვე მისი აღნიშვნა სანოტო დამწერლობაში. პიანოს საპირისპირო ნიუანსია ფორტე. პიანოსა და მეცო ფორტეს შორის დინამიკური ნიუანსი მეცო პიანო (შემოკლებით mp).", "url": "https://ka.wikipedia.org/wiki/პიანო", "len": 272}
{"id": "6992", "title": "პიანისიმო", "text": "პიანისიმო ( იტალ. pianissimo) , სიტყვასიტყვით - ძალიან ჩუმად; შემოკლებული აღნიშვნა pp. მუსიკის ერთ-ერთი დინამიკური ნიუანსი, აგრეთვე ამ ნიუანსის აღნიშვნა სანოტო დამწერლობაში. პიანისიმო პიანოდან გამომდინარეობს . ქსე, ტ. 8, გვ. 54, თბ., 1984", "url": "https://ka.wikipedia.org/wiki/პიანისიმო", "len": 238}
{"id": "6993", "title": "პრესტისიმო", "text": "პრესტისიმო ( იტალ. prestissimo) (აღმატებითი ხარისხი) < presto - სწრაფად) მუსიკაში, ძალიან ჩქარი ტემპის აღნიშვნა. იხმარება \"შედგენილი\" ტერმინების -presto assai, presto molto - პარალელურად. XVII საუკუნეში ხშირად გვხვდება სონატურ-სიმფონიური ციკლების ფინალური ნაწილების დასკვნით მონაკვეთში. ქსე, ტ. 8, გვ. 187, თბ., 1984", "url": "https://ka.wikipedia.org/wiki/პრესტისიმო", "len": 316}
{"id": "6994", "title": "პრესტო", "text": "პრესტო ( იტალ. presto - სწრაფად) მუსიკაში, ჩქარი ტემპის აღნიშვნა. ტერმინი გვხვდება XVII საუკუნის დასაწყისიდან. XVIII საუკუნიდან აღინიშნავდა ალეგროზე ჩქარ ტემპს. ტერმინი \"პრესტო\" იხმარება დამატებით, დამაზუსტებელ ტერმინთან ერთად - presto assai, presto molto (ძალიან ჩქარა), presto ma non tanto და presto ma non troppo (არც ისე ჩქარა). ქსე, ტ. 8, გვ. 187, თ., 1984", "url": "https://ka.wikipedia.org/wiki/პრესტო", "len": 361}
{"id": "6995", "title": "აპასიონატო", "text": "აპასიონატო () — მუსიკალური ნაწარმოების შესრულების ხასიათი. ხშირად უკავშირდება ტემპის აღმნიშვნელ ტერმინს (ალეგრო აპასიონატო); ზოგჯერ ნაწარმოების სახელწოდებაც არის, მაგ., ბეთჰოვენის სონატა „აპასიონატა“.", "url": "https://ka.wikipedia.org/wiki/აპასიონატო", "len": 200}
{"id": "6996", "title": "ანდანტე", "text": "ანდანტე ( – სიტყვასიტყვით – ნაბიჯით მიმავალი) — ზომიერად ნელი ტემპი მუსიკაში; ამ ტემპით შესასრულებული მუსიკალური პიესა ან მისი ნაწილი. ანდანტე სონატური-სიმფონიური ციკლის II (ან სხვა) ნაწილის გავრცელებული ტემპია.", "url": "https://ka.wikipedia.org/wiki/ანდანტე", "len": 211}
{"id": "6998", "title": "ალეგრო (მუსიკა)", "text": "ალეგრო ( — მხიარული, მკვირცხლი), მუსიკაში — ჩქარი ტემპი ან ტემპით შესასრულებელი მუსიკალური პიესა თუ მისი ნაწილი, ჩვეულებრივ სიმფონიის, კვარტეტის, სონატის პირველი (ან ზოგჯერ სხვა) ნაწილი; სონატური ალეგრო — სონატურ-სიმფონიური ციკლის მთავარი ნაწილის კლასიკური სტრუქტურა(სონატური ფორმა).", "url": "https://ka.wikipedia.org/wiki/ალეგრო_(მუსიკა)", "len": 283}
{"id": "7004", "title": "ადაჯიო (ბალეტში)", "text": "ადაჯიო, უფრო სწორია ადაჯო ( — ნელა, დინჯად) — მუსიკალური ტერმინი ბალეტში. ცეკვის ნელი ნაწილი; შედგება ნარნარ მოძრაობათა კომბინაციებისაგან და სრულდება მღერადი, ლირიკული ხასიათის მუსიკის თანხლებით; ზოგჯერ ადაჯიო დამოუკიდებელი საცეკვაო ეპიზოდია (პა-დე-დე, პა-დე-ტრუა, პა-დ'აქსიონი, გრან პა). კლასიკური ცეკვის გაკვეთილი, შეიცავს ნელ სავარჯიშოებს. ქსე, ტ. 1, გვ. 86, თბ., 1975", "url": "https://ka.wikipedia.org/wiki/ადაჯიო_(ბალეტში)", "len": 371}
