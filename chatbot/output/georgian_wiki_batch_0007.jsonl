{"id": "1542", "title": "ყირგიზეთი", "text": "'''ყირგიზეთი''' (, ), ოფიციალურად '''ყირგიზეთის რესპუბლიკა''' (, ) — სუვერენული სახელმწიფო ცენტრალურ აზიაში.<ref></ref> მთიან და ზღვაზე გასასვლელის არმქონე სახელმწიფო ყირგიზეთს ესაზღვრებიან: ყაზახეთი ჩრდილოეთიდან, უზბეკეთი დასავლეთიდან, ტაჯიკეთი სამხრეთ-დასავლეთიდან და ჩინეთი აღმოსავლეთიდან. ქვეყნის დედაქალაქია ბიშკეკი.\n\nყირგიზეთს 2000 წელზე მეტი ხნის ისტორია გააჩნია, რომელიც სხვადასხვა კულტურისა და იმპერიის პერიოდებს მოიცავს. მიუხედავად გეოგრაფიული იზოლაციისა, რაც მისი უკიდურესად მთიანი რელიეფითაა განპირობებული და რაც ქვეყანას მისი უძველესი კულტურის შენარჩუნებაში დაეხმარა, ყირგიზეთი, ისტორიულად, რამდენიმე დიდი ცივილიზაციის გზაჯვარედინზე მდებარეობდა, როგორც აბრეშუმის დიდი გზისა და სხვა საკომუნიკაციო და კულტურული გზების ნაწილი. მიუხედავად იმისა, რომ ყირგიზეთი დიდი ხნის განმავლობაში იყო დასახლებული დამოუკიდებელი ტომებისა და თემების შთამომავლებით, ქვეყანა პერიოდულად ექცეოდა უცხოელთა ბატონობის ქვეშ და ეროვნულ-სახელმწიფოებრივი სუვერენიტეტი მხოლოდ საბჭოთა კავშირის დაშლის შემდეგ, 1991 წელს მოიპოვა.\n\nდამოუკიდებლობის მოპოვების შემდეგ, ყირგიზეთი, ოფიციალურად, უნიტარული, საპარლამენტო რესპუბლიკაა, თუმცა ქვეყნისათვის კვლავ გამოწვევებს წარმოადგენს  ეთნიკური კონფლიქტები,<ref></ref><ref></ref> რევოლუციები,<ref></ref> ეკონომიკური პრობლემები,<ref></ref><ref></ref> გარდამავალი მთავრობები<ref></ref> და პოლიტიკურ პარტიათა კონფლიქტები.<ref></ref> ყირგიზეთი დამოუკიდებელ სახელმწიფოთა თანამეგობრობის, ევრაზიული ეკონომიკური კავშირის, კოლექტიური უსაფრთხოების ხელშეკრულების ორგანიზაციის, შანხაის თანამშრომლობის ორგანიზაციის, ისლამური თანამშრომლობის ორგანიზაციის, თურქული საბჭოს, თურქული კულტურის საერთაშორისო ორგანიზაციისა და გაერთიანებული ერების ორგანიზაციის წევრია.\n\nეთნიკური ყირგიზები ქვეყნის 5,7 მილიონიანი მოსახლეობის უმრავლესობას შეადგენენ. ასევე, აღსანიშნავია, უზბეკებისა და რუსების მნიშვნელოვანი ეთნიკური უმცირესობები. ოფიციალური, ყირგიზული ენა, მჭიდროდაა დაკავშირებული სხვა თურქულ ენებთან, მიუხედავად ამისა, რუსული ენა ფართოდაა გავრცელებული ქვეყანაში, რაც საუკუნოვანი რუსიფიკატორული პოლიტიკის შედეგს წარმოადგენს. მოსახლეობის უმრავლესობა (64 %) არარადიკალური მუსლიმია.<ref>\"Chapter 1: Religious Affiliation\". The World's Muslims: Unity and Diversity. Pew Research Center's Religion & Public Life Project. 9 August 2012. Retrieved 4 September 2013</ref> მისი თურქული წარმოშობის გარდა, ყირგიზული კულტურისათვის დამახასიათებელია სპარსული, მონღოლური და რუსული გავლენის ნიშნები.\n\n== ეტიმოლოგია ==\nმიჩნეულია, რომ სახელი „ყირგიზ“ მომდინარეობს სიტყვა „ორმოცის“ თურქული შესატყვისისაგან და მიანიშნებს ორმოც თემზე რომლებიც ლეგენდის მიხედვით გმირმა მანამ უიღურთა სახანოს წინააღმდეგ გააერთიანა. სიტყვასიტყვით, ყირგიზ ნიშნავს ''ჩვენ ვართ ორმოცი''.\n\n== უახლესი ისტორია ==\nქვეყნის ტერიტორია 1855 წლიდან რუსეთის იმპერიის შემადგენლობაში იყო. 1924 წელს შეიქმნა ყარა-ყირგიზეთის ავტონომიური ოლქი, 1926 წელს - ყირგიზეთის ასსრ. 1936 წელს - შეიქმნა ყირგიზეთის სსრ. დამოუკიდებლობა გამოაცხადა 1991 წელს. 2005 წლის მარტში, საპარლამენტო არჩევნების შემდეგ განვითარებულმა დრამატულმა მოვლენებმა დაასრულა ასკარ აკაევის 15-წლიანი მმართველობა.\n\n== გეოგრაფია ==\nმინი|300პქ|ყირგიზეთის რესპუბლიკა\nქვეყანა ცენტრალურ აზიაში. მოსაზღვრე ქვეყნებია - ჩინეთი, ტაჯიკეთი, უზბეკეთი და ყაზახეთი. ფართობი - 199 951 კვ. კმ. ბუნება - ქვეყნის ტერიტორიის 90 % ზღვის დონიდან 1500 მეტრზე მაღლა მდებარეობს. უდიდესი ტბა - ისიქ-ქოლი.\n\nქვეყნის მთელი ტერიტორია მდებარეობს ზღვის დონიდან 500 მეტრზე ზევით. მისი ნახევარი 1000-დან 3000 მეტრამდე დიაპაზონში. ხოლო მესამედი 3000 მეტრს ზემოთ. მთიანი ქედები შეადგენს ქვეყნის დაახლოებით მეოთხედს. უდიდესი მწვერვალია გამარჯვების პიკი - 7439 მ.\n\nუდიდესი მთათა სისტემებია:\n* აქშიირაქი\n* ქოქშაალთაუ\n* ტერსკეი-ალა-ტოო\n* კიუნგეი-ალა-ტოო\n* ყირგიზეთის ქედი\n* ფერღანის ქედი\n\n== სახელმწიფო ==\n* ''სახელმწიფო სისტემა'' - რესპუბლიკა.\n* ''სახელმწიფოს მეთაური'' - პრეზიდენტი. 2005 წლიდან ყურმანბეკ ბაკიევი.\n* ''საკანონმდებლო ორგანო'' - ორპალატიანი პარლამენტი (ჟოგორკუ კენეში - 70 წევრი, საკანონმდებლო ასამბლეა - 35 წევრი).\n\n== ტერიტორიული მოწყობა ==\n\nყირგიზეთი ადმინისტრაციულად იყოფა 7 ოლქად (oblasty) და 2 ქალაქად (shaar), ესენია:\n\n# ქალაქი ბიშკეკი\n# ქალაქი ოში\n# ბათქენის ოლქი\n# ოშის ოლქი\n# ჩუის ოლქი (ცენტრი - ბიშკეკი)\n# ჯალალაბადის ოლქი\n# ნარინის ოლქი\n# თალასის ოლქი\n# ისიკ-ყულის ოლქი (ცენტრი - კარაკოლი)\n\n== დემოგრაფია ==\n* ''მოსახლეობა'' - 4892 ათასი (2003), მათ შორის 52 % ყირგიზი, 18 % რუსი, 13 % უზბეკი, 2,5 % უკრაინელი, 2,4 % გერმანელი.\n* ''სახელმწიფო ენები'' - ყირგიზული და რუსული.\n* ''რელიგია'' - ისლამი.\n* ''დედაქალაქი'' - ბიშკეკი (825 ათასი). დიდი ქალაქები - ოში (226), ჯალალ-აბადი (76).\n\n=== ეთნიკური ჯგუფები ===\nქვეყნის მოსახლეობის უდიდეს ნაწილს თურქულენოვანი ხალხი, ყირგიზები წარმოადგენენ, რომლებიც მოსახლეობის საერთო რაოდენობის 72 %-ს შეადგენენ (2013 წლის შეფასება). ქვეყნის ჩრდილოეთ ნაწილში ცხოვრობენ რუსები (9,0 %), სამხრეთში კი — უზბეკები (14,5 %). პატარა, თუმცა აღსანიშნავ უმცირესობებს წარმოადგენენ დუნგანები (1,9 %), უიღურები (1,1 %), ტაჯიკები (1,1 %), ყაზახები (0,7 %), უკრაინელები (0,5 %) და სხვა უფრო მცირერიცხოვანი ეთნიკური უმცირესობები (1,7 %). ქვეყანაში სულ 80-ზე მეტი ეთნიკური ჯგუფი ცხოვრობს.<ref></ref>\n\nისტორიულად, ყირგიზები ნახევრად მომთაბარე მწყემსები იყვნენ, რომლებიც ცხოვრობდნენ მრგვალ კარვებში (იურტა) და მწყემსავდნენ ცხვარს, ცხენსა და იაკს. მომთაბარეობის ეს ტრადიცია ახლაც არსებობს, როდესაც მწყემსი ოჯახები ზაფხულობით მაღალმთიან საძოვრებზე მიდიან. ტრადიციულად უძრავად მცხოვრებ უზბეკებსა და ტაჯიკებს ფერღანის ხეობის დაბლობი მიწები აქვთ ათვისებული.<ref>\"Kyrgyzstan – population\". Library of Congress Country Studies. </ref>\n\nდამოუკიდებლობის მოპოვების შემდეგ, ყირგიზეთის ეთნიკურმა შემადგენლობამ აშკარა ცვლილებები განიცადა.<ref></ref><ref name=\"spo\"></ref><ref name=\"spoo\"></ref> თუ 1979 წლისათვის ყირგიზები, პროცენტულად, ქვეყნის მოსახლეობის დაახლოებით 50 %-ს შეადგენდნენ, 2013 წლისათვის მათმა რაოდენობამ 70 %-ს გადააჭარბა, მაშინ, როცა ევროპული ეთნიკური ჯგუფების (რუსები, უკრაინელები და გერმანელები), ასევე თათრების რაოდენობა 35 %-დან 10 %-მდე შემცირდა.<ref name=census></ref> ეთნიკური რუსების რაოდენობა 1970-1989 წლებში 29,2 %-დან 21,5 %-მდე შემცირდა.<ref></ref> 1991 წლიდან გერმანელთა უზარმაზარი რიცხვი, რომელთა რაოდენობაც 1989 წელს 101 000-ს შეადგენდა, საცხოვრებლად გერმანიაში გადავიდა.<ref></ref> 1990-იან წლებში ქვეყანა 600 000-ზე მეტმა ადამიანმა დატოვა, რომელთაგან ბევრი ეთნიკური უმცირესობის წარმომადგენელი იყო.<ref name=\"conflict\"></ref>\n\n\n\n=== ენები ===\nყირგიზეთი, ყაზახეთთან ერთად, ცენტრალური აზიის იმ ყოფილ საბჭოთა რესპუბლიკას წარმოადგენს, რომელმაც რუსული ოფიციალურ ენად შეინარჩუნა. ის ყირგიზულ ენას 1991 წლის სექტემბერში დაამატეს, რის შემდეგაც ყირგიზეთი ოფიციალურ ორენოვან სახელმწიფოდ იქცა.\n\nყირგიზული ენა თურქული ენების ყივჩაყურ შტოს წარმოადგენს და მჭიდროდაა დაკავშირებული ყაზახურ, ყარაკალპაკურსა და ნოღაიურ ენებთან. მეოცე საუკუნემდე მის ჩასაწერად არაბული დამწერლობა გამოიყენებოდა. 1928 წელს დაამტკიცეს ლათინური ანბანი, რომელიც 1941 წელს კირილიცამ შეცვალა.\n\n2009 წლის აღწერის მიხედვით,<ref></ref> 4,1 მილიონი ადამიანი ლაპარაკობდა ყირგიზულად როგორც მშობლიურ ან მეორე ენაზე, ხოლო 2,5 — რუსულად, როგორც მშობლიურ ან მეორე ენაზე. უზბეკური მეორე ყველაზე გავრცელებული მშობლიური ენაა, რომელსაც რუსული მოჰყვება. რუსული ენა, ამასთანავე, ყველაზე გავრცელებულ მეორე ენას წარმოადგენს, რომელსაც მოჰყვება ყირგიზული, უზბეკური და ინგლისური ენები.\n\nმრავალი ბიზნეს და პოლიტიკური საკითხების შესახებ მოლაპარაკება რუსულად ხორციელდება. ბოლო დრომდე, ყირგიზული რჩებოდა შინ სალაპარაკო ენად და იშვიათად გამოიყენებოდა შეხვედრებზე ან სხვა ღონისძიებებზე, თუმცა, დღესდღეობით, საპარლამენტო შეხვედრათა უმეტესობა ყირგიზულ ენაზე მიმდინარეობს, რომელიც, იმავდროულად, ითარგმნება მათთვის, ვინც ყირგიზულად არ ლაპარაკობს.\n\n\n\n=== უდიდესი ქალაქები ===\n\n\n== ეკონომიკა ==\nმიუხედავად დონორების, უპირველეს ყოვლისა საერთაშორისო სავალუტო ფონდის, დიდი დახმარებისა, დამოუკიდებლობის შემდეგ ყირგიზეთი ეკონომიკურ სიძნელეებს განიცდის. მთავარი ბუნებრივი რესურსები - ჰიდროენერგია, ოქრო და მიწის იშვიათი ლითონების მნიშვნელოვანი მარაგები, ქვანახშირის, ნავთობის და ბუნებრივი აირის ექსპლუატაცია საკუთარი მოხმარებისათვის; ვერცხლისწყალი, ბისმუტი, ტყვია, თუთია. საექსპორტო პროდუქცია - კვების პროდუქტები, მანქანათმშენებლობის პროდუქცია, შალი, ლითონები. ეროვნული ვალუტა - სომი (KGS);\n\n== კულტურა ==\n* ''არქიტექტურა'': მანასის მავზოლეუმი (XIV ს,), კოშკი „ბურანა“ (XI ს.), მავზოლეუმი უზგენეში (XII ს.), შაჰ-ფაზილის მავზოლეუმი (XII ს).\n* ''ტურიზმი'': ყირგიზეთის უმთავრესი ღირსშესანიშნაობაა ისიკ-ყულის ტბა, რომლის ირგვლივ ტურისტული ბაზები და დასასვენებელი სახლებია განლაგებული.\n\n==რესურსები ინტერნეტში==\n\n; მთავრობა\n* President of Kyrgyzstan  ოფიციალური საიტი\n* Government of Kyrgyzstan ოფიციალური საიტი\n* Parliament of Kyrgyzstan  ოფიციალური საიტი\n* ყირგიზეთის რესპუბლიკის კანონმდებლობა\n; ძირითადი ინფორმაცია\n* ქვეყნის პროფილი BBC News-დან\n* Kyrgyzstan  at ''UCB Libraries GovPubs''\n* \n* Kyrgyz Publishing and Bibliography \n* Key Development Forecasts for Kyrgyzstan from International Futures\n\n;რუკები\n* \n\n==სქოლიო==\n\n\n\n\n\n\n\n\n*\nკატეგორია:აზიის ქვეყნები\nკატეგორია:ცენტრალური აზიის ქვეყნები\nკატეგორია:გაეროს წევრი სახელმწიფოები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/ყირგიზეთი", "length": 8919}
{"id": "1543", "title": "ყაზახეთი", "text": "'''ყაზახეთის რესპუბლიკა''' (; ) — ტრანსკონტინენტური ზღვაზე გასასვლელის არმქონე სახელმწიფო ცენტრალურ აზიაში, რომლის მცირე ნაწილი ურალის დასავლეთით ხვდება აღმოსავლეთ ევროპაში. ყაზახეთი არის მსოფლიოში სიდიდით მეცხრე ქვეყანა, ხოლო ხმელეთით გარშემორტყმულ ქვეყნებს შორის — უდიდესი, მისი ფართობი შეადგენს 2 727 300 კვადრატულ კილომეტრს, რაც აღემატება დასავლეთი ევროპის ფართობს.<ref></ref> მას ესაზღვრება (ჩრდილოეთიდან საათის ისრის მოძრაობის მიხედვით): რუსეთი, ჩინეთი, ყირგიზეთი, უზბეკეთი, თურქმენეთი და კასპიის ზღვა. ყაზახეთის ტერიტორია მოიცავს: ვრცელ ველებს, ტაიგას, კანიონებს, გორებს, დელტებს, მუდმივი თოვლით დაფარულ მთებსა და უდაბნოებს. 20 286 084  მცხოვრებით მისი საშუალო სიმჭიდროვე დაახლოებით 7,44 ადამიანს შეადგენს კვ. კილომეტრზე. დედაქალაქი ალმათიდან ასტანაში 1997 წელს გადავიდა.\n\n== სახელწოდება ==\n* ''ოფიციალური'': ყაზახეთის რესპუბლიკა.\n* ''მშობლიური'': Қазақстан; Qazaqstan Respublikasy.\n\n== უახლესი ისტორია ==\nდამოუკიდებლობა გამოაცხადა 1990 წელს. სსრ კავშირის დაშლის შემდეგ ყაზახეთს ერგო საბჭოთა კოსმონავტიკის ძირითადი ბაზა — ბაიკონურის კოსმოდრომი. მას დაახლოებით 6 ათასი კმ² ფართობი უჭირავს, რომელსაც იჯარით იყენებს რუსეთი. ყაზახეთი არის დსთ-ის წევრი. 1999 წელს მიიღო დამკვირვებლის სტატუსი ევროპის საბჭოს საპარლამენტო ასამბლეაში.\n\n== გეოგრაფია ==\nthumbnail|left|ყაზახეთის რესპუბლიკა\nქვეყანა ცენტრალურ აზიაში, ესაზღვრება რუსეთს, ჩინეთს, ყირგიზეთს, უზბეკეთსა და თურქმენეთს. დასავლეთით მას კასპიის ზღვა აკრავს. ფართობი შეადგენს 2 717 000 კვ. კმ-ს. ამ მაჩვენებლით მას მე-9 ადგილი უკავია მსოფლიოს ქვეყნებს შორის. მისი ტერიტორია გადაჭიმულის კასპიის ზღვიდან ალტაის მთებამდე. მთავარი მდინარეებია ილი, ირტიში და იშიმი, ტბები - არალის, ბალხაშისა და ზაისანის.\n\n== სახელმწიფო ==\n* ''სახელმწიფო სისტემა'' — განვითარებადი დემოკრატია, საპრეზიდენტო რესპუბლიკა.\n* ''სახელმწიფოს მეთაური'' — პრეზიდენტი ყასიმ-ჟომართ თოყაევი (2019 წლიდან).\n* ''საკანონმდებლო ორგანო'' — ორპალატიანი პარლამენტი, შედგება სენატისა (47 წევრი) და მაჟილისისაგან (67 წევრი).\n\n== ტერიტორიული მოწყობა ==\n\nყაზახეთი ადმინისტრაციულად იყოფა 14 ოლქად (oblys) და 3 ქალაქად (qalasy).<ref name=\"parlam\">Географическое положение, природные условия</ref> გარდა ამისა არსებობს ქალაქი ბაიკონური, რომელსაც გააჩნია გაანსაკუთრებული სტატუსი და 2050 წლამდე იჯარით აქვს აღებული რუსეთს. ამჟამად იგი არის რუსეთის ფედერალური მნიშვნელობის ქალაქი.<ref name=\"Baikonur\">Международное Соглашение между Российской Федерацией и Республикой Казахстан о статусе города Байконур, порядке формирования и статусе его органов исполнительной власти от 23 декабря 1995 года, статья 1, пункт 1.</ref>\n\n\n\n== დემოგრაფია ==\nმინი|ყაზახი მამაკაცი ცხენითა და არწივით\n* ''მოსახლეობა'' — ყაზახეთის მოსახლეობა შეადგენს 20 286 084 კაცს (2025), ხოლო მათი ეთნიკური კუთვნილება 2024 წლის მიხედვით შემდეგია: 71 % ყაზახი, 14,9 % რუსი, 3,3 % უზბეკი, 1,9 % უკრაინელი, 1,5 % უიღური, 1,1 % გერმანელი, 1,1 % თათარი, 5,2 % სხვა.<ref name=\"Census2009\"></ref>\n* ''სახელმწიფო ენები'' — ყაზახური და რუსული.\n* ''რელიგია'' — ისლამი და ქრისტიანობა.\n* ''დედაქალაქი'' — ასტანა (1997 წლის 1 დეკემბრიდან).\n* ''დიდი ქალაქები'' — ალმათი (1 854 656), ასტანა (1 078 384), შიმკენტი (1 009 086), ყარაღანდა (497 712), ტარაზი (357 791), პავლოდარი (333 989), უსტ-კამენოგორსკი (344 ათ.), სემეი (312 ათ.), ურალსკი (255 ათ.).\n\n== ეკონომიკა ==\nყაზახეთი მდიდარია ბუნებრივი რესურსებით — ნავთობი, ბუნებრივი აირი, ქვანახშირი, რკინის მადანი, მანგანუმი, ქრომი, ნიკელი, კობალტი, სპილენძი, მოლიბდენი, ტყვია, თუთია, ბოქსიტები, ოქრო, ურანი. ერთობლივ ეროვნულ პროდუქტში სოფლის მეურნეობის წილი შეადგენს 10%-ს, მრეწველობისა — 30%-ს, დანაჩენი მომსახურებაზე მოდის. ძირითადი საექსპორტო პროდუქტებია ნავთობი, ლითონები, ქიმიკატები, ხორბალი. უკანასკნელ წლებში შესამჩნევია პროგრესი საბაზრო ეკონომიკის ჩამოყალიბების მიმართულებით. ეროვნული ვალუტა — ტენგე (KZT).\n\n== კულტურა ==\n* ''არქიტექტურა'': ხოჯა აჰმედ იასავის მავზოლეუმი.\n* ''ლიტერატურა'': ყაზახურ-უზბეკური ეპოსი — ალფამიში (XIX-XX სს.).\n\n== ლიტერატურა ==\n* .\n* .\n* .\n* .\n* .\n\n== რესურსები ინტერნეტში ==\n\n* Kazakhstan national tour operator, Official website of KAZAKHSTAN-REISEN \n* Caspian Pipeline Controversy\n* Country Profile\n\n== სქოლიო ==\n\n\n\n\n\n\n\n\n\n \nკატეგორია:აზიის ქვეყნები\nკატეგორია:ცენტრალური აზიის ქვეყნები\nკატეგორია:გაეროს წევრი სახელმწიფოები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/ყაზახეთი", "length": 4208}
{"id": "1544", "title": "ტაჯიკეთი", "text": "'''ტაჯიკეთი''' () ოფიციალურად '''ტაჯიკეთის რესპუბლიკა''' () — მთიანი, ზღვაზე გასასვლელის არმქონე სახელმწიფო ცენტრალურ აზიაში. 2013 წლის მონაცემებით, მოსახლეობა შეადგენს დაახლოებით 8 მილიონ ადამიანს, ხოლო ფართობი 143 100 კმ²-ს. ტაჯიკეთს სამხრეთით ესაზღვრება ავღანეთი, დასავლეთით უზბეკეთი, ჩრდილოეთით ყირგიზეთი და აღმოსავლეთით ჩინეთი. პაკისტანს ესაზღვრება სამხრეთში, გამოყოფილი ვიწრო ვახანის დერეფანით. ტაჯიკების ტრადიციული სამშობლო, ავღანეთთან და უზბეკეთთან ერთად.\n\n== სახელწოდება ==\n* ''ოფიციალური'': ტაჯიკეთის რესპუბლიკა.\n* ''ეროვნული'': Тоҷикистон / تاجکستان; Jumhurii Tojikiston.\n* ''ეტიმოლოგია'' : სახელწოდება სავარაუდოდ თურქული tasi-საგან უნდა მომდინარეობდეს, რაც „მუსლიმს“ ნიშნავს.\n\n== უახლესი ისტორია ==\n1991 წელს გამოაცხადა დამოუკიდებლობა. 1991-1993 წლებში რეგიონულ კლანურ დაჯგუფებებს შორის გაჩაღდა მძაფრი პოლიტიკური დაპირისპირება, რაც სამოქალაქო ომში გადაიზარდა. 1997 წელს ცეცხლი შეწყვეტილ იქნა, რამაც 1999 წელს არჩევნების ჩატარება გახადა შესაძლებელი. ქვეყნის სამხრეთ საზღვრებს რუსეთის ჯარი იცავს, რომელიც ამგვარად ანეიტრალებს ავღანეთიდან შუა აზიის რეგიონში ისლამური ფუნდამენტალიზმის გავრცელების საფრთხეს. 2001 წლის 11 სექტემბრის მოვლენების შემდეგ ტაჯიკეთის ტერიტორიაზე აშშ-ს ბაზა განლაგდა.\n\n== გეოგრაფია ==\nthumb|left|ტაჯიკეთის რესპუბლიკა\nქვეყანა მდებარეობს ცენტრალურ აზიაში. იგი ესაზღვრება ჩინეთს, ავღანეთს, უზბეკეთს და ყირგიზეთს. ფართობი 143 100 კვ. კმ-ს შეადგენს, რომლის დიდი ნაწილი მთებს უკავია, მათ შორის ტიან-შანს. ტერიტორიის ნახევარი 3 ათას მეტრზე მაღლა მდებარეობს. ტაჯიკეთის საზღვარი ავღანეთთან გადის ამუ-დარიასა და ფიანჯზე.\n\n== სახელმწიფო ==\n* ''სახელმწიფო სისტემა'' - რესპუბლიკა.\n* ''სახელმწიფოს მეთაური'' - პრეზიდენტი ე. რახმონი (1994 წლიდან).\n* ''საკანონმდებლო ორგანო'' - ორპალატიანი პარლამენტი (63+33 წევრი).\n\n== ტერიტორიული მოწყობა ==\nტაჯიკეთის ადმინისტრაციული ერთეულებია - 3 ოლქი (viloyat - ხატლონის, სოგდის, კაროტეგინის) და 1 ავტონომიური ოლქი (viloyati mukhtor – მთიანი ბადახშანი). გარდა ამისა, დედაქალაქ დუშანბეს დაქვემდებარებაშია საკმაოდ ვრცელი ტერიტორია ქვეყნის ჩრდილოეთ ნაწილში.\n\n== დემოგრაფია ==\nმინი|ტაჯიკი ქალები\n* ''მოსახლეობა'' - 6.863 ათასი (2003), მათ შორის 65 % ტაჯიკი, 25 % უზბეკი, 3,5 % რუსი.\n* ''სახელმწიფო ენა'' - ტაჯიკური. სხვა ენები - რუსული.\n* ''რელიგია'' - ისლამი.\n* ''დედაქალაქი'' - დუშანბე (590 ათასი), დიდი ქალაქები - ხუჯანდი (ყოფ. ლენინაბადი, 156), კულობი (ყოფ. კულიაბი, 82), კურგონტეპა (ყოფ. კურგან-ტიუბე, 63), უროტეპა (ყოფ. ურა-ტიუბე, 54).\n\n== ეკონომიკა ==\nტაჯიკეთი ერთ-ერთი უღარიბესი ქვეყანაა არა მარტო დსთ-ს სივრცეში, არამედ მსოფლიოში. მისი მთავარი რესურსებია: ჰიდროენერგია, ნავთობის მცირე მარაგი, ურანი, ვერცხლისწყალი, მურა ქვანახშირი, ტყვია, თუთია, ვოლფრამი, ვერცხლი, ოქრო. შემოსავლების წყაროა საექსპორტო პროდუქტები - ბამბა, კვების პროდუქტები, ხილ-ბოსტნეული, ლითონები. ეროვნული ვალუტა - სომონი;\n\n== კულტურა ==\nტაჯიკეთი კულტურის თვალსაზრისით მჭიდროდაა დაკავშირებული უზბეკეთთან, ირანთან და რეგიონის სხვა ქვეყნებთან. ცნობილია შუა საუკუნეების ბევრი ტაჯიკი მოღვაწე, მწერალი თუ მეცნიერი, რომლებიც ირანულ კულტურულ სამყაროსთან ასოცირდება (ომარ ხაიამი, იბნ სინა და სხვა). საბჭოთა ეპოქაში რეგიონის ეთნოკულტურული თავისებურებების გაუთვალისწინებლად ეროვნულ რესპუბლიკებს შორის საზღვრების ხელოვნურმა დაწესებამ ეს ერთიანობა დაარღვია. ამ ეპოქიდან ცნობილია ტაჯიკური თეატრი და რამდენიმე ნოველისტი.\n\n== ლიტერატურა ==\n* ''Historical Dictionary of Tajikistan'' by Kamoludin Abdullaev and Shahram Akbarzadeh\n* ''Land Beyond the River: The Untold Story of Central Asia'' by Monica Whitlock\n* ''Tajikistan: Disintegration or Reconciliation'' by Shirin Akiner\n* ''Tajikistan: The Trials of Independence'' by Shirin Akiner, Mohammad-Reza Djalili and Frederic Grare\n* ''Tajikistan and the High Pamirs'' by Robert Middleton, Huw Thomas and Markus Hauser, Odyssey Books, Hong Kong 2008 ()\n\n==რესურსები ინტერნეტში==\n\n* \n* \n* Tajikistan  at ''UCB Libraries GovPubs''\n* Tajikistan profile from the BBC News\n* Key Development Forecasts for Tajikistan from International Futures\n\n==სქოლიო==\n\n\n\n\n\n\n\n*\nკატეგორია:აზიის ქვეყნები\nკატეგორია:გაეროს წევრი სახელმწიფოები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/ტაჯიკეთი", "length": 4033}
{"id": "1545", "title": "უზბეკეთი", "text": "'''უზბეკეთი''' (), ოფიციალურად '''უზბეკეთის რესპუბლიკა''' () — ზღვაზე გასასვლელის არმქონე სახელმწიფო ცენტრალურ აზიაში. მას ასევე ესაზღვრება ხუთი ქვეყანა, რომლებსაც თვითონაც არ გააჩნიათ ზღვაზე გასასვლელი: ჩრდილოეთით ყაზახეთი, სამხრეთ-აღმოსავლეთით ტაჯიკეთი, ჩრდილო-აღმოსავლეთით ყირგიზეთი, სამხრეთით ავღანეთი და სამხრეთ-დასავლეთით თურქმენეთი. იგი არის უნიტარული, კონსტიტუციური და საპრეზიდენტო რესპუბლიკა, რომელიც მოიცავს თორმეტ რეგიონს, ერთ ავტონომიურ რესპუბლიკას და დედაქალაქს.\n\nერთ დროს თურქთა სახაკანოს და მოგვიანებით თემურიდების რეგიონის ნაწილი, რომელიც დღეს მოიცავს უზბეკეთის რესპუბლიკას, ადრეულ XVI საუკუნეში დაიპყრეს აღმოსავლეთ თურქულენოვანმა მომთაბარე ტომებმა. XIX საუკუნეში უზბეკეთის შევიდა რუსეთის იმპერიის შემადგენლობაში და მოგვიანებით, 1924 წელს, გახდა სსრკ-ს ნაწილი, როგორც უზბეკეთის საბჭოთა სოციალისტური რესპუბლიკა (უზბეკეთის სსრ). 1991 წლის 31 აგვისტოს გახდა ''უზბეკეთის რესპუბლიკა'' (ოფიციალურად აღინიშნება მომდევნო დღე) და საბჭოთა კავშირის დაშლის შემდეგ, უზბეკეთმა ჯერ 29 დეკემბერს ჩაატარა რეფერენდუმი, ხოლო შემდეგ გამოაცხადა დამოუკიდებლობა.\n\nუზბეკეთი ოფიციალურად დემოკრატიული,<ref></ref> სეკულარული, უნიტარული, კონსტიტუციური რესპუბლიკაა მრავალფეროვანი კულტურული მემკვიდრეობით. ქვეყნის ოფიციალური ენა არის უზბეკური, თურქული ენა, რომელიც იყენებს ლათინურ ანბანს და რომელზეც საუბრობს მოსახლეობის დაახლოებით 85 %, თუმცა, რუსული რჩება ფართოდ გამოყენებაში. უზბეკეთის მოსახლეობის 81 % წარმოადგენენ უზბეკები, მათ მოჰყვება რუსები (5,4 %), ტაჯიკები (4,0 %), ყაზახები (3,0 %) და სხვა (6,5 %). უზბეკების უმრავლესობა მუსლიმია.<ref>\"Chapter 1: Religious Affiliation\". The World’s Muslims: Unity and Diversity. Pew Research Center's Religion & Public Life Project. 9 August 2012. Retrieved 4 September 2013.</ref> უზბეკეთი დსთ-ს, ეუთო-ს, გაეროს და შთო-ს წევრია. მიუხედავად იმისა, რომ ოფიციალურად უზბეკეთი დემოკრატიული რესპუბლიკაა, ადამიანის უფლებათა დამცველი არასამთავრობო ორგანიზაციები განსაზღვრავენ უზბეკეთს, როგორც „ავტორიტარული სახელმწიფო შეზღუდული სამოქალაქო უფლებებით“.<ref name=\"US State Dept - human rights\">US Department of State, 2008 Country Report on Human Rights Practices in Uzbekistan, Bureau of Democracy, Human Rights, and Labour, 25 February 2009</ref>\n\nუზბეკეთის ეკონომიკა ძირითადად ეყრდნობა სასაქონლო პროდუქციის წარმოებაზე, მათ შორის ბამბის, ოქროს, ურანის და ბუნებრივი აირის. მიუხედავად დეკლარირებული მიზნისა, რომელიც ითვალისწინებს გარდამავალი ეკონომიკიდან საბაზრო ეკონომიკაზე გადასვლას, უზბეკეთის მთავრობა განაგრძობს ეკონომიკურ კონტროლს, რომელიც აფერხებს იმპორტს შიდა იმპორტის სასარგებლოდ.\n\n== სახელწოდება ==\n* ''ოფიციალური'': უზბეკეთის რესპუბლიკა.\n* ''ეროვნული'': Ozbekiston Respublikasi.\n\n== უახლესი ისტორია ==\n\n1991 წელს გამოცხადდა უზბეკეთის დამოუკიდებლობა. იგი არის დსთ-ს, სუუამის და სხვა რეგიონული და საფინანსო ორგანიზაციების წევრი.\n\n== გეოგრაფია ==\n\nthumb|left|500px|უზბეკეთის რუკა.\nthumb|left|უზბეკეთის რუკა [[კიოპენის კლიმატის კლასიფიკაცია|კიოპენის კლიმატის კლასიფიკაციით]].\nუზბეკეთის ფართობი შეადგენს 447 400 კვადრატულ კილომეტრს. ტერიტორიის სიდიდით, მსოფლიოს 56-ე უდიდესი ქვეყანაა, ხოლო მოსახლეობის მიხედვით მსოფლიოს 42-ე ქვეყანაა.<ref></ref> ასევე, დსთ-ს წევრ ქვეყნებს შორის ტერიტორიით მე-4 უდიდესი და მოსახლეობით მე-2 უმსხვილესი ქვეყანაა.<ref name=uzstat/>\n\nუზბეკეთი მდებარეობს ჩრდილოეთი განედის 37° და 46° და დასავლეთი გრძედის 56° და 74° პარალელზე. იგი გადაჭიმულია 1425 კმ დასავლეთიდან აღმოსავლეთისკენ და 930 კმ ჩრდილოეთიდან სამხრეთით. ჩრდილოეთით და ჩრდილო-დასავლეთით ესაზღვრება ყაზახეთსა და არალის ზღვას, სამხრეთ-დასავლეთით თურქმენეთს, სამხრეთ-აღმოსავლეთით ტაჯიკეთს და ჩრდილო-აღმოსავლეთით ყირგიზეთს, აგრეთვე, უზბეკეთი ცენტრალური აზიის ერთ-ერთი უდიდესი ქვეყანაა და ცენტრალური აზიის ერთადერთი სახელმწიფოა, რომელიც ესაზღვრება ყველა სხვა ოთხ ქვეყანას. უზბეკეთს, ასევე მოკლე საზღვარი აქვს (არანაკლებ 150 კმ) ავღანეთთან სამხრეთში.\n\nუზბეკეთი ჩაკეტილი ქვეყანაა, რომელსაც არ გააჩნია ზღვაზე წვდომა. ასევე, უზბეკეთი ერთ-ერთი იმ ორი ქვეყნიდანაა, რომელიც ორმაგად ჩაკეტილია ანუ ქვეყანაა, რომელიც გარშემორტყმულია ჩაკეტილი ქვეყნებით, სხვა ასეთია ლიხტენშტაინი. გარდა ამისა, მისი ადგილმდებარეობის გამო რიგი აუზი გაუდინარი არეა, ქვეყნის არცერთ მდინარეს არ აქვს ზღვაზე გასვლის საშუალება. ქვეყნის ტერიტორიის არანაკლებ 10 % ინტენსიურად დამუშავებული სარწყავი მიწაა, რომელიც მდებარეობს მდინარის ხეობებსა და ოაზისებში. დანარჩენი ტერიტორია უზარმაზარ უდაბნოსა (ყიზილყუმი) და მთებს უჭირავთ.\n\nუზბეკეთის უმაღლესი წერტილია ჰასრეთ სულთანი, სიმაღლე შეადგენს 4643 მეტრს ზღვის დონიდან, მდებარეობს ჰისარის ქედის სამხრეთ ნაწილში სურხანდარიის ოლქში, ტაჯიკეთის საზღვართან, დუშანბეს დასავლეთით (ძველად „კომუნისტური პარტიის 22-ე კონგრესის პიკი“).<ref name=uzstat>Uzbekistan will publish its own book of records&nbsp;– Ferghana.ru . 18 July 2007. Retrieved 29 July 2009.</ref>\n\nუზბეკეთის რესპუბლიკის კლიმატი კონტინენტურია, წლიური მცირე ნალექით (100-200 მმ.). ზაფხულის საშუალო მაღალი ტემპერატურა არის 40 °C (104 °F), ხოლო ზამთრის საშუალო დაბალი ტემპერატურაა დაახლოებით -23 °C (-9 °F).<ref name=\"LoC:Climate\">Climate, Uzbekistan : Country Studies&nbsp;– Federal Research Division, Library of Congress.</ref>\n\n== სახელმწიფო ==\n* ''სახელმწიფო სისტემა'' - განვითარებადი დემოკრატია.\n* ''საკანონმდებლო ორგანო'' - ერთპალატიანი პარლამენტი (250 წევრი).\n\n== ადმინისტრაციული დაყოფა ==\n \nქვეყნის ადმინისტრაციულ-ტერიტორიული ერთეულებია: 12 რეგიონი (viloyat), 1 რესპუბლიკა (respublika – ყარაყალპაკეთის რესპუბლიკა) და 1 ქალაქი (shahar – ტაშკენტი).\n\n== დემოგრაფია ==\n\n* ''მოსახლეობა'' - 25 981 000 (2003), მათ შორის 80 % უზბეკი, 5,5 % რუსი, 5 % ტაჯიკი, 3 % ყაზახი, 2,5 % ყარაყალპაყები, 1,5 % თათარი.\n* ''სახელმწიფო ენა'' - უზბეკური. სხვა ენები - რუსული, ტაჯიკური.\n* ''რელიგია'' - ისლამი.\n* ''დედაქალაქი'' - ტაშკენტი (2.155 ათასი).\n* ''დიდი ქალაქები'' - სამარყანდი (375), ანდიჟანი (354), ნამანგანი (432), კოკანდი (136), ბუხარა (272), ნუქუსი (262), კარში (226), ფერღანა (220).\n\n== ეკონომიკა ==\nthumb|right|ტაშკენტი\nუზბეკეთი მდიდარია მინერალური რესურსებით - ბუნებრივი აირი, ნავთობი, ქვანახშირი, ოქრო, ურანი, ვერცხლი, სპილენძი, ტყვია, თუთია, ვოლფრამი და მოლიბდენი. იგი ამჟამად სიდიდით ბამბის მე-3 ექსპორტიორია მსოფლიოში. მის საექსპორტო კალათაში მნიშვნელოვანია ბუნებრივი აირი, ოქრო, ქიმიკატები, ასევე კვების პროდუქტები, ლითონები, საფეიქრო ნაწარმი. ეროვნული ვალუტა - სუმი (UZS);\n\n== კულტურა ==\n\n* ''არქიტექტურა:'' იჩან-ყალა, ბუხარის და შაჰრისიაბზის ისტორიული ცენტრები, სამარყანდი;\n* ''ლიტერატურა:'' უზბეკურ-ყაზახური ეპოსი - ალფამიში (XIX-XX სს.).\n\n==სქოლიო==\n\n\n\n\n\n\n\n\n*\nკატეგორია:აზიის ქვეყნები\nკატეგორია:გაეროს წევრი სახელმწიფოები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/უზბეკეთი", "length": 6448}
{"id": "1546", "title": "თურქმენეთი", "text": "'''თურქმენეთი'''<ref name=\"atlas\">«Атлас Мира» — М: ПКО «Картография» ISBN 5-85120-243-2</ref> (), ოფიციალურად '''თურქმენისტანი'''<ref></ref> — ზღვაზე გასასვლელის არმქონე სახელმწიფო ცენტრალურ აზიაში, ესაზღვრება ყაზახეთს დასავლეთით, ჩრდილოეთით და აღმოსავლეთით უზბეკეთს, სამხრეთ-აღმოსავლეთით ავღანეთს, სამხრეთ-დასავლეთით ირანს და დასავლეთით კასპიის ზღვას.\n\nთურქმენეთი იყო ცივილიზაციათა გზაჯვარედინზე საუკუნეების განმავლობაში. შუა საუკუნეების დროს, მერვი იყო ერთ-ერთი დიდი ქალაქი ისლამურ სამყაროში და მნიშვნელოვანი გაჩერება აბრეშუმის გზაზე, რომელიც გამოიყენებოდა სამარშრუტო ქარავნად, სავაჭრო მიზნით ჩინეთთან, XV საუკუნის შუა რიცხვებამდე. ანექსირებული რუსეთის იმპერიის მიერ 1881 წელს, თურქმენეთში შემდეგ ფიგურირებდა ანტიბოლშევიკური მოძრაობი და ასევე ცენტრალურ აზიაშიც. 1924 წელს, თურქმენეთი გამოცხადდა საბჭოთა რესპუბლიკად, შემდგომში როგორც თურქმენეთის საბჭოთა სოციალისტური რესპუბლიკა; იგი გახდა დამოუკიდებელი სსრკ-ის დაშლის საფუძველზე, 1991 წელს.<ref></ref>\n\nთურქმენეთი ფლობს მსოფლიოს ბუნებრივი გაზის მეოთხე უდიდეს რეზერვებს.<ref name = \"4th Largest Natural Gas Reserves\"></ref> ქვეყნის დიდი ნაწილი დაფარულია ყარაყუმის უდაბნოთი. 1993 წლიდან მოყოლებული, თურქმენეთის მოქალაქემ მიიღო მთავრობის მიერ გამოყოფილი დენი, წყალი და ბუნებრივი აირი უფასოდ.<ref></ref>\n\nთურქმენეთს მართავდა მუდმივი პრეზიდენტი საფარმურატ ნიაზოვი, სანამ ის არ გარდაიცვალა 2006 წელს. 2007 წელს ქვეყნის პრეზიდენტად აირჩიეს გურბანგული ბერდიმუჰამედოვი. Human Rights Watch-ის თქმით: „თურქმენეთი რჩება მსოფლიოში ერთ-ერთ ყველაზე რეპრესიულ ქვეყანად. ქვეყანა პრაქტიკულად დახურულია დამოუკიდებელი კვლევისა და მედიისთვის, რელიგიური თავისუფლებები ექვემდებარება დრაკონულ შეზღუდვებს და ადამიანის უფლებათა დამცველები და სხვა აქტივისტების წინაშე არსებობს მუდმივი საფრთხე ხელისუფლების მხრიდან“. პრეზიდენტი გურბანგული ბერდიმუჰამედოვი ხელს უწყობს პიროვნების კულტს, სადაც ის, მისი ნათესავები და ახლობლები სარგებლობენ შეუზღუდავი ძალაუფლებით და ახორციელებენ საერთო კონტროლს საზოგადოებრივი ცხოვრების ყველა ასპექტს.<ref name=\"MyUser_Hrw.org_January_28_2015c\"></ref>\n\n== სახელწოდება ==\n* ''ოფიციალური:'' თურქმენეთი.\n* ''ეროვნული'': Türkmenistan.\n\n== ისტორია ==\n1871 წლის მეორე ნახევარში რუსეთის იმპერიამ პოდპალკოვნიკ მარკოზოვს დაავალა დასახლებული პუნქტ კრასნოვოდსკის (დღევანდელი თურქმენბაში) სტრატეგიული შესწავლა, რომელიც მიზნად ისახავდა შუა აზიის სახანოებთან არსებული სავაჭრო გზების გამონახვას.<ref></ref>\n\nთურქმენეთის საზღვრების ფორმირება საბჭოთაა ეპოქაში მოხდა. მოკავშირე რესპუბლიკა სსრ კავშირის შემადგენლობაში 1925 წლიდან. მისი დაშლის შემდეგ 1992 წელს გამოაცხადა დამოუკიდებლობა. არის დსთ-ს წევრი ქვეყანა. პრეზიდენტი ძალაუფლება თითქმის აბსოლუტურია, არ არსებობს ოპოზიცია, ერთადერთი ლეგალური პოლიტიკური ორგანიზაციაა თურქმენეთის დემოკრატიული პარტია. აშკარაა პიროვნების კულტის ყველა ნიშანი: თურქმენბაშის („თურქმენთა ლიდერი“ - საფარმურატ ნიაზოვის) გამოსახულებაა ყველგან ბანკნოტებიდან დაწყებული სასურსათო პროდუქციის ეტიკეტებით დამთავრებული. 1999 წელს მეჯლისმა მას უვადო საპრეზიდენტო უფლებამოსილება განუსაზღვრა.\n\n== გეოგრაფია ==\nthumb|left|თურქმენეთი\n488 100 კმ² ფართობით, თურქმენეთი მსოფლიოს 52-ე უდიდესი ქვეყანაა. ის არის ოდნავ მცირე, ვიდრე ესპანეთი და გარკვეულწილად აღემატება აშშ-ს კალიფორნიის შტატს. ის მდგომარეობს 35° და 43° განედის ჩრდილოეთით და 52° და 67° გრძედის აღმოსავლეთით.\n\nქვეყნის 80 %-ზე მეტი ტერიტორია დაფარულის ყარაყუმის უდაბნოთი. ქვეყნის ცენტრში დომინირებს თურანის დაბლობი და ყარაყუმის უდაბნო. ქოფეთდაღის ქედი მდებარეობს საზღვრის სამხრეთ-დასავლეთის გასწვრივ, აღწევს 2912 მ „Kuh-e Rizeh-თან“.<ref>Kuh-e Rizeh on Peakbagger.com</ref>\n\nდიდი ბალკანეთის ქედის დასავლეთ ნაწილში (ბალკანის ველაიათი) და ქოფეთდაღის ქედის სამხრეთ-აღმოსავლეთით, უზბეკეთის (ლებაპის ველაიათი) საზღვართან, არის ერთადერთი მნიშვნელოვანი მომატება. დიდი ბალკანეთის ქედი იზრდება 1880 მ-ით მთა არლანთან<ref></ref> და თურქმენეთის უმაღლეს მთასთან „Ayrybaba-სთან“ („Kugitang Tau“ ქედი) — 3.137 მეტრით.<ref></ref> ქოფეთდაღის ქედი ქმნის თურქმენეთისა და ირანის საზღვრის უმეტეს ნაწილს. მდინარეებია — ამუდარია, თეჯენი და ბარტანგი.\n\nკლიმატი ძირითადად მშრალი და სუბტროპიკულია უდაბნოში, მცირე ნალექებით. ზამთარი რბილი და მშრალია, ყველაზე დიდი ნალექი მოდის იანვრის და მაისის შორის.\n\nთურქმენეთის სანაპირო კასპიის ზღვის გასწვრივ არის 1768 კმ-ს ხანგრძლივით. კასპიის ზღვა მთლიანად დახურულია, რომელსაც მსოფლიო ოკეანეში გასასვლელი არ გააჩნია, მიუხედავად იმისა, რომ არსებობს ვოლგა-დონის ხელოვნური არხი, რომელიც საშუალებას აძლევს ხელმისაწვდომ გადაზიდვას შავი ზღვის სანაპიროზე.<ref>Mughal, Muhammad Aurang Zeb. 2013. \"Caspian Sea.\" Robert Warren Howarth (ed.), ''Biomes & Ecosystems'', vol. 2. Ipswich, MA: Salem Press, pp. 431–433.</ref>\n\nმთავარ ქალაქებს მოიცავს — აშხაბადი, თურქმენბაში (ყიფილი კრასნოვოდსკი) და დაშოგუზი.\n\n== სახელმწიფო ==\n* ''სახელმწიფო სისტემა'' - სოციალისტური პლიურალიზმი.\n* ''სახელმწიფოს მეთაური'' - პრეზიდენტი გ. ბერდიმუჰამედოვი (2006).\n* ''საკანონმდებლო ორგანო'' - ორპალატიანი პარლამენტი (100+50 წევრი).\n\n== პოლიტიკა ==\nთუქმენეთი 69 წლის მანძილზე იყო საბჭოთა კავშირის რესპუბლიკა. დამოუკიდებლობა გამოაცხადა 1991 წლის 27 ოქტომბერს. \nპრეზიდენტი გახდა საბჭოთა კავშირის კომუნისტური პარტიის მაღალჩინოსანი საფარმურატ ნიაზოვი (იგივე თურქმენბაში), რომელიც თურქმენეთს 1985 წლიდან მართავდა როგორც თურქმენეთის სსრ-ს კომუნისტური პარტიის ხელმძღვანელი. მან მოიპოვა აბსოლუტური კონტროლი სახელმწიფოს პოლიტიკურ სისტემაზე. 1999 წლის 28 დეკემბერს ნიაზოვი თურქმენეთის ახალარჩეული მეჯლისის მიერ გამოცხადდა პრეზიდენტად მთელი სიცოცხლის ვადით. აღსანიშნავია, რომ აღნიშნული მეჯლისი არჩეულ იქნა ოპოზიციის არარსებობის პირობებში, კანდიდატები კი თავად ნიაზოვმა შეარჩია. თურქმენბაში მოულოდნელად, გულის შეტევით გარდაიცვალა 2006 წლის დეკემბერში.\n\n== ტერიტორიული მოწყობა ==\nთურქმენეთი ადმინისტრაციულად იყოფა 5 ოლქად (welayat).\n\n# ახალის ვილაიეთი - ცენტრი აშხაბადი.\n# მარის ვილაიეთი - ცენტრი მარი.\n# ლებაპის ვილაიეთი - ცენტრი თურქმენაბატი.\n# დაშოუზის ვილაიეთი - ცენტრი დაშოუზი.\n# ბალკანის ვილაიეთი - ცენტრი ბალკანაბატი.\n\n== დემოგრაფია ==\n* ''მოსახლეობა'' - 4.775 ათასი (2003), მათ შორის – თურქმენი 77 %, რუსი 6,7 %, უზბეკი 9,2 %, ყაზახი 2 %.\n* ''სახელმწიფო ენა'' - თურქმენული (72 %). სხვა ენები - რუსული (12 %), უზბეკური (9 %).\n* ''რელიგია'' - ისლამი.\n* ''დედაქალაქი'' - აშხაბადი (728 ათასი). სხვა ქალაქები - თურქმენაბატი (213), დაშოუზი (თაშაუზი, 160), მარი (114), ბალკანაბატი (100), თურქმენბაში (72).\n\n== ეკონომიკა ==\n\nქვეყანა ფლობს მსოფლიოს ბუნებრივი აირის მეოთხე უდიდეს რეზერვს და არსებითი ნავთობის რესურსებს.<ref></ref> თურქმენეთმა მიიღო ფრთხილი ეკონომიკური რეფორმა, იმ იმედით, რომ ბუნებრივი აირის და ბამბის გაყიდვებით შენარჩუნოს თავისი ეკონომიკა. 2004 წელს, უმუშევრობის დონე იყო შეფასებული 60 %-ით.<ref name=cia></ref>\n\n1998-2002 წლებს შორის, თურქმენეთს აწუხებდა მუდმივი ნაკლებობა ბუნებრივი აირისთვის ადეკვატური საექსპორტო მარშრუტების და მოკლევადიანი საგარეო ვალის ვალდებულებები. ამავე დროს, ღირებულება ექსპორტის მკვეთრად გაიზარდა, საერთაშორისო არენაზე ნავთობისა და გაზის ფასების მომატებით. ეკონომიკური პერსპექტივები უახლოეს მომავალში სევდისმომგვრელია გავრცელებული შიდა სიღარიბის და საგარეო ვალის ტვირთის გამო.\n\nპრეზიდენტმა ნიაზოვმა ქვეყნის შემოსავლები ინტენსიურად დახარჯა ქალაქების რემონტზე, კერძოდ აშხაბადზე. კორუფციაზე მომუშავე ხალხი ახმოვანებს განსაკუთრებულ შეშფოთებას თურქმენეთის სავალუტო რეზერვების მართვაზე, რომლებიც ატარებენ არასწორ სავალუტო პოლიტიკას.\n\nსახალხო საბჭოს 2003 წლის 14 აგვისტოს განკარგულების<ref>Resolution of Khalk Maslahati (Peoples' Council of Turkmenistan) N 35 (2003-08-14)</ref> მიხედვით: ელექტროენერგია, ბუნებრივი აირი, წყალი და მარილი იქნება სუბსიდირებული მოქალაქეებს 2030 წლამდე. გარდა ამისა, მანქანის მძღოლებს უფლება აქვთ 120 ლიტრი უფასო ბენზინი მიიღონ თვეში. ავტობუსების, სატვირთოების და ტრაქტორების მძღოლებს შეუძლიად მიიღონ 200 ლიტრამდე საწვავი უფასოდ, ხოლო მოტოს და სკუტერის მძღოლებს 40 ლიტრი უფასოდ. 2006 წლის 5 სექტემბერს, მას შემდეგ, რაც თურქმენეთმა დაიმუქრა ბუნებრივი აირის მიწოდების შეჩერებით, რუსეთმა დათანხმდა გააძვიროს ფასი ბუნებრივ აირზე, იგი იხდის თურქმენულ ბუნებრივ აირში $65-დან $100-მდე 1000 კუბურ მეტრზე. ორ მესამედს თურქმენული გაზის ყიდულობს რუსეთის სახელმწიფო კორპორაცია გაზპრომი.<ref></ref>\n\n== კულტურა ==\n\n* ''ღირსშესანიშნაობები'': გეოქ-თეფეს ციტადელი ახალთექის ოაზისში; სახელმწიფო ისტორიული და კულტურული პარკი „ძველი მერვი“. მერვი წარმოადგენდა „დიდი ხორასნის“ ხალიფების სატახტო ქალაქს.\n\n==სქოლიო==\n\n\n\n\n\n\n\n\nკატეგორია:თურქმენეთი", "url": "https://ka.wikipedia.org/wiki/თურქმენეთი", "length": 8164}
{"id": "1547", "title": "რუსეთი", "text": "'''რუსეთი''' (), ოფიციალური სახელია '''რუსეთის ფედერაცია'''<ref></ref><ref></ref> () — ევრაზიის ქვეყანა. ის არის ფედერაციული რესპუბლიკა. რუსეთი შედგება 83 ფედერაციულ სუბიექტისგან. ქვეყნის სახმელეთო საზღვარი ყველაზე დიდია მსოფლიოში. რუსეთის დასავლეთ მხარეს ესაზღვრება ევროპული სახელმწიფოები: ფინეთი, ნორვეგია, ესტონეთი, ლატვია, ლიეტუვა და პოლონეთი, ეს ორი სახელმწიფო რუსეთის მხოლოდ ერთი ადმინისტრაციულ სუბიექტს კალინინგრადის ოლქს ესაზღვრება. რუსეთს ასევე ესაზღვრება: ბელარუსი, უკრაინა, საქართველო, აზერბაიჯანი, ყაზახეთი, ჩინეთი, მონღოლეთი და ჩრდილოეთი კორეა. რუსეთს ოფიციალური საზღვარი არ გააჩნია იაპონიასთან და აშშ-სთან, მაგრამ ამ ორ ქვეყანას ის ზღვის მეშვეობით უკავშირდება, იაპონიასა და რუსეთს შორის მდებარეობს ოხოტის ზღვა, ხოლო აშშ-სა და რუსეთს შორის მდებარეობს ბერინგის სრუტე.\n\nრუსეთს ტერიტორიის ფართობის მიხედვით მსოფლიოში პირველი ადგილი უკავია, მისი ფართობი შეადგენს 17 075 400 კმ²-ს. რაც შეეხება მოსახლეობას რუსეთს მსოფლიოში მეცხრე ადგილი უკავია, მისი მოსახლეობა შეადგენს 146 მილიონ ადამიანს.<ref name=gen></ref> რუსეთის ტერიტორიის უდიდესი ნაწილი აზიაში მდებარეობს, ხოლო ტერიტორიის 40 % ევროპულია, ქვეყანა მოქცეულია 11 დროის სარტყელში. რუსეთი მსოფლიოში გამოირჩევა, თავისი მინერალური და ენერგეტიკული რესურსების სიუხვით.\n\nრუსები აღმოსავლელ სლავებს მიეკუთვნებიან. რუსეთის ტერიტორიაზე ადამიანები უძველესი დროიდან სახლობდნენ, პირველი ძლიერი რუსული სახელმწიფო იყო კიევის რუსეთი, ამ ქვეყნის ჩამოყალიბებაში უდიდესი წვლილი მიუძღვით ვიკინგებს, გადმოცემით სლავურ ტომებებს ქვეყნის სამართავად სწორედ ვიკინგები მიუწვევიათ. IX საუკუნეში რუსეთში ფართოდ ვრცელდება მართლმადიდებლური ქრისტიანობა, მართლმადიდებლობა რუსეთში ბიზანტიის იმპერიიდან შედის 988 წელს. ბიზანტიურმა და სლავურმა კულტურებმა უდიდესი გავლენა მოახდინეს რუსეთზე, სწორედ ამ გზით ჩამოყალიბდა სრულიად დამოუკიდებელი რუსული კულტურა. კიევის რუსეთის დაშლის შემდეგ, ქვეყანა წარმოადგენს დამოუკიდებელ სამთავროებს. რუსეთში უკვე ფართოდ იკიდებს ფეხს ფეოდალიზმი.\n\nდაშლილი რუსული სახელმწიფოს პერიოდში ძლიერდება მოსკოვი, მოსკოვი უკვე თავისუფლდება ოქროს ურდოს ბატონობისგან. გაძლიერებული მოსკოვის დიდი სამთავრო ერთიანი რუსეთის სახელმწიფოს ძირითად ბირთვად იქცა. რუსეთი ფართოვდება საზღვრებში, შეიქმნა ახალი სახელმწიფო რუსეთის სამეფო, რომელიც პეტრე დიდის დროს უკვე იმპერიად გამოცხადდა. რუსეთმა მოახერხა მრავალი ქვეყნის ანექსირება და დაპყრობა. დაპყრობილ ტერიტორიებზე სპეციალური კოლონიური პოლიტიკა ტარდებოდა. რუსეთის შემადგენლობაში იყო ჩრდილოეთ ამერიკის ტერიტორიებიც, კერძოდ რუსული ალასკა.\n\nიმპერიის დამხობის შემდეგ რუსეთის ტერიტორიაზე ჩამოყალიბდა საბჭოთა კავშირი, რომელშიც უკვე მოგვიანებით 15 რესპუბლიკა გაერთიანდა. სსრკ აგრძელებდა იმპერიულ პოლიტიკას. აქედან ხდებოდა სოციალიზმის და კომუნიზმის პროპაგანდირება მთელ მსოფლიოში. მეორე მსოფლიო ომმა.<ref name=\"Weinberg, G.L. 1995 264\"></ref><ref name=\"theage.com.au\">Osbourne, Andrew, World leaders gather as Russia remembers. The Age</ref><ref name=\"Who won World War II\">Rozhnov, Konstantin, Who won World War II?. BBC. Russian historian Valentin Falin</ref> რუსეთზე უდიდესი გავლენა იქონია. 1991 წელს სსრკ-ს დაშლის შემდეგ რუსეთი დამოუკიდებელი ქვეყანა გახდა. რუსეთს თავდაპირველად მრავალი სირთულე და პრობლემა ჰქონდა, თანდათანობით რუსეთის ეკონომიკამ განვითარება დაიწყო, მას ამჟამად მსოფლიოში ეკონომიკის თვალსაზრისით მერვე ადგილი უკავია. უკრანაში რუსეთის შეჭრის შემდეგ, უკრაინის, სლოვაკეთის, ლიეტუვისა და ლატვიის პარლამენტებმა რუსეთი ტერორისტულ სახელმწიფოდ აღიარეს,<ref></ref><ref></ref><ref></ref><ref></ref> ხოლო ევროპარლამენტმა რუსეთი ტერორიზმის სპონსორ სახელმწიფოდ დაასახელა.<ref></ref>\n\n== სახელწოდება ==\n* ''ოფიციალური'': რუსეთის ფედერაცია.\n* ''ეროვნული'': Россия, Российская Федерация.\n* ''ეტიმოლოგია'': შესაძლოა სახელწოდება მომდინარეობდეს შვედური სიტყვისაგან rus, რაც „მცხოვრებს“ ნიშნავს. თვით რუსული ენით ეს ტერმინი არ აიხსნება.\n* რუსულ ისტორიულწყაროებში სიტყვა რუსეთი ჩნდება XV საუკუნის დასასრულიდან\n\n== რუსეთის ისტორია ==\n\n\n=== უძველესი პერიოდი ===\n\nthumbnail\n160px|thumbnail|left|[[ევროპული რუსეთი]]ს ტერიტორიაზე დასახლებული უძველესი ხალხები.\n160px|thumbnail|left|[[კიევის რუსეთი]] 11 საუკუნეში.\n160px|left|thumbnail|''[[ალექსანდრე ნეველი]]''. რუსეთის მართლმადიდებლური ეკლესიის მიერ წმინდანად შერაცხილი\nრუსეთის ტერიტორიაზე ადამიანები უძველესი დროიდან სახლობდნენ, აღმოჩენილი ადამიანის ფრაგმენტები თარიღდება 35 000 წლით, უძველესი ადამიანის ნასახლარები აღმოჩენილია ქალაქ კოსტიონკის სიახლოვეს მდინარე დონის ნაპირებზე. რუსეთის ტერიტორიაზე უძველესი დროიდან იწყება ტომების გაერთიანება, მათგან აღსანიშნავია სკვითების<ref name=Belinskij></ref> სახელმწიფო. მათ ახლო აღმოსავლეთში მარბიელი ლაშქრობები მოაწყვეს და იმდროინდელ ურარტუს და ასურეთის უძლიერეს სახელმწიფოებს მნიშვნელოვანი ზიანი მიაყენეს.\n\nრუსეთის მრავალ ადგილებშია აღმოჩენილი, უძველესი ცივილიზაციების ნაშთები. მათგან აღსანიშნავია სინტაშტას,<ref></ref>არკაიმისა<ref></ref> და პაზურიკების<ref></ref> უძველესი ცივილიზაციები, მათი ძირითადი საცხოვრებელი ადგილები იყო რუსეთის ცენტრალურ ნაწილში. ძველი წელთაღრიცხვით VIII საუკუნეში, რუსეთის სამხრეთ ტერიტორიებზე ხორციელდება ბერძნული კოლონიზაცია, ამ ტერიტორიებს მნიშვნელოვანი სავაჭრო კავშირები ჰქონდა საბერძნეთთან. კოლონიებიდან ყველაზე მნიშვნელოვანი იყო ტანაისი და ფანაგორია.<ref></ref> ამ ადგილებში აღმოჩენილია ბევრი ძვირფასი ნაკეთიბა და მონეტები.\n\nბერძნული კოლონიზაციის დასრულების შემდეგ, კოლონიების ტერიტორიაზე შეიქმნა ბოსფორის სამეფო. მოგვიანებით რუსეთის სამხრეთ ნაილებს იკავებს გაძლიერებული რომის იმპერია, მაგრამ უკვე რომის იმპერიის კრიზისის პერიოდში, ეს ტერიტორიები ჰუნებისა და ხუნძების საცხოვრებელი ადგილები ხდება. რუსეთის სამხრეთ ტერიტორიებზე დასახლებას იწყებს თურქულენოვანი ხალხები, მათგან აღსანიშნავია ჩრდილოეთ კავკასაში დასახლებული ხაზარების<ref></ref> მომთაბარე ტომები, ისინი ერთ-ერთ დიდ ძალას წარმოადგენდნენ. თურქულენოვანი ხალხი ასევე სახლობდა მდინარე ვოლგისა და კასპიის ზღვის აუზის ტერიტორიებზე.\n\nთანდათანობით ამ ტერიტორიებზე ხდება სლავი ხალხის გაძლიერება. ისინი ქმნიან თავიანთ სპეციალურ სამთავროებს.\n\n=== კიევის რუსეთი ===\n\nIX საუკუნეში ჩამოყალიბდა კიევის რუსეთი, ეს მნიშვნელოვანი პერიოდია რუსეთის, უკრაინისა და ბელარუსის ხალხის ისტორიაში. ძველი რუსული მატიანეების ცნობით, კიევის რუსეთის პირველი მთავარი იყო ლეგენდარული კიი, შჩეკი და ხორივი. (დაახლოებით 852). სლავურ ტომებს ქვეყნის სამართავად ვიკინგები მოუწვევიათ<ref></ref> სამი ძმის — რიურიკის, სინეუსის და ტრუველის მეთაურობით. სწორედ რიურიკი ჩაუდგა კიევის რუსეთს სათავეში და ჩამოაყალიბა რიურიკების დინასტია.\n\nკიევის რუსეთის ფეოდალური სახელმწიფო, სულ უფრო ძლიერდებოდა 862 წელს მათ მიიერთეს ნოვგოროდი. რიურიკის სიკვდილის შემდეგ ძალაუფლება გადავიდა ოლეგის ხელში, რომელმაც 882 წელს მან კიევის ადგილობრივი ფეოდალები დაამარცხა და ქალაქი კიევი მან დაიკავა,<ref></ref> 883-885 წლებში დაიმორჩილა რადიმიჩთა ტომები, ხოლო 907 და 911 ილაშქრა ბიზანტიაში. ოლეგის გარდაცვალების შემდეგ 912 წელს, სახელმწიფოს მმართველი ხდება იგორი ის ასევე აქტიური საგარეო პოლიტიკას აწარმოებს.\n\n180px|right|thumbnail|კიევის რუსეთში [[ქრისტიანობა|ქრისტიანობის]] გავრცელება.\n\n994-972 წლებში კიევის რუსეთის ფეოდალური სახელმწიფო საკმაოდ გაფართოვდა და გაძლიერდა. კიევის რუსეთის მმართველები აწარმოებდნენ ომებს პაჭანიკების წინააღმდეგ. ერთ-ერთ ასეთ ბრძოლაში დაიღუპა კევის რუსეთის დიდი მთავარი სვიატოსლავი. მისი გარდაცვალების შემდეგ ტაზტის მემკვიდრე ვაჟებს შორის ატყდა ბრძოლა პირველობისათვის, გაიმარჯვა ვლადიმირმა მოგვიანებით დიდად წოდებულმა (980–<nowiki/>1015). ვლადიმირის და მისი ვაჟის იაროსლავ ბრძენის დროს კიევის რუსეთში სახელმწიფო რელიგიად ქრისტიანობა ცხადდება (988-989), კერძოდ, ბიზანტიის მართლმადიდებლობა.\n\nკიევის რუსეთში სიტუაცია ძალიან მძიმე იყო, იაროსლავ ბერძენის გარდაცვალების შემდეგ დაიწყო მის ვაჟებს შორის ბრძოლა ტახტის ხელში ჩასაგდებად. 1078-1093 წლებში კიევის მთავარი გახდა ვსევოლოდი, მან ვერ შეძლო კიევის რუსეთის დაშლის პროცესის შეჩერება. სულ უფრო მეტ დამოუკიდებლობას იჩენდნენ მიწების მთავრები. 1097-1113 წლებში გამართულკმა მთავრების ყრილობებმა უშველა მდგომარეობას ვერ უშველა. 1113 კიევის მთავარი გახდა ვლადიმირ მონომახი, მან შეძლო მდგომარეობის სტაბილიზაცია, მან მოახერხა ყივჩაყთა დამარცხება, ცალკეულ მთავართა დამორჩილება. მაგრამ სიტუაცია მაინც სავალალო იყო და კიევის რუსეთის დაშლამ შეუქცევადი სახე მიიღო. 1125-1132 წლებში გამეფდა ვლადიმირის ვაჟი მსტისლავი, მაგრამ მისი სიკვდილის შემდეგ კიევის რუსეთი საბოლოოდ დაიშალა ცალკეულ სამთავროებად. კიევის რუსეთის დაშლილ ტერიტორიაზე წარმოქმნილ სახელმწიფოებიდან, ყველაზე მნიშვნელოვანი და ძლიერი სახელმწიფოები იყო ვლადიმირ-სუზდალის სამთავრო, ჩრდილო-აღმოსავლეთით ნოვგოროდის რესპუბლიკა, ხოლო ჩრდილო-დასავლეთის ყველაზე ძლიერი სახელმწიფო იყო გალიჩ-ვოლინის სამთავრო.\n\nსწორედ ამ პერიოდში ძლიერდება მონღოლთა იმპერია ისინი აწყობედ დაპყრობით ომებს. 1237–<nowiki/>1240<ref name=\"Hamm\"></ref> წლებში მონღოლები იპყრობენ დაშლილ რუსულ სახელმწიფოებს. რუსეთის ამ ტერიტორიებზე დასახლება დაიწყო თათრული წარმოშობის ხალხმა. მონღოლებმა ამ ტერიტორიაზე შექმნეს ოქროს ურდოს სახელმწიფო, ეს ერთ-ერთი უძლიერესი სახელმწიფო იყო. უკვე მოგვიანებით მონღოლთა ბატონობა თანდათანობით სუსტდება, რუსეთის ისტორიაში მნიშვნელოვანი პიროვნება იყო ალექსანდრე ნეველი, 1240 წლის 15 ივლისს ალექსანდრე ნეველის რაზმა და ნოვგოროდის სახალხო ლაშქარმა სასტიკად დაამარცხა შვედები მდინარე ნევაზე. 1242 წელს ნეველმა ჩუდის ტბაზე გაანადგურა გერმანელი რაინდები და შეაჩერა მათი აგრესია აღმოსავლეთით.\n\nმონღოლთა უღლის შესუსტებასთან ერთდ ძლიერდება სხვადასხვა სახელმწიფო, რუსეთი ტერიტორიაზე წარმოქმნილ სახელმწიფოთაგან ყველაზე ძლიერი იყო პოლონეთ-ლიტვის თანამეგობრობა, ვლადიმირ-სუზდალის სამთავროსგან განსხვავებით კვლავ მნიშვნელოვან ძალას ფლობდა ნოვგოროდის რესპუბლიკა.\n\n=== მოსკოვის დიდი სამთავრო ===\n\nleft|thumbnail|200px|[[სერგეი რედონეჟსკი]] ლოცავს [[დიმიტრი I (დონელი)|დიმიტრი დონელს]] [[კულიკოვის ბრძოლა]]ში წასვლამდე.\nthumbnail|160px|right|[[მიძინების ტაძარი (მოსკოვი)|მიძინების ტაძარი]] [[მოსკოვის კრემლი|მოსკოვის კრემლში]].\nაგებულია [[XV საუკუნე|XV]] საუკუნეში იტალიელი ხუროთმოძღვრის [[არისტოტელე ფიორავანტი]]ს მიერ. აქ ხდებოდა [[რუსეთის მონარქები|რუსეთის ცარების]] და [[რუსეთის იმპერატორების სია|იმპერატორების]] კორონაცია. კიევის რუსეთის დაშლის შემდეგ, მის ჩრდილოეთ ნაწილში წარმოიშვა მოსკოვის დიდი სამთავრო. მონღოლებმა ამ ტერიტორიების დაპყრობაც მოახერხეს.\n\n1380 წელს რუსებმა ვლადიმირის მთავრის დიმიტრი დონელის მეთაურობით დაამარცხეს მონღოლები კულიკოვოს ბრძოლაში. ამ ბრძოლის შემდეგ რუსეთი მონღოლების ბატონობისგან არ განთავისუფლებულა მაგრამ დაიწყო ნელ-ნელა რუსული სამთავროების მონღოლებისგან გათავისუფლება.მოსკოვის დიდი სამთავრო, თანდათანობით ძლიერდებოდა, მის ტერიტორია თანდათანობით ფართოვდებოდა. 1392 წელს სამეფომ შეიერთა ნიჟნი-ნოვგოროდი, მის შემადგენლობაში შევიდა ასევე ტვერი და ნოვგოროდი.\n\nXV საუკუნის II ნახევარში მოსკოვის დიდი სამთავროში მიმდინარეობდა ხანგრძლივი შინაფეოდალური ომი, რომელიც ვასილი II-ის გამარჯვებით დასრულდა. ვასილი მეფობდა 1415-1462 წლებში. მის შემდეგ მოსკოვის დიდი სამთავროს მეფე ხდება ივანე III, ივანეს დროს სამეფო განსაკუთრებით ძლიერდება უკვე რუსეთი სრულიად განთავისუფლებულია მონღოლებისგან. გაძლიერებული მოსკოვის დიდი სამთავრო ერთიანი რუსეთის სახელმწიფოს ძირითად ბირთვად იქცა. 1453 წელს დაემხო ბიზანტიის იმპერია, მართლმადიდებლური სამყაროს წინამძღოლობა რუსეთმა იკისრა, უკვე მოგვიანებით შეიმუშავეს მესამე რომის თეორია.\n\n=== რუსეთის სამეფო ===\n\nthumbnail|140px|left|upright|[[ივანე IV (რუსეთი)|ივანე IV]]-ის პორტრეტი. [[ვიქტორ ვასნეცოვი]]ს ნახატი, 1897\nleft|140px|thumbnail|[[მინინის და პოჟარსკის ძეგლი]] (1804–1816) [[ვასილი ნეტარის ტაძარი|ვასილი ნეტარის ტაძრის]] წინ. \n1547 წელს რუსეთის სამეფოს პირველი მმართველი გახდა ივანე IV (''ივანე მრისხანე''), ამ პერიოდიდან უკვე რუსეთის მონარქები ატარებენ ტიტულს ცარი. რუსეთის პირველი ცარის ივანე IV-ის დროს შემუშვად მესამე რომის<ref>პირველი რომი იყო ქალაქი რომი, „მეორე რომი“ იყო კონსტანტინოპოლი, ხოლო თეორიაში „მესამე რომი“ უნდა ყოფილიყო მოსკოვი.</ref> თეორია. ბიზანტიის იმპერიის დაცემის შემდეგ მართლმადიდებლური სამყაროს პირველობის პრეტენზია რუსეთმა წამოაყენა. „მესამე რომი“ ანუ მოსკოვი, თავს ყველა მართლმადიდებლის მფარველად აცხადებდა და ამ უკანასკნელთა იმედებიც გარკვეულწილად მოსკოვს დაუკავშირდა.\n\nრუსეთის სახელმწიფო თანდათანობით სულ უფრო ძლიერდებოდა, სამეფომ დაიპყრო ყაზანის და ასტრახანის სახანოები. რუსეთის საზღვრები უკვე გადის მდინარე ვოლგას და ციმბირის სახანოზე. ამის შემდეგ რუსეთს გზა გაეხსნა ციმბირის სახანოსკენ. ვოლგისპირა კაზაკების რაზმის ატამანის ერმაკის მიერ წამოწყებული ბრძოლა ციმბირის სახანოს წინააღმდეგ. ერმაკის დაღუპვის შემდეგაც გაგრძელდა და ციმბირის სახანოს სამეფოს შემადგენლობაში შესვლით დასრულდა. რუსეთის საზღვრები სულ უფრო იზრდებოდა.\n\nსამეფოს გაუჩნდა სურვილი ბალტიის ზღვაზე გასასვლე ჰქონოდა. სწორედ ამ მიზეზის გამო 1558 წელს ივანე მრისხანემ დაიწყო ლივონიის ომი. ეს ომი რუსეთისთვის წარუმატებლად დასრულდა<ref></ref> ამ ოცდახუთწლიანმა ომმა რუსეთს ნგრევა და გაპარტახება მოუტანა. რუსეთმა ვერ მოიპოვა გასასვლელი ბალტიის ზღვაზე. უკვე მოგვიანებით რუსეთმა დაიწყო ომი ყირიმის სახანოს წინააღმდეგ, ამ ომით რუსეთმა მიიერთა ყოფილი ოქროს ურდოს მნიშვნელოვანი ტერიტორიები.\n\n1584 წელს ივანე მრისხანეს გარდაცვალების შემდეგ ტახტზე ავიდა მისი ავადმყოფი და გონებასუსტი ვაჟი თეოდორე ივანეს ძე. თეოდორე ივანეს ძის მეფობის დროს რუსეთს ფაქტობრივად მართავდა ბორის გოდუნოვი. 1598 წელს თეოდორეს გარდაცვალების შემდეგ რუსეთში რიურიკების დინასტიამ მმართველობა დაკარგა. ბორის გოდუნოვის გარდაცვალების შემდეგ რუსეთი ანარქიამ და ქაოსმა მოიცვა. ყველაფერი კი დაიწყო იმით რომ, 1591 წელს ქალაქ უგლიჩში გაურკვეველ ვითარებაში დაიღუპა ტახტის მემკვიდრე 8 წლის დიმეტრი ივანეს ძე, გავრცელდა ხმები რომ კაზაკებთან იმყოფებოდა უგლიჩში მოკლული დიმიტრი ივანეს ძე. ეს იყო თვითმარქვია ბერი გრიგოლ ოტრიპეევი. რომელიც პოლონეთში გაიქცა. 1604 წელს ცრუ დიმიტრი პოლონელებთან და კაზაკებთან ერთად მოსკოვისკენ გაემართა, მის რაზმებს მოსახლეობა უერთდეობდა. მოსკოვის აღების შემდეგ ცრუ დიმიტრიმ ამოხოცა გოდუნოვების ოჯახი და თავი მეფედ გამოაცხადა. მან ვერ შეძლო ქვეყნის მძიმე მდგომარეობიდან გამოყვანა ამიტომ მისი მეფობის ერთი წლის თავზე ის შეთქმულებმა მოკლეს. 1609 წელს რუსეთში განხორციელდა პოლონეთ-ლიტვის თანამეგობრობის შეჭრა, მათ აიღეს მოსკოვი, რუსეთიში გამეფდა ვლადისლავ IV. იმავე წელს რუსეთი დალაშქრეს შვედებმაც.\nthumbnail|250px|[[ციმბირის სახანოს]] მებრძოლების და [[კაზაკები|კაზაკთა]] ატამანის [[ერმაკი]]ს ბრძოლა. [[ვასილი სურიკოვი]]ს ნახატი.\n1612 წელს რუსებმა კუზმა მინინის და თავად დიმიტრი პოჟარსკის ხელმძღვანელობით აჯანყება დაიწყეს. მათ მიზნად დაისახეს რუსეთის ინტერვენტთაგან გათავისუფლება. სახალხო ლაშქარი თანდათანობით იზრდებოდა. 1612 წელს მოლაშქრეებმა გაათავისუფლეს რუსეთის ჩრდილოეთი და მოსკოვისკენ დაიძრნენ. ბრძოლების შემდეგ ინტერვენტები დამარცხდნენ.\n\n1613 წლის თებერვალში გაიმართა ერობის კრება, რომელმაც ერთხმად აირჩია მეფედ 16 წლის მიხეილ თევდორეს ძე რომანოვი. რომანოვთა მმართველობის დასაწყისში ცენტრალური ხელისუფლება დროებით შესუსტდა. სახელმწიფო საქმეებს ძირითადად ერობის კრება წყვეტდა. ვითარება მკვეთრად შეიცვალა მიხეილის ვაჟის ალექსეი I-ის მმართველობის დროს, რუსეთის ცენტრალური ხელისუფლება თანდათანობით ძლიერდებოდა. რუსეთმა განაახლა დაპყრობითი ომები, 1653 წელს რუსეთმა შეიერთა უკრაინა, რასაც მოჰყვა რუსეთ-პოლონეთის ომი. ამ ომის შემდეგ რუსეთის შემადგენლობაში დამატებით ახალი ტერიტორიები შევიდა (ლევობრეჟის უკრაინა და კიევი).\n\nალექსანდრე მიხეილის გარდაცვალების შემდეგ ხელისუფლებისთვის გაჩახდა ბრძოლა მის ორ შვილს სოფიასა და პეტრეს შორის. 1689 წელს ეს ბრძოლა პეტრეს გამარჯვებით დასრულდა.\n\n=== იმპერიული რუსეთი ===\n\nupright|140px|thumbnail|left|[[პეტრე I დიდი|პეტრე I]] რუსეთის იმპერიის, პირველი იმპერატორი. [[პოლ დელაროში]]ს ნახატი.\n140px|right|thumbnail|[[ეკატერინე II (რუსეთი)|ეკაატერინე II]]-ის პორტრეტი. დახატა [[დიმიტრი ლევიცკი]]მ 1770.\nპეტრე I-ის (''პეტრე დიდი''), დროს რუსეთის ჩამოყალიბდა როგორც იმპერიულ სახელმწიფოდ. პეტრეს მმართველობის დროს ტერიტორიების შეერთებამ კიდევ უფრო დიდი სახე მიიღო, 1696 წელს პეტრე I-მა აიღო დონის შესართავთან აგებული თურქეთის ციხესიმაგრე აზოვი და გზა გაეხსნა აზოვის ზღვისაკენ, მაგრამ უკვე მოგვიანებით პეტრე იძულებული გახდა ეს ტერიტორიები კვლავ ოსმალეთისთვის დაებრუნებინა. რუსეთს კვლავ სურდა ბალტიის ზღვაზე გასასვლელი მოეპოვებინა, ამის გამო 1700 წელს დაიწყო ჩრდილოეთის ომი, ამ ომში რუსეთი გამარჯვებული გამოვიდა. ამ ომით რუსეთმა მიიერთა კარელია და ინგერმანლანდია (ეს ორი რეგიონი რუსეთს დაკარგული ჰქონდა არეულობის ხანაში<ref></ref>). 1721 წელს რუსეთსა და შვედეთს შორის დადებული ზავით პეტრე I-ის მიერ დაპყრობილი ლივონია და ესტონეთი რუსეთს შეუერთდა. პეტრემ ბალტიის ზღვაზე ნევის შესართავთან დაიწყო დიდი სანვსადგურო ქალაქის მშენებლობა 1721 წლიდან ახლად აშენებული ქალაქი სანქტ პეტერბურგი რუსეთის დედაქალაქი გახდა. პეტრეს მიერ გატარებულმა რეფორმებმა, რუსეთი ევროპას დაუახლოვა.\n\nპეტრე დიდის გარდაცვალების შემდეგ, სამეფო ტახტი დაიკავა მისმა მეუღლემ ეკატერინე I-მა. ეკატერინეს მმართველობა მხოლოდ ორ წელიწადს გაგრძელდა. ეკატერინეს შემდეგ სამეფო ტახტის პრეტენდენტთა რაოდენობა გაიზარდა, 1741 წელს იმპერატორ ანას გარდაცვალების შემდეგ, სამეფო ტახტი დაიკავა პეტრე დიდის ქალიშვილმა ელისაბედ I-მა (1741–1762). ევროპაში დაწყებულ შვიდწლიან ომში რუსეთი ჩართული აღმოჩნდა, რუსეთის იმპერია ეომებოდა პრუსიის უძლიერეს სახელმწიფოს. ამ ომში რუსეთმა გაიმარჯვა, მაგრამ რუსეთმა ამ გამარჯვებით ვერ ისარგებლა, რადგან 1761 წელს გარდაიცვალა იმპერატორი ელისაბედი. ტახტი დაიკავა პეტრე III-მ. პეტრეს მმართველობა დიდხანს არ გაგრძელებულა 1762 წელს რუსეთში მორიგი სამხედრო გადატრიალება განხორციელდა და პეტრე თანამდებობიდან ჩამოაგდეს.\n\nპეტრეს შემდეგ რუსეთის მმართველი გახდა, მისი მეუღლე ეკატერინე II (''ეკატერინე დიდი''), ის რუსეთს მართავდა 1762-1796 წლებში. რუსეთმა შეიერთა პოლონეთ-ლიტვის თანამეგობრობის აღმოსავლეთი ტერიტორიები და უკვე ის უშუალოდ დაუმეზობლდა ცენტრალური ევროპის დომინიონ ქვეყნებს ავსტრიას და პრუსიას.\n\nსულ უფრო ძლიერდებოდა, რუსეთის პოლიტიკა სამხრეთის ქვეყნების მიმართ. სწორედ ამის გამო ოსმალეთის იმპერიასა და რუსეთს შორის მრავალი ომი გაიმართა. რუსეთი ნელ-ნელა იკავებდა შავი ზღვის რეგიონის ქვეყნებს, 1783 წელს იმპერიის შემადგენლობაში შევიდა ყირიმის სახანო. ამით ოსმალეთმა დაკარგა მისი ტერიტორიები ჩრდილოეთ შავიზღვისპირეთში. XIX საუკუნის დასაწყისში რუსეთმა მიიერთა სამხრეთი კავკასია. რუსეთის იმპერიის კოლონიური პოლიტიკა კიდევ უფრო გაძლიერდა ალექსანდრე I-ის მმართველობის დროს (1801-1825). შვედეთთან ომის შემდეგ იმპერიის შემადგენლობაში შედის ფინეთი, ხოლო 1809 წელს ოსმალეთთან ომის შემდეგ რუსეთის იმპერიის ნაწილი ხდება ბესარაბია.\n\nthumbnail|left|170px|[[ალექსანდრე სუვოროვი|სუვოროვის]] ბრძოლა [[ალპები|ალპებში]]. [[სუვოროვის იტალიური და შვეიცარიული ექსპედიცია]]. [[ვასილი სურიკოვი]]ს ნახატი.\nthumbnail|right|''[[ნაპოლეონ ბონაპარტი|ნაპოლეონის]] რუსეთიდან უკან დახევა'', [[ადოლფ ნორზენი]]ს ნახატი.\nXIX საუკუნის დასაწყისში ევროპაში ვითარება მკვეთრად დაიძაბა მას შემდეგ, რაც საფრანგეთის იმპერატორი გახდა ნაპოლეონ ბონაპარტი. სწორედ ამის გამო მოხდა ევროპული სახელმწიფოების კოალიციის შექმნა საფრანგეთის წინააღმდეგ. 1812 წელს ნაპოლეონმა წამოიყო ომი რუსეთის წინააღმდეგ. ეს ომი საკმაოდ გაჭიანურდა, ხოლო ფრანგულმა ჯარმა რუსულ ზამთარს ვერ გაუძლო, რამაც საფრანგეთის დამარცხება განაპირობა. რუსეთის ლაშქრობა ნაპოლეონის სრული კრახით დასრულდა, რასაც შემდგომში მისი ტახტიდან ჩამოგდება მოჰყვა. რუსეთის ჯარის ხელმძღვანელები იყვნენ მიხეილ კუტუზოვი და ბარკლაი-დე-ტოლი.\n\nრუსეთის იმპერატორმა ალექსანდრე I-მა რეაქციული გზა აირჩია. ვენის კონგრესის შემდეგ საღვთო კავშირის შექმნით მან რუსეთს ევროპის ჟანდარმის სახელი დაუმკვიდრდა. 1825 წლის ნოემბერში იმპერიის სამხრეთში მოგზაურობისას ქალაქ ტაგანროგთან მოულოდნელად გარდაიცვალა იმპერატორი. 1825 წელს რუსეთში მოხდა დეკაბრისტთა აჯანყება, ეს აჯანყება წარუმატებლად დასრულდა.\n\nიმპერიის ტახტი დაიკავა ნიკოლოზ I-მა (1825-1855). იმპერატორს სურდა ოსმალეთის დანაწევრება, ბოსფორის და დარდანელის სრუტეების ხელში ჩაგდება და ბალკანეთში განმტკიცება. ამ მიზნით 1853 წელს მან ოსმალეთს ახალი ომი გამოუცხადა. ეს ომი ისტორიაში შესულია ყირიმის ომის სახელით, რუსეთის ამ მიზნების შესრულების შემთხვევაში ევროპის ქვეყნები ძალიან დიდი საფრთხის წინაშე აღმოჩნდებოდნენ, რუსეთის მიერ ოსმალეთის დამარცხებით ისინი მსოფლიოში პირველობას დაკარგავდნენ. ამიტომ ყირიმის ომში ოსმალეთის მხარის დასახმარებლა ჩაერთო, დიდი ბრიტანეთი და საფრანგეთი, მოგვიანებით მოკავშირეებს შეუერთდა სარდინიის სამეფოც. რუსეთის მოწინააღმდეგე მხარეს მიემხრო ავსტრიაც, მაგრამ ის უშუალოდ ომში არ ჩარეულა. ამ ომის ერთ-ერთი უმნიშვნელოვანესი და გარდამტეხი ბრძოლა მოხდა სევასტოპოლთან. ჩამორჩენილმა ბატონყმურმა რუსეთმა ვერ უზრუნველყო სევასტოროლის დაცვა. ამ ომში გამარჯვება ოსმალეთმა მოიპოვა, რუსეთი უმძიმეს მდგომარეობაში აღმოჩნდა, მან დაკარგა მრავალი კოლონია.\n\n1881 წელს ხალხოსნებმა მოკლეს ალექსანდრე II. ტახტი დაიკავა მისმა რექციონერმა ვაჟმა ალექსანდრე III-მ (1881-1894). ალექსანდრეს შემდეგ რუსეთის იმპერატორი ხდება ნიკოლოზ II (1894-1917). რუსეთის ტერიტორიაზე უკვე ფართოდ ვრცელდება სოციალიზმი. 1904 წელს გამწვავდა ურთიერთობა იაპონიათან, კორეის და მანჯურიის ბატონობისთვის. 1904 წელს იაპონელებმა რუსები საზღვაო ბრძოლებში დაამარცხეს. რუსი გლეხების ძირითადი ნაწილის უმძიმეს მდგომარეობაში ყოფნამ და კიდევ სხვა მიზეზებმა, ხალხის მასობრივი უკმაყოფილება გამოიწვია, 1905 წლის დასაწყისში მოსახლეობა ქუჩებში გამოვიდა, რევოლუციის თავიდან ასაცილებლად მთავრობამ ქუჩაში გამოსული ხალხი ძალით დაშალა. შექმნილ უმძიმესი სიტუაციის გამო, ნიკოლოზ II იძულებული გახდა 1905 წლის 17 ოქტომბერს გამოეცა მანიფესტი, რომლითაც იგი ხალხს ჰპირდებოდა დემოკრატიული რეფორმების გატარებას.\n\nthumbnail|left|200px|[[რუსეთის იმპერია]] 1866 წელს.\nthumbnail|200px|right|''[[ბოლშევიკი|ბოლშევიკები]]'' ასახულია [[რუსეთის რევოლუცია (1917)|რუსეთის რევოლუცია]].\n1914 წელს რუსეთი ჩაერთო პირველ მსოფლიო ომში, ომში ჩართვის ძირითადი მიზეი იყო ავსტრიის მიერ სერბეთისთვის ომის გამოცხადება, რუსეთი მიემხრო ინგლის-საფრანგეთის ალიანსს. 1916 წელს რუსეთმა განახორციელა ერთ-ერთი ყველაზე დიდი ბრუსილოვის კონტრშეტევა, ავსტრიელები რუსებს ვერ უმკლავდებოდნენ, რუსეთმა წინსვლა ვეღარ განახორციელა, რადგან მას რესურსები აღარ ყოფნიდა.\n\n1917 წლის 23 თებერვალს რუსეთის დედაქალაქის მოცხოვრებნი ქუჩებში გამოვიდნენ. 26 თებერვლიდან სამხედრო ნაწილები დემონსტრანტთა მხარეს გადავიდა. ფრონტის სარდლობამ ნიკოლოზს გადადგომა მოსთხოვეს, ნიკოლოზ II 1917 წლის 2 მარტს გადადგა. შეიქმნა დროებითი მთავრობა, თავად გიორგი ლვოვის ხელმძღვანელობით. რუსეთში არსებული არასტაბილური ვითარებით ისარგებლა, ლენინმა და ის 1917 წელს ემიგრაციიდან დაბრუნდა. ლენინის დაბრუნებასთან ერთად ბოლშევიკები სულ უფრო ძლიერდებოდნენ. 1917 წლის 25 ოქტომბერს ბოლშევიკებმა ყოველგვარი მსხვერპლის გარეშე აიღეს ხელისუფლება.\n\nბოლშევიკებმა ქვეყანაში დიქტატურა დაამყარეს. უპირველეს ყოვლისა მათ დახვრიტეს ნიკოლოზ II და მისი ოჯახის წევრები. რუსეთის ტერიტორიაზე დაიწყო აჯანყებები, ეს აჯანყებები სამოქალაქო ომში გადაიზარდა. ერთ მხარეს წარმოადგენდა ბოლშევიკები. რაც შეეხება ანტი ბოლშევიკთა ბანაკს ისინი ძალზედ მრავალრიცხოვანნი იყვნენ. მაგრამ მათ ბანაკში არსებობდა გადაულახავი წინააღმდეგობები. ეს ომი ბოლშევიკების გამარჯვებით დასრულდა, ქვეყანაში დამყარდა ოქტომბრის რევოლუციის მთავრობა, ვლადიმერ ლენინის ხელმძღვანელობით. მსოფლიოში შეიქმნა პირველი სოციალისტური ქვეყანა.\n\n=== საბჭოთა რუსეთი ===\n\nthumbnail|left|160px|upright|[[ვლადიმერ ლენინი]], [[ბოლშევიკი|ბოლშევიკური]] პარტიის და საბჭოთა კავშირის ლიდერი.\nოქტომბრის რევოლუციის შემდეგ, რუსეთმა შეწყვიტა ბრძოლები პირველი მსოფლიო ომში, საბოლოოდ რუსეთი გამარჯვებული გამოვიდა, მაგრამ მიღწეული შედეგები მისთვის დამარცხებას ნიშნავდა. რუსეთს ბრესტ-ლიტოვსკის ზავით ჩამოსცილდა უკრაინა, ბალტიისპირეთი, პოლონეთი, კავკასია და ყველა დაპყრობილი ქვეყანა. რუსეთს უკე თავიდან უნდა დაემყარებინა ამ ტერიტორიებზე კონტროლი.\n\nრუსეთის სამოქალაქო ომში მოეწყო ტერორისტული აქტები კომუნისტების მიმართ. ერთ-ერთი ასეთი აქტის დროს დაიჭრა ლენინი. 1918 წლის 2 სექტემბერს რუსეთის ცაკ-მა შემოიღო თეთრი ტერორის წინააღმდეგ წითელი ტერორი. საბოლოოდ ეს ომი დასრულდა 1921 წელს, სამოქალაქო ომში დაიღუპა 5 მილიონი ადამიანი.<ref>Famine in Russia: the hidden horrors of 1921 , International Committee of the Red Cross</ref>\n\nრუსეთის სფსრ-მ განახორციელა დაპყრობითი ომები და დაიბრუნა პირველი მსოფლიო ომის შემდეგ წართმეული გარკვეული ტერიტორიები. 1922 წლის 30 დეკემბერს შეიქმნა საბჭოთა კავშირი, რუსეთმა განაგრძო მისი იმპერიალური პოლიტიკა და საბოლოოდ სსრკ-ში გაერთიანდა 15 რესპუბლიკა. ოფიციალურად ყველა რესპუბლიკა სრულუფლებიანი იყო და მათ ნებისმიერ დროს შეეძლოთ დაეტოვებინათ საბჭოთა კავშირი, მაგრამ ეს შეუძლებელი იყო.\n\n20-იან წლების დასაწყისში რუსეთის კომუნისტური პარტიის ხელმძღვანელობა ჯერ კიდევ „ძველი ბოლშევიკების“ ხელში რჩებოდა. მაგრამ პარტიის რიგებში ძალას იკრეფდა ახალი ძალები. ლენინის შემდეგ პარტიას ხელმძღვანელობდა ლევ ტროცკი. პოლიტბიუროს წევრებს ეშინოდათ ხელისუფლების სათავეში ერთი ძლიერი პიროვნების მოსვლის. 1924 წელს ვლადიმერ ლენინის გარდაცვალების შემდეგ საბჭოთა კავშირის ხელმძღვანელი გახდა იოსებ სტალინი, სტალინმა ის ხალხი ჩამოიშორა რომლებმაც ის ხელისუფლებაში მოიყვანეს მათ შორის იყვნენ: ლევ კამენევი, გრიგორი ზინოვიევი, ბუხარინი. სტალინი გახდა საბჭოთა კავშირის მმართველი დიქტატორი. სტალინის ხელისუფლებაში მოსვლის შემდეგ ქვეყანაში დაიწყო დიდი წმენდა, ტერორი განსაკუთრებით გამძაფრდა 1934 წლიდან როდესაც მოკლეს ცნობილი პარტიული ლიდერი სერგეი კიროვი. მთელს ქვეყანას მოედო შეთქმულების გამომჟღავნების ტალღა. 1936-1937 წლებში განადგურდა, კომუნისტური პარტიის ყოფილი ლიდერები.<ref>\"Purge trials (Soviet history)\". Encyclopædia Britannica.</ref> 1937 წელს რეპრესირებული იქნა წითელი არმიის მეთაურთა თითქმის ნახევარი.\n\nრაც შეეხება საბჭოთა კავშირის ეკონომიკას, ოქტომბრის რევოლუციის შემდეგ ქვეყანაში დაიწყო გეგმიური ეკონომიკის გატარება. ქვეყანაში დაიწყო ინდუსტრიალიზაციის და კოლექტივიზაციის განხორციელება. კოლექტივიზაცია ძირითადა ძალდატანებით მიმდინარეობდა, ამიტომ მრავალი ადამიანი გაკულაკებული აღმოჩნდა. 1929-1953 წლებში მოსახლეობის მნიშვნელოვანი ნაწილი გულაგებში გადაასახლეს.<ref>Getty, Rittersporn, Zemskov. Victims of the Soviet Penal System in the Pre-War Years: A First Approach on the Basis of Archival Evidence. The American Historical Review, Vol. 98, No. 4 Oct., 1993).</ref> ინდუსტრიალიზაციის და კოლექტივიზაციის წარმატებულად დასრულების შემდეგ, 1929 წელს დაიწყო სახალხო მეურნეობის განვითარების ხუთწლიანი გეგმა. საბჭოთა კავშირი იმ დროის მოწინავე ქვეყნებს სამხედრო ტწქნიკითაც დაეწია.\n\n1933 წლიდან, გერმანიაში, ადოლფ ჰიტლერის მოსვლით და ქვეყანაში ნაცისტების გამარჯვებით დაიწყო ბრძოლა კომუნიზმთან. ამ დროს მსოფლიოში ორი რეაქციული ძალა არსებობდა, ჰიტლერის გერმანიის მსოფლიო დომინიონობის შეჩერება ვერ შეძლო ერთა ლიგამ, ამ პროცესს გარკვეულწილად ხელს უწყობდა თავისი ნეიტრალური დამოკიდებულებით საბჭოთა კავშირიც. 1939 წელს აგვისტოში სსრკ აღმოჩნდა მსოფლიოს პოლიტიკური ცენტრი. მის კეთილგანწყობითვის მიისწრაფოდნენ, როგორც გერმანელები ასევე მისი მოწინააღმდეგეები. საბჭოთა კავშირმა აირჩია პრო-გერმანული პოზიცია და ამ ორ ქვეყანას შორის გაფორმდა თავდაუსხმელობის პაქტი, ანუ მოლოტოვ-რიბენტროპის პაქტი. ხანმოკლე მოლაპარაკების შემდეგ პაქტი 1939 წლის 23 აგვისტოს გაფორმდა. ამ პაქტს გააჩნდა საიდუმლო დამატებითი ოქმები, ამ ოქმებით ეს ორი მხარე შეთანხმდა აღმოსავლეთ ევროპაში ინტერესების სფეროების გაყოფის შესახებ. გერმანიამ საბჭოთა ინტერესთა სფეროდ ცნო: ფინეთი, ლატვია, ესტონეთი და ბესარაბია. ოქმი ითვალისწინებდა პოლონეთის შუაზე გაყოფას. საბჭოთა კავშირი „ომის გამჩაღებელთა“ მხარეს აღმოჩნდა.\n\nპაქტის გაფორმებიდან ზუსტად რვა დღის შემდეგ 1 სექტემბერს გერმანიამ დაიწყო ომი პოლონეთის წინააღმდეგ. გერმანიის წინააღმდეგ ომში ჩაერთო საფრანგეთი და ინგლისი, დაიწყო მეორე მსოფლიო ომი. თავდაპირველად საბჭოთა კავშირი ომში არ ერეოდა და პაქტში დადებულ პირობებს ასრულებდა. სსრკ-ს სურდა რუსეთის იმპერიის დროინდელი ტერიტორიების დაბრუნება, სწორედ ამიტომ მათ დაიკავეს აღმოსავლეთ პოლონეთი. ფინეთის წინააღმდეგ წამოწყებული ზამთრის ომი საბჭოთა კავშირისთვის ძალიან მძიმე აღმოჩნდა, მან ეს ომი წააგო. მიუხედავად ამისა საბჭოთა კავშირმა ფინეთს წაართვა კარელიის ყელი და ზოგიერთი სხვა ტერიტორია. 1940 წელს სსრკ-მ აიძულა ბალტიისპირეთის ქვეყნები ლატვია, ლიტვა, ესტონეთი და ისინი ძალით შეიყვანა მის შემადგენლობაში, მოკავშირე რესპუბლიკის სტატუსით.\n\n1941 წლის 22 ივნისს ნაცისტურმა გერმანიამ დაარღვია შეთანხმება და დაიწყო შეტევა საბჭოთა კავშირზე. მეორე მსოფო იმში შეიქმნა აღმოსავლეთი ფრონტი. ეს რუსეთის ისტორიაში უმნიშვნელოვანესი პერიოდია.<ref></ref> მოულოდნელმა თვდასხმამ ფაშისტებს მნიშვნელოვანი უპირატესობა მოუტანა და უკვე 30 სექტემბერს, ისინი მოსკოვის სიახლოვეს იყვნენ. საბჭოთა კავშირმა მოახერხა ძალათა მობილიზება და დეკემბერში მოსკოვის ბრძოლის შემდეგ ფაშისტებმა უკან დაიხიეს.\n\nსაბჭოთ კავშირის ტერიტორიებზე, იმართებოდა ბრძოლები, რომლებმაც გარდატეხა მოახდინეს მთელი ომის განმავლობაში. ერთ-ერთი ასეთი ბრძოლა მოხდა 1942 წლის სექტემბერ-ოქტომბერში<ref></ref> ქალაქ სტალინგრადთან. სტალინგრადის ბრძოლა გერმანელების უდიდესი მარცხი იყო, ასეთი მარცხი ჰიტლერს მანამდე არცერთ ბრძოლაში არ განეცადა. სტალინგრადის შემდეგ ფაშისტებმა მეორე უდიდესი მარცხი ნახეს კურსკის ბრძოლაში, სწორედ ამ ბრძოლაში მოხდა კაცობრიობის ისტორიაში პირველი ყველაზე დიდი სატანკო ბრძოლა, რომელშიც ორივე მხრიდან 1200 ტანკი მონაწილეობდა. მიუხედავად ამისა გერმანელებს მაინც ჰქონდათ ალყა შემორტყმული ქალაქ ლენინგრადისთვის.\n\n1945 წელს ბერლინში გამართული ბრძოლის შემდეგ სსრკ-მ გერმანიის აღმოსავლეთი ნაწილი დაიკავა. იალტის კონფერენციის საფუძველზე, სსრკ-მ ომი გამოუცხადა იაპონია, ამ ომით რუსეთს შეუერთდა კურილიის კუნძულები, რომლებიც დღემდე სადავოა ამ ორ ქვეყანას შორის.\n\nამ ომში მოკავშირეებმა გაიმარჯვეს, მოკავშირეების გამარჯვებაში უდიდესი წვლილი სწორედ საბჭოთა კავშირს მიუძღოდა. მეორე მსოფლიო ომში საბჭოთა მხარეს თავი გამოიჩინა გიორგი ჟუკოვმა და კონსტანტინე როკოსოვსკიმ. ამ ომში რუსეთის გამარჯვებით მსოფლიოში უდიდესი გეოპოლიტიკური ცვლილებები მოხდა. აღმოსავლეთ ევროპის დომინიონ ქვეყნად სწორედ, სსრკ იქცა.\n\n1941–1945 წლების მეორე მსოფლიო ომი რუსეთის ისტორიაში შევიდა ''დიდი სამამულო ომის'' სახელით. ამ ომში საბჭოთა მხარეს დაიღუპა 10.6-15.9 მილიონი ადამიანი.<ref name=vadim></ref> ომში გამარჯვებამ მნიშვნელოვნად გაზარდა იოსებ სტალინის ავტორიტეტი. უდიდესი ზიანი მიიღო საბჭოთა მეურნეობამ, ქალაქებსა და სოფლებში ცხოვრების დონე უკიდურესად მძიმე იყო. ყველაფერ ამის მიუხედავად აღმოსავლეთ ევროპაში სიტუაცია რადიკალურად არ შეცვლილა, გერმანული ჯარი საბჭოთა წითელმა არმიამ შეცვალა. ყოველივე ამის გამო 1956 წელს დაიწყო უნგრეთის რევოლუცია სსრკ-მა უნგრელების დამოუკიდებლობის სურვილი ტყვიით ჩაახშო. საბჭოთა კავშირმა შექმნა საკუთარი სამხედრო პოლიტიკური ორგანიზაცია ვარშავის პაქტი, რომელშიც აღმოსავლეთ ევროპის სოციალისტური ქვეყნები გაეთიანდა. მსოფლიოში დაიწყო ცივი ომი.\n\nსაბჭოთა კავშირიდან დაიწყო კომუნისტური იდეოლოგიის სხვადასხვა ქვეყნებში დანერგვა. კომუნისტები მოვიდნენ ჩინეთის სათავეში, ამას მოყვე კომუნისტების გამარჯვება ჩრდილოეთ კორეასა და კუბაში. ამ ქვეყნებში ძირითადად სწორედ საბჭოთა სისტემით ხდებოდა ეკონომიკის განვითარება.\n\nსტალინის გარდაცვალების შემდეგ საბჭოთა ქვეყნის მმართველი გახდა ნიკიტა ხრუშჩოვი, მისი მმართველობის დასაწყისში დაიგმო სტალინის კულტი და დაიწყო დე-სტალინიზაცია. ხრუშჩოვის მმართველობის დასაწყისს დათბობის ხანა ეწოდება, მაგრამ დათბობა მხოლოდ პირობითი იყო, ხელისუფლების ყველა კრიტიკას ულმობლად ახშობდნენ. ამ პერიოდში მასობრივად მოხდა გულაგებიდან ხალხის დაბრუნება, პოლიტპატიმრების გათავისუფლება.\n\nleft|upright|thumbnail|160px|პირველი ადამიანი [[იური გაგარინი]], რომელმაც დედამიწას შემოუფრინა.\n1957 წელს საბჭოთა კავშირიდან განხორციელდა პირველი ხელოვნური თანამგზავრის კოსმოსში გაშვება, ''სპუტნიკ 1-ის'' გაშვებით სსრკ-მ ერთი წლით დაასწრო აშშ-ს. სწორედ ამ დროს გაფრინდა კოსმოსში პირველი კოსმონავტი იური გაგარინი, ის იყო პირველი ადამიანი რომელმაც დედამიწას გარშემო შემოუფრინა. მკვეთრად იძაბებოდა სიტუაცია ორი სახელმწიფოს აშშ-ს და სსრკ-ს შორის მსოფლიო პირველობისთვის, ყოველივე ამას მოჰყვა კუბის კრიზისი, ეს კრიზისი მშვიდობიანად დასრულდა.\n\nხრუშჩოვის შემდეგ სახელმწიფოს მმართველი ხდება ლეონიდ ბრეჟნევი, სახელმწიფოში გამოცხადდა, რომ ჯერ კიდევ ქვეყანაში არსებობდა „განვითარებული სოციალიზმი“, რომელიც დროთა განმავლობაში კომუნიზმში გადაიზრდებოდა. ბრეჟნევის მთავრობა ცდილობდა, შექმნილი ვითარება შეენარჩუნეინათ, რაც უკვე მოგვიანებით უძრაობაში გადაიზარდა, ამიტომაც ხშირად ლეონიდ ბრეჟნევის მმართველობას უძრაობის ხანას უწოდებენ. ბრეჟნევის მმართველობის დასაწყისში საბჭოთა ეკონომიკა კვლავ განაგრძობდა განვითარებას, მაგრამ ეს ძირითადად განპირობებული იყო ნავთობის და გაზის დიდი მარაგებით და მათზე ფასების რეგულირებით. მიუხედავად ამისა ეკონომიკურმა სტაგნაციამ შეუქცევადი სახე მიიღო. პრემიერ-მინისტრ ალექსი კოსიგინის მიერ სოციალისტურ ეკონომიკური სისტემის გადახალისების ცდა უშედეგოდ დასრულდა. ასეთი მძიმე სიტუაციის მიუხედავად უზომოდ დიდი ხარჯები იხარჯებოდა შეიარაღებაზე.\n\n1979 წელს საბჭოთა კავშირმა ჯარები შეიყვანა ავღანეთში. ამ ინტერვენციამ ბოლო მოუღო დაძაბულობის განმუხტვის და მშვიდობიანი დაძაბულობის პოლიტიკას. კვლავ აღდგა ორ დაპირისპირებულ მხარეს შორის ძალისმიერი დაპირისპირების პოლიტიკა. 1989 წელს სსრკ-მ დატოვა ავღანეთის ტერიტორია, ეს ექსპანსეა მისთვის უკიდურესად მძიმე იყო, რადგანაც მან საწადელ მიზანს ვერ მიაღწია. საბჭოთა პოზიციები მსოფლიოში უკიდურესად შეირყა ავღანეთის ომის შემდეგ. 80-იანი წლების დასაწყისში საბჭოთა კავშირი ტექნოლოგიური თვალსაზრისით კიდევ უფრო ჩამორჩა მსოფლიოს. დღის წესრიგში კიდევ უფრო მწვავედ დადგა საბჭოთა სისტემის რეფორმირების საკითხი. გარდაქმნები გარდაუალი იყო.\n\nსაბჭოთა ეკონომიკა სავალალო მდგომარეობაში იყო<ref name=cia1990></ref> ქვეყანა ვეღარ უძლებდა უზარმაზარ სამხედრო ხარჯებს. სწორედ ასეთ ვითარებაში საბჭოთა კავშირის ხელმძღვანელი გახდა მიხეილ გორბაჩოვი, ახალმა ხელისუფლებამ ჩამოაყალიბა რეფორმების ძირითადი ლოზუნგები, რომელშიც უმნიშვნელოვანესი იყო გარდაქმნა და პოლიტიკური სისტემის დემოკრატიზაცია. საბჭოთა კავშირმა უარი განაცხადა ცივ ომზე, ამან ქვეყანა საერთაშორისო იზოლაციიდან გამოიყვანა. ცენზურა შესუსტდა, მაგრამ თანდათანობით საჯაროობის მართვა გართულდა. დაირღვა კომუნისტური პარტიის ერთიანობა.\n\nსაბჭოთა კავშირის დაშლამ შეუქცევადი სახე მიიღო, ქვეყნის ხელმძღვანელობამ საბჭოთა კავშირის შენარჩუნება სცადა ახალი სამოკავშირეო ხელშეკრულების დადებით, რომელიც ფედერაციულ საწყისებზე უნდა აგებულიყო. მაგრამ ეს კონსერვატორებისთვის მიუღებელი იყო. 1991 წლის აგვისტოში მათ სცადეს ამბოხების მოწყობა. რომელიც ისტორიაში აგვისტოს პუტჩის სახელით არის ცნობილი. პუტჩმა კიდევ უფრო დააჩქარა სსრკ-ს დაშლის პროცესი. მიხეილ გორბაჩოვი თანამდებობიდან გადადგა. 1991 წლის 8 დეკემბერს საბჭოთა კავშირი უკვე ოფიციალურად დაიშალა.\n\n* 1991 წელს სსრ კავშირის დაშლის შემდეგ გახდა მისი სამართალმემკვიდრე.\n* 1992 წელს ჩამოაყალიბა დამოუკიდებელ სახელმწიფოთა თანამეგობრობა.\n* 1993 წელს მიღებულ იქნა რუსეთის ფედერაციის კონსტიტუცია.\n* 1990-იანი წლების მე-2 ნახევარში გაურთულდა მდგომარეობა ფედერაციის სუბიექტებთან, განსაკუთრებით ჩეჩნეთთან.\n* 1999 წლის ბოლოს პოლიტიკური კავშირი შეკრა ბელარუსთან.\n\n== გეოგრაფია და ბუნება ==\n\nმინი|300პქ|რუსეთის რუკა\n300px|right|thumb|რუსეთის ტოპოგრაფიული რუკა.\nქვეყანა აღმოსავლეთ ევროპასა და ჩრდილოეთ აზიაში. ფართობის მიხედვით (17 075 400 კვ. კმ) მსოფლიოს უდიდესი სახელმწიფოა. გამოიყოფა დიდი გეოგრაფიული რაიონები — აღმოსავლეთ-ევროპის ვაკე, დასავლეთ-ციმბირის დაბლობი, ცენტრალური ციმბირის მაღლობი. ტერიტორიის ნაწილი მთიან რეგიონებს უკავიათ — ალთაი, ჩრდილოეთი კავკასია, კოლიმა, საიანი, ურალი. უმაღლესი მწვერვალია — იალბუზი, 5633 მ. მთავარი მდინარეები — ამური, ანგარა, ირტიში, ლენა, ობი, ვოლგა, ენისეი. ტბები — ბაიკალი, კასპიის ზღვა, ლადოგი, ონეგა.\n\n=== კლიმატი ===\nthumbnail|left|[[შუა რუსეთის მაღლობი]]. [[ზარაისკის]] სიახლოვეს, [[მოსკოვის ოლქი]]\nthumbnail|left|[[კავკასიონი]]ს მთები, [[დომბაი]]ს სიახლოვეს, [[ყარაჩაი-ჩერქეზეთი]]\nthumbnail|left|[[ტაიგა]] ზამთარში, [[არხანგელსკის ოლქი]].\nრუსეთის ფედერაციის კლიმატის ფორმირებაში დიდი წვრილი შეაქვს გარკვეულ ფაქტორებს. ერთ-ერთ მნიშვნელოვანს წარმოადგენს ტერიტორიის სიდიდე და ზოგიერთი რაიონის საკმაო დაცილება ზღვიდან (უმრავლესობა 400 კმ-ით არის დაცილებული, ხოლო ზოგიერთი რაიონი – 2400 კმ-ით). ეს გახდა ტერიტორიაზე კონტინენტური (ცივი) კლიმატის სიჭარბის მიზეზი. ტერიტორიის ნახევარზე მეტი 60° ჩრ. განედის ზემოთ მდებარეობს. სამხრეთით განლაგებული მთები წინააღმდეგობას უწევენ თბილი მასების შემოსვლას ინდოეთის ოკეანიდან, ხოლო ქვეყნის ჩრდილოეთით მდებარე დბლობები არქტიკული და ატლანტიკური მასების ზეგავლენის ქვეშ არის მოქცეული. ყველაზე ცივი თვე – იანვარი (ზღვის სანაპიროებზე – თებერვალი), ხოლო ყველაზე თბილი თვე – ივლისი. რუსეთი მდებარეობს 4 კლიმატურ სარტყელში: არქტიკულში, სუბარქთიკულში, ზომიერში (დიდ ტერიტორიაზე) და სუბტროპიკულში (მხოლოდ სანაპირო ზოლი). უარყოფითი ტემპერატურების ხანგრძლივობა ზოგიერთ რაიონში მარადი მზრალობის მიზეზი ხდება. ასეთ ტერიტორიებს 10 მლნ. კვ. კმ უკავიათ, რაც ქვეყნის თითქმის 60 % შეადგენს.\n\nტემპერატურასთან მნიშვნელოვან კავშირშია ჰაერის მასების გადაადგილება და სიჩქარე. ზამთარში ევროპის ნაწილში ჭარბობს სამხრეთ–დასავლეთის ქარები, ციმბირის უდიდეს ტერიტორიაზე – სამხრეთის, ხოლო შორეულ აღმოსავლეთში – ჩრდილო-დასავლეთის. ზაფხულობით ამ ტერიტორიებზე საპირისპირო სიტუაციაა.\n\nრუსეთში ნალექების რაოდენობა ზაფხულის მაქსიმუმით ხასიათდება. ქვეყნის ევროპულ ნაწილში და დასავლეთ ციმბირში ნალექების რაოდენობა 600 მმ-ს შეადგენს წელიწადში. ზღვისპირეთში და მაღალ მთიან რაიონებში ნალექების შედარებით დიდი რაოდენობა მოდის (ურალი 1400 მმ) თოვლის დების პერიოდი განსხვავებულია სხვადასხვა რაიონში, აღმოსავლეთ ევროპის დაბლობზე იგი 40–200 დღეს შეადგენს, ხოლო ციმბირში – 120–250 დღეს წელიწადში.\n\nქვეყნის უზარმაზარი ტერიტორია მრავალფეროვანი ლანდშაფტებით გამოირჩევა. იგი მდიდარია სხვადასხვა სახის სასარგებლო წიაღისეულით, როგორც სათბობ-ენერგეტიკული, ასევე ლითონური და არალითონური წიაღით.\n\nტერიტორიის უდიდესი ნაწილი მდებარეობს ზომიერ სარტყელში. ჩრდილოეთით არქტიკული და სუბარქტიკული, ხოლო უკიდურეს სამხრეთში კი სუბტროპიკული სარტყლებია. ჭარბობს კონტინენტური კლიმატი. რუსეთი მდიდარია ჰიდროგრაფიული ქსელით. აქ მიედინება ევროპის უგრძესი მდინარე ვოლგა. ქვეყნის ტერიტორიაზე მდებარეობს მსოფლიოს უღრმესი ტბა ბაიკალი. ტყეებს ტერიტორიის 40 % უკავია. სერიოზული პრობლემებია ბუნების დაცვასთან დაკავშირებით.\n\n=== მდინარეები და ტბები ===\nthumbnail|left|პლატო დასავლეთ [[ციმბირი|ციმბირში]], [[ვოსიუგანი (მდინარე)|ვოსიუგანის მდინარე]], [[ტომსკის ოლქი]].\nწყალს რუსეთის ტერიტორიის 12,4 % უკავია (ძირითადად ურალის აღმოსავლეთით). ევროპული ნაწილის მჭიდროდ დასახლებული ტერიტორიები წყლის რესურსების ნაკლებობას განიცდის. რუსეთის მდინარეების საერთო სიგრძე 8 მლნ. კმ. სულ რუსეთში 2,5 მლნ მდინარეა. უმსხვილესი დელტა აქვს მდ. ლენას, ვოლგას, ობს და ენისეის. თითქმის ყველა მდინარეს აქვს შერეული ტიპის კვება. რუსეთის მდინარეები მიეკუთვნებიან 5 მთავარ აუზს: შავი ზღვის (დნეპრი და დონი), კასპიის (ვოლგა), არქტიკის (ობი, ენისეი, ლენა, ჩრდილოეთის დვინა, პეჩორა, ინდიგირგა), ბალტიის (ნევა) და წყნარი ოკეანის. ვოლგა ევროპის უმსხვილესი მდინარეა (3530 მ). მის ნაპირებზე მდებარეობს რუსეთის 4 უმსხვილესი ქალაქი (13-დან) – ნოვგოროდი, ყაზანი, სამარა და ვოლგოგრადი. წყალდიდობებისა და წყალმოვარდნის დროს იტბორება უზარმაზარი ტერიტორიები და წარმოიქმნება ჭაობები. მდინარე ობი წარმოქმნის ყველაზე დიდ ჭაობს – 49 ათასი კვ. კმ. რუსეთის ევროპულ ნაწილში უმსხვილესი მდინარეები დაკავშირებულია არხების სისტემით. ყველაზე გრძელი არხია ვოლგა-ბალტიის, რომლის სიგრძე 1100 კმ-ია.\n\nრუსეთში ორ მილიონზე მეტი ტბაა, საერთო ფართობით 350 ათასი კვ. კმ. ტბების უმრავლესობა მყინვარული წარმოშობისაა. უმსხვილესი ტბებია: ლადოგის (17 680 კვ. კმ), ონეგის (9720 კვ. კმ), ჩუდის (3550 კვ. კმ), ილმენი (1000 კვ.კმ). მსოფლიოს უღრმესი და ციმბირის უდიდესი ტბა არის ბაიკალი. გვხვდება აგრეთვე შემდეგი წყალსაცავები: რიბინსკის, შუშენსკოეს, კრასნოიარსკის, ვილუის.\n\nჭაობებს რუსეთის ტერიტორიაზე 2 მლნ. კვ. კმ. უკავია (დასავლეთ ციმბირში თითქმის 50 % ჭაობია). დიდი მდინარეების დელტაშიც წარმოიქმნება დაჭაობებული ადგილები. სეისმურად აქტიურ ტერიტორიებზე არის ვულკანებიც, მათგან ყველაზე მეტი კამჩატკაზე მდებარეობს.\n\n=== ფლორა და ფაუნა ===\nupright|thumbnail|right|140px| [[მურა დათვი]]. [[რუსული დათვები|რუსეთის სიმბოლო]].\nupright|thumbnail|140px|right|[[ამურის ვეფხვი]], [[შორეული აღმოსავლეთი|შორეულ აღმოსავლეთში]].\nupright|thumbnail|180px|left|[[არყი]]ს ხეები [[ციმბირი|ციმბირში]], [[ნოვოსიბირსკის ოლქი]]. [[არყი]] არის რუსეთი [[ეროვნული ხე]].\nარქტიკაში რამდენიმე ბუნებრივ ზონას გამოყოფენ: არქტიკულ უდაბნოებს, ტუნდრას, ტყეტუნდრას, ტაიგას, შერეული და ფართოფოთლოვანი ტყეების, ტყესტეპი, სტეპი, უდაბნოები და ნახევარუდაბნოები.\n\nარქტიკულ უდაბნოები გვხვდება უკიდურეს ჩრდილოეთ ნაწილში. მისთვის დამახასიათებელია მწირი მცენარულობა და თითქმის მთლიანად დაფარულია ყინულით. აქ ბინადრობენ თეთრი დათვი, ლომვეშაპი, სელაპი. ზაფხულობით კი კლდეებზე შევხვდებით ფრინველთა ბაზარს, ისეთებს, როგორიცაა ბატასინი. არქტიკულს მოსდევს ტუნდრის ზონა, რომელიც რუსეთის ტერიტორიის 10 % იკავებს. იგი თითქმის უტყეოა და ძირითადად იზრდება ხავსი, ხავსურა, ბუჩქნარები, ბალახები და ჯუჯა არყები. აქ ბინადრობს: ირემი, თეთრი მელა, თეთრი ბუ, კაკაბი, ბატასინი. შედარებით შეცვლილია ტყეტუნდრის ბუნება. აქ უკვე ჩნდება ტყის მცენარეულობა: ნაძვი და რბილწიწვიანა ლარიქსი. მნიშვნელოვანი ფართობი ჭაობებს უკავიათ. ყველაზე დიდი ტერიტორია ტაიგას უკავია (60 %), რომლისთვისაც დამახასიათებელია ნაძვისა და სოჭის ტყეები. თუმცა გვხვდება ფართოფოთლოვანი ტყის მასივებიც. ეს ზონა ნელ–ნელა შერეულ და ფართოფოთლოვან ტყეთა ზონაში გადადის. ძირითადი სახეობები, რომლებიც აქ ხარობს არის მუხა და ცაცხვი. ბინადრობს: ამურის ვეფხვი, ირემი, მანჯურიის კურდღელი, ხოხობი. უფრო განვითარებულია ფოთლოვანი მცენარეულობა ტყესტეპის ზონაში. ევროპულ ნაწილში ხარობს არყი, ხოლო აღმოსავლეთით – ვერხვი. ეს ზონა სამხრეთისკენ იცვლება სტეპით. მცენარეულობის ძირითადი წარმომადგენლები არიან: ვაციწვერა, ჭანგა, აბზინდა, სტეპის ბუჩქნარები. ტყის მცენარეები ძირითადად მდინარეების ხეობებსა და დაბლობებზეა გავრცელებული. მშრალ ბუნებრივ პირობებს ყველაზე კარგად ადაპტირებულია მღრღნელების სხვადასხვა სახეობები, სტეპის მგელი, მელა, ანტილოპები. ყველაზე მცირე ტერიტორია უდაბნოსა და ნახევარუდაბნოს ბუნებრივ ზონას უკავია და ის მხოლოდ კასპიისპირეთს მოიცავს. ნიადაგი საკმაოდ დამლაშებულია, ამიტომ ამ ადგილებისთვის მწირი მცენარეულობაა დამახასიათებელი. მრავლადაა სხვადასხვა სახეობის ქვეწარმავალი.\n\n== სახელმწიფო ==\n* ''სახელმწიფო სისტემა'' — გარდამავალი.\n* ''სახელმწიფოს მეთაური'' — პრეზიდენტი ვლადიმირ პუტინი (2012 წლიდან).\n* ''მთავრობის მეთაური — პრემიერ-მინისტრი დიმიტრი მედვედევი (2012 წლიდან).\n* საკანონმდებლო ორგანო'' — ორპალატიანი ფედერალური კრება (ფედერაციის საბჭო — 178 წევრი და სახელმწიფო სათათბირო — 450 წევრი).''\n* ''პოლიტიკური პარტიები'' — კომუნისტური პარტია (თავმ. გ. ზიუგანოვი), მოძრაობა „ნაშ დომ — როსია“ (ვ. ჩერნომირდინი), ლიბერალურ-დემოკრატიული პარტია (ვ. ჟირინოვსკი), გაერთიანება „იაბლოკო“ (ვ. იავლინსკი).\n\n== ტერიტორიული მოწყობა ==\n\nრუსეთის ფედერაცია 89 თანაბარუფლებიანი სუბიექტისაგან შედგება, მათ შორის — 21 რესპუბლიკაა (республика), 1 ავტონომიური ოლქი (автономная область), 10 ავტონომიური ოკრუგი (автономный округ), 6 მხარე (край), 49 ოლქი (область) და 2 ფედერალური ქალაქი (город — მოსკოვი, სანქტ-პეტერბურგი).\n\n=== ფედერალური ოკრუგები ===\n2000 წლის მაისში პრეზიდენტის დეკრეტით შემოღებულ იქნა ახალი ადმინისტრაციული დაყოფა — 7 ფედერალური ოკრუგი:\n* ცენტრალური ფედერალური ოკრუგი (ადმ. ცენტრი — მოსკოვი)\n* ჩრდილო-დასავლეთის ფედერალური ოკრუგი (ადმ. ცენტრი — სანქტ-პეტერბურგი)\n* სამხრეთის ფედერალური ოკრუგი (ადმ. ცენტრი — დონის როსტოვი)\n* ჩრდილოეთ კავკასიის ფედერალური ოკრუგი (ადმ. ცენტრი — პიატიგორსკი)\n* ვოლგისპირეთის ფედერალური ოკრუგი (ადმ. ცენტრი — ნიჟნი-ნოვგოროდი)\n* ურალის ფედერალური ოკრუგი (ადმ. ცენტრი — ეკატერინბურგი)\n* ციმბირის ფედერალური ოკრუგი (ადმ. ცენტრი — ნოვოსიბირსკი)\n* შორეული აღმოსავლეთის ფედერალური ოკრუგი (ადმ. ცენტრი — ხაბაროვსკი)\n\n=== ეროვნული რესპუბლიკები ===\n\n\n== დემოგრაფია ==\n\n\nthumb|right|მოსახლეობა (მილიონობით) 1950 – 1991 [[რსფსრ|რუსეთის სფსრ]] [[სსრკ|საბჭოთა კავშირში]], 1991 - 1 იანვარი 2010 [[რუსეთის ფედერაცია]].<ref name=\"gks\"></ref>\nრუსეთის ფედერაციის ტერიტორიაზე მრავალი ეთნიკური ჯგუფი სახლობს, რუსეთში მოსახლე ძირითადი ეთნიკური ჯგუფების რაოდენობა შეადგენს 160, ისინი ერთმანეთისგან ძალიან განსხვავდებიან და დასახლებული ტერიტორიების ადგილობრივ მოსახლეობას შეადგენენ.<ref></ref> რუსეთში მცხოვრები ადამიანები არათანაბრადაა განლაგებული, ეს ძირითადად განპირობებულია რუსეთის უზარმაზარი ტერიტორიით.<ref>ნახეთ ''ქვეყნების სია მოსახლეობის სიმჭიდროვის მიხედვით''</ref> მოსახლეობის ყველაზე დიდი სიმჭიდროვით გამოირჩევა ევროპული რუსეთი და ურალის მთების ახლოს მდებარე ტერიტორიები. მოსახლეობის ყველაზე ნაკლები სიმჭიდროვით გამოირჩევა ციმბირი. რუსეთი მაღალურბანიზებული ქვეყანაა მოსახლეობის 73% ქალაქებში ცხოვრობს, ხოლო დარჩენილი მოსახლეობის 27 % სხვა დასახლებულ პუნქტებში სახლობს.<ref></ref> 2010 წლის 1 იანვრის მონაცემებით რუსეთის მოსახლეობა 141,927,297 ადამიანს შეადგენს.\n\nრაც შეეხება რუს ემიგრანტებს, დაახლოებით 10 მილიონი ადამიანი ცხოვრობს ყოფილი საბჭოთა კავშირის ქვეყნებში<ref></ref>. ხოლო ეთნიკური რუსებიდან 116 მილიონი ადამინი რუსეთში სახლობს.<ref>Ethnic groups in Russia, 2002 census, ''Demoscope Weekly''. Retrieved 5 February 2009.</ref> ეთნიკური რუსებიდან 20 მილიონი ადამიანი, საბჭოთა კავშირის ყოფილი რესპუბლიკების უკრაინისა და ყაზახეთის ადგილობრივი მოსახლეობაა.<ref>\"Russians left behind in Central Asia\", BBC News, 23 November 2005.</ref>\n\nაქ მცხოვრები ხალხების უმრავლესობისთვის მშობლიური ენა რუსულია, თუმცა მრავალ ადგილორივ ეთნიკურ წარმომადგენლობას თავისი სპეციალური ენა გააჩნიათ.\n\n\n\n\n== ეკონომიკა ==\n\nრუსეთი ინდუსტრიულ-აგრარული ქვეყანაა. ქვეყანას აქვს ნავთობის, ბუნებრივი აირის, ქვანახშირის მნიშვნელოვანი მარაგები, საშენი ხე-ტყე, სხვა სტრატეგიული მინერალები, რაც ქვეყნის შემოსავლების ძირითადი წყაროა. მრეწველობის წამყვანი დარგებია: მანქანათმშენებლობა, შავი და ფერადი მეტალურგია, ქიმიური და ნავთობქიმიური მრეწველობა, სატყეო მეურნეობა და სხვა. მნიშვნელოვანი წილი აქვს სოფლის მეურნეობას. ექსპორტის ძირითადი ელემენტებია — ბუნებრივი აირი, ნავთობი, მანქანათმშენებლობის პროდუქცია, ხე-ტყე, ქვანახშირი, კვების პროდუქტები. ეროვნული ვალუტა — რუსული რუბლი (RUR).\n\n=== ტრანსპორტი ===\nthumbnail|right|180px|9288 კილომეტრიანი, [[ტრანსციმბირის მაგისტრალი]]. ქალაქი [[ვლადივოსტოკი]].\nრუსეთის სატრანსპორტო ქსელი საკმაოდ განვითარებულია და მოიცავს სარკინიგზო გზების 87 ათას კმ-ს, საავტომობილო გზების 745 ათას კმ-ს (ასფალტის საფარიანი), 600 ათას კმ-ზე მეტი საჰაერო და 115 ათასი კმ საზღვაო-სამდინარო გზებს. ქვეყნის მკაცრი კლიმატური პირობების გამო უპირატესად სარგებლობენ სახმელეთო ტრანსპორტით. მეორე ადგილი სატვირთო გადაზიდვების მხრივ საზღვაო ტრანსპორტს უკავია (მოკლეა სანავიგაციო პერიოდი, იყინება პორტები). თანამედროვე სატრანსპორტო ქსელის მდგომარეობა გაუარესბულია, რადგან საკმაო ხანია არ განახლებულა. ამას მივყავართ სხვადასხვა პრობლემებამდე, როგორიცაა უსაფრთხოება.\n\nსარკინიგზო ტრანსპორტი – ყველაზე განვითარებულია რუსეთში. ევროპულ ნაწილში მას აქვს რადიალური განლაგება, რომლის ცენტრი მოსკოვში მდებარეობს. პირველი რკინიგზა მოსკოვი-ლენინგრადი 1851 წელს გაიხსნა, ხოლო 1892 წელს სარკინიგზო მაგისტრალი გაიყვანეს ციმბირისკენ.\n\nსაზღვაო ტრანსპორტი – ყველაზე დიდი წილი აქვს საერთაშორისო ტვირთბრუნვაში. რუსეთს მნიშვნელოვანი პორტები აქვს: ნოვოროსიისკი (შავი ზღვა), კალინინგრადი, სანქტ-პეტერბურგი, ბალტიისკი (ბალტიის ზღვა), არხანგელსკი (თეთრი ზღვა), ვლადივოსტოკი, აღმოსავლეთის პორტი (იაპონიის ზღვა). ვლადივოსტოკთან ერთად რუსეთში შემდეგი გაუყინავი პორტებია: მურმანსკი, მახაჩკალა, ნოვოროსიისკი.\n\nსამდინარო ტრანსპორტი – ყველაზე დიდი მოთხოვნით სარგებლობს ჩრდილოეთის რეგიონებში (ციმბირი). მნიშვნელოვანია მდინარეთა ვოლგა-კამის აუზი, რომელიც სამდინარო ტვირთბრუნვის 40%-ს ახორციელებს. აგრეთვე მნიშვნელოვანია ისეთი მდინარეები, როგორიცაა ენისეი, ობი, ლენა, ამური და მათი შენაკადები.\n\nსაავტომობილო ტრანსპორტი – სუსტად არის განვითარებული რუსეთში. ეს განპირობებულია გზების მშენებლობის სიძვირით და მკაცრი ბუნებრივი პირობებით. თუმცა ავტომობილის უდავო უპირატესობას წარმოადგენს მობილობა და საკმაოდ კომფორტულია მგზავრთათვის. ეს წარმოქმნის ამ სახეობის ტრანსპორტზე მოთხოვნის ზრდის ტენდენციას.\n\nსაჰაერო ტრანსპორტი – ყველაზე ძვირ სატრანსპორტო საშუალებას წარმოადგენს, ამიტომ ხდება მხოლოდ მალფუჭადი პროდუქტების გადაზიდვა. დიდ როლს თამაშობს მგაზვრთა ტრანსპორტირებაში. მნიშვნლოვანია ვერტმფრენების ფუნქცია ქვეყნის უკიდურეს ჩრდილოეთ ნაწილში (სასწრაფო სამედიცინო დახმარება). ყველაზე მსხვილი აეროპორტებია მოსკოვსა (დომოდევო, შერემეტიევო, ვნუკოვო) და სანქტ-პეტერბურგში.\n\n=== ტურიზმი ===\n\nვრცელი ტერიტორიები, მრავალფეროვანი ბუნება და ლანდშაფტი გახდა რუსეთში ტურიზმის განვითარების ერთ-ერთი მიზეზი. მსოფლიო ტურიზმის ორგანიზაციის მიერ რუსეთის ტურისტული პოტენციალი შეფასდა და დადგინდა, რომ სრულად განვითარებული ინფრასტრუქტურის შემთხვევაში ქვეყანა შეძლებს 40 მლნ. საერთაშორისო ტურისტის მიღებას წელიწადში. თუმცა დღესდღეობით მათი რაოდენობა ყოველწლიურად 7,4 მლნ-ს შეადგენს. 2007 წლის მონაცემებით ჩასული ტურისტების რაოდენობა 20,6 მლნ-ს შეადგენს. საერთო შემოსავალი 2008 წელს 11 943 მლნ დოლარია, ხოლო ტურისტული გასავალი (დანახარჯები) ამავე წელს 24,9 მლრდ დოლარია.\n\nრუსეთის ტერიტორია იყოფა შემდეგ ტურისტულ რაიონებად: ცენტრალური რაიონი – ქვეყნის ევროპული ნაწილი, მნიშვნელოვანი ქალაქებით (მოსკოვი, სანქტ-პეტერბურგი); დასავლეთ რაიონი – ბალტიის ზღვის სანაპირო ტურისტული ცენტრებით კალინინგრადში, ნოვგოროდსა და ფსკოვში; ზემო ვოლგის – ტვერი, იაროსლავლი; ურალის რაიონი – პერმი, უფა. ჩრდილოეთ რუსეთში გამოიყოფა ქვერაიონი – კარელიის-ნოლსკი, რომლის ტურისტული ცენტრებია პეტროზავოდსკი, მურმანსკი, არხანგელსკი, რესპუბლიკა კომი და სანქტ-პეტერბურგი. მნიშვნელოვანი რეგიონია სამხრეთ რუსეთი, რომელიც შემდეგ ქვერაიონებს მოიცავს: შავი ზღვისპირეთი – სოჭი, ანაპა, გელენჯიკი; ჩრდილოეთ კავკასიონი ანუ კავკასიონის მინერალური წყლების კურორტები – ნალჩიკი, ვლადიკავკაზი, კრასნი კლუჩი, ჟელეზნოგორსკი, კისლოვოდსკი, კავკაზსკიე მინერალნიე ვოდი; მთიანი კავკასიის რაიონი – ჯამბალაისკი, ტებერდა, დომბაი, არხიზი; აზოვის რაიონი – როსტოვი დონზე, ტაგანროგი; კასპიის ზღვისპირეთი და ვოლგისა ნაპირები – სამხრეთ რუსეთის რაიონი. ციმბირი და შორეული აღმოსავლეთის რეგიონი იყოფა შემდეგ ქვერაიონებად: ობი-ალთაის ტურისტული ცენტრები – კურგანი, ომსკი, ბარნაული, კემეროვო; ენისეისა და ბაიკალისპირეთი – კრასნოიარსკი, აბაკანი; შორეული აღმოსავლეთი – კურილიის კუნძულები და სახალინი; რუსეთის ტერიტორიის აზიური ჩრდილოეთი – პეტროპავლოვსკი, კამჩატკა, ბოლანჩა, ტოპაია.\n\n== რუსეთ-საქართველოს ურთიერთობები ==\n\nდიპლომატიური ურთიერთობები საქართველოსა და რუსეთის ფედერაციას შორის დამყარდა 1992 წლის 1 ივლისს. 2008 წლის 3 სექტემბრიდან, აგვისტოს თვეში რუსეთის საქართველოზე განხორციელებული აგრესიის შედეგად, საქართველომ გაწყვიტა დიპლომატიური ურთიერთობა რუსეთის ფედერაციასთან. 2009 წლის მარტს გაიხსნა საქართველოში შვეიცარიის საელჩოს რუსეთის ფედერაციის ინტერესების სექცია, იმავე დღეს გაიხსნა რუსეთის ფედერაციაში შვეიცარიის საელჩოს საქართველოს ინტერესების სექცია.\n\n=== ეკონომიკური თანამშრომლობა და ინვესტიციები ===\n2005 წლის ბოლომდე ეკონომიკური ურთიერთობები საქართველოსა და რუსეთს შორის საკმაოდ აქტიურად ვითარდებოდა, იზრდებოდა საქონელბრუნვა, მუშაობდა ეკონომიკური თანამშრომლობის სამთავრობათაშირისო კომისია, მაგრამ რუსეთის მხრიდან განხორციელებულმა ქმედებებმა ჯერ შეაჩერა ზრდის ტემპი, შემდეგ კი პრაქტიკულად მინიმუმამდე დაიყვანა ამ მიმართულებით თანამშრომლობა, კერძოდ:\n* 2005 წლის დეკემბრიდან, ფიტოსანიტარული ნორმების დარღვევის საბაბით აიკრძალა საქართველოდან რუსეთში მცენარეული წარმოშობის პროდუქციის ექსპორტი;\n* 2006 წლის მარტის ბოლოს აიკრძალა ქართული ღვინის, ღვინომასალის, ბრენდისა და შუშხუნა ღვინოების რუსეთში იმპორტი და რეალიზაცია. აპრილის ბოლოს აკრძალვები გავრცელდა საქართველოდან ექსპორტირებულ მინერალურ წყლებზე;\n* 2006 წლის 8 ივლისს რუსეთმა დახურა ერთადერთი ლეგიტიმური საკონტროლო-გამშვები პუნქტი საქართველო-რუსეთის სახელმწიფო საზღვარზე „ყაზბეგი-ზემო ლარსი“, მისი სარეკონსტრუქციო სამუშაოების დაწყების საბაბით;\n* 2006 წლის 2 ოქტომბრიდან რუსეთმა შეწყვიტა საქართველოსთან საჰაერო, საავტომობილო, საზღვაო და სარკინიგზო მიმოსვლა და საფოსტო კავშირი.\n\nპირდაპირმა ინვესტიციებმა რუსეთის ფედერაციიდან საქართველოს ეკონომიკაში მკვეთრად იმატა 2003 წელს და ძირითადად ხორციელდებოდა ენერგეტიკულ სფეროსა და გადამამუშავებელ მრეწველობაში. 2006 წელს მკვეთრად შემცირდა ინვესტიციების რაოდენობა.\n\n=== სამართლებრივი ბაზა ===\nსაქართველოსა და რუსეთის ფედერაციას შორის გაფორმებულია ასზე მეტი სახელშეკრულებო-სამართლებრივი დოკუმენტი, მათ შორის:\n* საერთაშორისო საჰაერო მიმოსვლის შესახებ (6.10.1993)\n* საბაჟო საზღვარზე გამშვები პუნქტების შესახებ (6.10.1993)\n* საკონსულო კონვენცია (8.10.1993)\n* კავშირგაბმულობის დარგში თანამშრომლობის შესახებ (3.02.1994)\n* თავისუფალი ვაჭრობის შესახებ (3.02.1994)\n* საერთაშორისო საავტომობილო მიმოსვლის შესახებ (3.02.1994)\n* კულტურის, მეცნიერებისა და განათლების შესახებ (3.02.1994)\n* რკინიგზის ტრანსპორტის საქმიანობის კოორდინაციის შესახებ (15.09.1995)\n* სავაჭრო ნაოსნობის შესახებ (19.03.1996)\n* რუსეთის ფედერაციის ეროვნულ ბანკსა და საქართველოს ეროვნულ ბანკს შორის ანგარიშსწორების ორგანიზების თაობაზე (10.01.1997)\n* საგადასახადო კანონმდებლობის დარღვევასთან ბრძოლის საკითხებზე თანამშრომლობისა და ინფორმაციის ურთიერთგაცვლის შესახებ (09.01.1997)\n* სასაზღვრო საკითხებში თანამშრომლობის შესახებ (03.11.1998)\n* უკანონო საფინანსო ოპერაციებთან აგრეთვე უკანონო გზით მიღებული შემოსავლების ლეგალიზაციასთან (გაწმენდასთან) დაკავშირებულ საფინანსო ოპერაციებთან ბრძოლის სფეროში თანამშრომლობისა და ურთიერთდახმარების შესახებ (04.06.1999)\n* შემოსავლებსა (მოგებასა) და კაპიტალზე (ქონებაზე) ორმაგი დაბეგრვის თავიდან აცილებისა და გადასახადების გადაუხდელობის აღკვეთის შესახებ (04.08.1999)\n* საქონლის (სამუშაოს, მომსახურების) ექსპორტისა და იმპორტის ირიბი გადასახადებით დაბეგვრის პრინციპების შესახებ (10.07.2001)\n* ინტელექტუალური საკუთრების დაცვის სფეროში თანამშრომლობის შესახებ (11.02.2004)\n* საქართველოს ტერიტორიაზე განლაგებული ამიერკავკასიაში არსებული რუსეთის ჯარების ჯგუფის რუსეთის სამხედრო ბაზებისა და სხვა სამხედრო ობიექტების დროებითი ფუნქციონირების ვადების, წესისა და მათი გაყვანის შესახებ (31.03.2006).\n\n== კულტურა ==\n\n* ''არქიტექტურა'': პეტერბურგის ისტორიული ცენტრი, კიჟი პოგოსტი, კრემლი და წითელი მოედანი, ამაღლების ტაძარი მოსკოვში, ნოვგოროდი და მისი შემოგარენი, დიდი ნოვგოროდი, ვლადიმირისა და სუზდალის მონუმენტები.\n* ''სხვა ღირსშესანიშნაობები'': სოლოვეცკის კუნძულის ისტორიული ანსამბლი, ბაიკალის ტბა, კამჩატკის ვულკანები, კავკასიის მინერალური წყლები.\n* ''სულიერი კულტურა'': რუსული ეპოსი — თქმულება იგორზე (XII ს.).\n\n== სქოლიო ==\n\n\n\n\n\n\n\n\n\n\n\n\n\n \nკატეგორია:ევროპის ქვეყნები\nკატეგორია:აზიის ქვეყნები\nკატეგორია:დიდი რვიანის ქვეყნები\nკატეგორია:სლავური ქვეყნები\nკატეგორია:ბალტიის ზღვის ქვეყნები\nკატეგორია:გაეროს წევრი სახელმწიფოები\nკატეგორია:ბირთვული ქვეყნების სია", "url": "https://ka.wikipedia.org/wiki/რუსეთი", "length": 52082}
{"id": "1550", "title": "ანრი I (საფრანგეთი)", "text": "მინი|ჰენრის გამოსახულება <nowiki>''</nowiki>''Chroniques de France ou de St Denis<nowiki>''</nowiki>-დან.''\n'''ანრი I''' (დ. 17 მაისი, 1008  — გ. 4 აგვისტო, 1060) — საფრანგეთის მეფე 1031-იდან, კაპეტინგების დინასტიის მესამე მეფე. რობერტ II-ს (972-1031) და კონსტანცია არლერის (973–1032) შვილი.\n\n==ლიტერატურა==\n\n\n\n\n\nკატეგორია:საფრანგეთის მეფეები\nკატეგორია:დაბადებული  17 მაისი\nკატეგორია:დაბადებული 1008\nკატეგორია:გარდაცვლილი  4 აგვისტო\nკატეგორია:გარდაცვლილი 1060\nკატეგორია:სენ-დენის ბაზილიკაში დაკრძალულები", "url": "https://ka.wikipedia.org/wiki/ანრი_I_(საფრანგეთი)", "length": 503}
{"id": "1568", "title": "სახელმწიფო ენა", "text": "'''სახელმწიფო ენა''' — ენა, რომელიც ამ სტატუსით არის განსაზღვრული ამა თუ იმ ქვეყნის კონსტიტუციაში, ან კონსტიტუციის არარსებობის შემთხვევაში - სახელმწიფოს კანონებში. ეს არის ენა, რომელსაც სახელმწიფოს მოქალაქეები იყენებენ სახელმწიფო ხელისუფლების ორგანოებთან (საკანონმდებლო, სასამართლო, აღმასრულებელი) ურთიერთობებისას. ერთმანეთისაგან უნდა გაიმიჯნოს სახელმწიფო ენა, რომელიც ასეთად აღიარებულია მთელი ქვეყნის ტერიტორიაზე, ეროვნული უმცირესობების ენებისაგან, რომელთაც აქვს სახელმწიფო (ოფიციალური) ენის სტატუსი ქვეყნის ამა თუ იმ რეგიონში. მაგალითად, საქართველოს სახელმწიფო ენაა ქართული, აფხაზეთის ავტონომიური რესპუბლიკის — ქართული და აფხაზური. ანალოგიური სტატუსი აქვს თათრულ ენას თათრეთის რესპუბლიკაში (რუსეთი), კატალონიურ ენას კატალონიაში (ესპანეთში), ფრანგულ ენას ლუიზიანის შტატში (აშშ) და ა.შ. \n\nთანამედროვე მსოფლიო ქვეყნების ნახევარზე მეტს აქვს დაფიქსირებული სახელმწიფო ენა, ზოგიერთ შემთხვევაში — ორი, სამი და მეტი ენა. \n\n* '''2 სახელმწიფო ენა''': კანადა, ფინეთი, ირლანდია, ბელარუსი, ავღანეთი, ჰაიტი...\n* '''3 სახელმწიფო ენა''': ბელგია, პარაგვაი, ...\n* '''4 სახელმწიფო ენა''': შვეიცარია, სინგაპური, ...\n\nდა ბოლოს, ზოგიერთ ქვეყანაში სახელმწიფო ენის ცნება არ არსებობს, უფრო ზუსტად, კანონმდებლობით არ არის განსაზღვრული. მათ რიცხვს მიეკუთვნება ავსტრალია, დიდი ბრიტანეთი, ერიტრეა, შვედეთი და სხვები. ასეთ შემთხვევაში, როგორც წესი, ქვეყნის უმრავლესობის ენებს მოიხსენიებენ ოფიციალური ენის სახელით.\n\n== იხილეთ აგრეთვე ==\n* სახელმწიფო ენები\n\n== ლიტერატურა ==\n* ''Writing Systems of the World: Alphabets, Syllabaries, Pictograms'' (1990),  — lists official languages of the countries of the world, among other information.\n\n== რესურსები ინტერნეტში ==\n*Languages by country \n\nკატეგორია:ენები\nკატეგორია:სახელმწიფო\nკატეგორია:სოციოლინგვისტიკა", "url": "https://ka.wikipedia.org/wiki/სახელმწიფო_ენა", "length": 1722}
{"id": "1570", "title": "სახელმწიფო ენების სია", "text": "==სუვერენულ სახელმწიფოთა ოფიციალური ენების სია==\n\n=== ა ===\n'''ავღანური ენა''' (პუშტუ):\n* ავღანეთი - დარისთან ერთად.\n\n'''აზერბაიჯანული ენა''': \n* აზერბაიჯანი \n\n'''აიმარა''':\n# ბოლივია - ესპანურთან და კეჩუასთან ერთად.\n# პერუ - ესპანურთან და კეჩუასთან ერთად.\n\n'''ალბანური ენა''':\n# ალბანეთი\n# ჩრდილოეთი მაკედონია\n\n'''არაბული ენა''':\n# ალჟირი\n# არაბთა გაერთიანებული საამიროები\n# ბაჰრეინი\n# ეგვიპტე\n# ერაყი - ქურთულთან ერთად.\n# ერიტრეა - ტიგრინიასთან ერთად.\n# იემენი\n# იორდანია\n# ისრაელი - ებრაულთან ერთად.\n# კატარი\n# კომორის კუნძულები - ფრანგულთან და კომორულთან ერთად. \n# ლიბანი\n# ლიბია\n# მავრიტანია\n# მაროკო\n# ომანი\n# საუდის არაბეთი\n# სირია\n# სუდანი\n# ტუნისი\n# ქუვეითი\n# ჩადი - ფრანგულთან ერთად.\n# ჯიბუტი - ფრანგულთან ერთად.\n\n'''ასამური ენა''':\n* ინდოეთი - სხვა 15 ენასთან ერთად.\n\n'''აფრიკაანსი''':\n# ნამიბია\n# სამხრეთ აფრიკის რესპუბლიკა - სხვა 11 ენასთან ერთად.\n\n=== ბ ===\n'''ბელარუსული ენა''':\n* ბელარუსი\n\n'''ბენგალური ენა''':\n# ბანგლადეში\n# ინდოეთი - სხვა 15 ენასთან ერთად.\n\n'''ბერძნული ენა''': \n# კვიპროსი - თურქულთან ერთად. \n# საბერძნეთი\n\n'''ბოსნიური ენა''':\n* ბოსნია და ჰერცეგოვინა - ხორვატულთან და სერბიულთან ერთად.\n\n'''ბულგარული ენა''':\n* ბულგარეთი\n\n=== გ ===\n'''გერმანული ენა''':\n# ავსტრია\n# ბელგია - ფრანგულთან და ნიდერლანდურთან ერთად.\n# გერმანია\n# ლიხტენშტაინი\n# შვეიცარია - ფრანგულთან, იტალიურთან და რეტო-რომანულთან ერთად. \n\n'''გუარანი'''\n* პარაგვაი - ესპანურთაან ერთად.\n\n'''გუჯარათული ენა''':\n* ინდოეთი - სხვა 15 ენასთან ერთად.\n\n=== დ ===\n'''დანიური ენა'''\n* დანია\n\n'''დარი ენა''':\n* ავღანეთი - ავღანურთან ერთად.\n\n=== ე ===\n'''ებრაული ენა''' (ივრითი):\n* ისრაელი - არაბულთან ერთად.\n\n'''ესპანური ენა''':\n# არგენტინა\n# ბოლივია - აიმარასთან და კეჩუასთან ერთად.\n# გვატემალა\n# ეკვადორი\n# ეკვატორული გვინეა - ფრანგულთან ერთად.\n# ესპანეთი \n# ვენესუელა\n# კოლუმბია\n# მექსიკა\n# ნიკარაგუა\n# პანამა\n# პარაგვაი - გუარანისთან ერთად.\n# პერუ - კეჩუასთან ერთად.\n# სალვადორი\n# ურუგვაი\n# ჩილე\n# ჰონდურასი\n\n=== ვ ===\n'''ვენდა ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n'''ვიეტნამური ენა''':\n* ვიეტნამი\n\n=== ზ ===\n'''ზულუ ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n=== თ ===\n'''თურქული ენა''':\n# თურქეთი\n# კვიპროსი - ბერძნულთან ერთად.\n\n=== ი ===\n'''იაპონური ენა''':\n* იაპონია\n\n'''ინგლისური ენა''':\n# ავსტრალია\n# ახალი ზელანდია - მაორულთან ერთად.\n# ბაჰამის კუნძულები\n# ბელიზი\n# ბოტსვანა\n# გაიანა\n# გამბია\n# ზამბია\n# ინდოეთი - სხვა 15 ენასთან ერთად.\n# ირლანდია - ირლანდიურთან ერთად.\n# კანადა - ფრანგულთან ერთად.\n# კენია - სუაჰილისთან ერთად.\n# კირიბატი\n# ნიგერია\n# პაკისტანი\n# პაპუა-ახალი გვინეა - ტოკ-პისინთან და მოტუსთან ერთად.\n# სამხრეთ აფრიკის რესპუბლიკა - სხვა 11 ენასთან ერთად.\n# სინგაპური - მალაიურთან, ტამილურთან და ჩინურთან ერთად.\n# ფილიპინები - ფილიპინურთან ერთად.\n# ფიჯი - ფიჯიურთან და ჰინდისთან ერთად.\n\n'''ინდონეზიური ენა''':\n* ინდონეზია\n\n'''ირლანდიური ენა'''\n* ირლანდია - ინგლისურთან ერთად.\n\n'''იტალიური ენა''':\n# ვატიკანი\n# იტალია\n# სან-მარინო\n# შვეიცარია - ფრანგულთან, გერმანულთან და რეტო-რომანულთან ერთად.\n\n=== კ ===\n'''კანადა ენა''':\n* ინდოეთი - სხვა 15 ენასთან ერთად.\n\n'''კატალანური ენა''':\n* ანდორა\n\n'''კეჩუა'''\n# ბოლივია - ესპანურთან და აიმარასთან ერთად.\n# პერუ - ესპანურთან და აიმარასთან ერთად.\n\n'''კორეული ენა''':\n# სამხრეთი კორეა\n# ჩრდილოეთი კორეა\n\n=== ლ ===\n'''ლათინური ენა''':\n* ვატიკანი - იტალიურთან ერთად.\n\n'''ლაოსური ენა''':\n* ლაოსი\n\n'''ლატვიური ენა''':\n* ლატვია\n\n'''ლიეტუვური ენა''':\n* ლიეტუვა\n\n=== მ ===\n'''მაკედონური ენა''':\n* ჩრდილოეთი მაკედონია\n\n'''მალაიალამი''':\n* ინდოეთი - სხვა 15 ენასთან ერთად.\n\n'''მალაიური ენა''':\n# ბრუნეი\n# მალაიზია \n# სინგაპური - ინგლისურთან, ტამილურთან და ჩინურთან ერთად. \n\n'''მალდივური ენა''':\n* მალდივის კუნძულები \n\n'''მაორული ენა''':\n* ახალი ზელანდია - ინგლისურთან ერთად.\n\n'''მარატული ენა''':\n* ინდოეთი - სხვა 15 ენასთან ერთად.\n\n'''მოლდავური ენა''':\n* მოლდოვა\n\n'''მოტუ ენა''':\n* პაპუა-ახალი გვინეა - ინგლისურთან და ტოკ-პისინთან ერთად.\n\n=== ნ ===\n'''ნდებელე''':\n* სამხრეთ აფრიკის რესპუბლიკა - სხვა 11 ენასთან ერთად.\n\n'''ნეპალური ენა''':\n* ნეპალი\n\n'''ნიდერლანდური ენა''':\n# ბელგია - ფრანგულთან და გერმანულთან ერთად. \n# ნიდერლანდები\n# სურინამი\n\n'''ნორვეგიული ენა''':\n* ნორვეგია\n\n=== ო ===\n'''ორია ენა''':\n* ინდოეთი - სხვა 15 ენასთან ერთად.\n\n=== პ ===\n'''პენჯაბური ენა''':\n* ინდოეთი - სხვა 15 ენასთან ერთად.\n\n'''პოლონური ენა''':\n* პოლონეთი\n\n'''პორტუგალიური''':\n# ანგოლა\n# ბრაზილია\n# გვინეა-ბისაუ\n# კაბო-ვერდე\n# მოზამბიკი\n# პორტუგალია \n# სან-ტომე და პრინსიპი \n# აღმოსავლეთი ტიმორი\n\n=== რ ===\n'''რეტო-რომანული ენა''':\n* შვეიცარია - ფრანგულთან, გერმანულთან და იტალიურთან ერთად. \n\n'''რუმინული ენა''':\n# მოლდოვა ''\n# რუმინეთი\n\n'''რუსული ენა''':\n# ბელარუსი - ბელორუსულთან ერთად.\n# რუსეთი\n# ყაზახეთი - ყაზახურთან ერთად.\n# ყირგიზეთი - ყირგიზულთან ერთად.\n\n=== ს ===\n'''სანსკრიტი''':\n* ინდოეთი - სხვა 15 ენასთან ერთად.\n\n'''სერბული ენა''':\n# ბოსნია და ჰერცეგოვინა - ბოსნიურთან და ხორვატულთან ერთად.\n# სერბეთი\n\n'''სვაზი ენა''':\n# სამხრეთ აფრიკის რესპუბლიკა - სხვა 11 ენასთან ერთად.\n# ესვატინი - ინგლისურთან ერთად.\n\n'''სინდური ენა''':\n* ინდოეთი - სხვა 15 ენასთან ერთად.\n\n'''სინგალური ენა''':\n* შრი-ლანკა - ინგლისურთან და ტამილურთან ერთად.\n\n'''სლოვაკური ენა'''\n* სლოვაკეთი\n\n'''სლოვენური ენა''':\n* სლოვენია\n\n'''სომალური ენა''':\n* სომალი\n\n'''სომხური ენა''':\n* სომხეთი\n\n'''სოტო ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n'''სპარსული ენა ''' (ფარსი)\n* ირანი\n\n'''სუაჰილი''':\n# კენია - ინგლისურთან ერთად.\n# ტანზანია\n\n=== ტ ===\n'''ტაილანდური ენა''':\n* ტაილანდი\n\n'''ტამილური ენა''':\n# ინდოეთი - სხვა 15 ენასთან ერთად.\n# სინგაპური - ინგლისურთან, მალაიურთან და ჩინურთან ერთად. \n# შრი-ლანკა - ინგლისურთან და სინგალურთან ერთად. \n\n'''ტაჯიკური ენა''':\n* ტაჯიკეთი\n\n'''ტელუგუ ენა''':\n* ინდოეთი - სხვა 15 ენასთან ერთად.\n\n'''ტოკ-პისინი''':\n* პაპუა-ახალი გვინეა - ინგლისურთან და მოტუსთან ერთად.\n\n'''ტსვანა ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n'''ტსონგა ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n=== უ ===\n'''უკრაინული ენა''':\n* უკრაინა\n\n'''უნგრული ენა''':\n* უნგრეთი\n\n'''ურდუ''':\n# ინდოეთი - სხვა 15 ენასთან ერთად.\n# პაკისტანი\n\n=== ფ ===\n'''ფილიპინური ენა''' (ტაგალური):\n* ფილიპინები - ინგლისურთან ერთად.\n\n'''ფინური ენა''':\n* ფინეთი - შვედურთან ერთად.\n\n'''ფიჯიური ენა'''\n* ფიჯი - ინგლისურთან და ჰინდისთან ერთად.\n\n'''ფრანგული ენა''':\n# ბელგია - ნიდერლანდურთან და გერმანულთან ერთად.\n# ბურკინა-ფასო\n# ბურუნდი - კირუნდისთან და სუაჰილთან ერთად.\n# გაბონი\n# ეკვატორული გვინეა - ესპანურთან ერთად.\n# ვანუატუ - ინგლისურთან და ბისლამასთან ერთად. \n# კამერუნი - ინგლისურთან ერთად.\n# კანადა - ინგლისურთან ერთად.\n# კომორის კუნძულები - არაბულთან და კომორულთან ერთად.\n# კონგოს რესპუბლიკა-ბრაზავილი\n# კონგოს დემოკრატიული რესპუბლიკა\n# კოტ-დ’ივუარი\n# საფრანგეთი\n# ჰაიტი - ჰაიტიურთან ერთად.\n# მადაგასკარი - მალგაშურთან ერთად.\n# მავრიკი - ინგლისურთან ერთად.\n# მალი\n# მონაკო\n# რუანდა - ინგლისურთან და კინიარუანდასთან ერთად.\n# სეიშელის კუნძულები - ინგლისურთან ერთად.\n# სენეგალი\n# ტოგო\n# შვეიცარია - გერმანულთან, იტალიურთან და რეტო-რომანულთან ერთად.\n# ჩადი -არაბულთან ერთად.\n# ცენტრალური აფრიკის რესპუბლიკა\n# ჯიბუტი - არაბულთან ერთად.\n\n=== ქ ===\n'''ქართული ენა''':\n* საქართველო\n\n'''ქაშმირული ენა''':\n* ინდოეთი - სხვა 15 ენასთან ერთად.\n\n'''ქმერული ენა''':\n* კამბოჯა\n\n'''ქსოსა ენა''':\n* სამხრეთ აფრიკის რესპუბლიკა - სხვა 11 ენასთან ერთად.\n\n'''ქურთული ენა''':\n* ერაყი - არაბულთან ერთად.\n\n=== ყ ===\n'''ყაზახური ენა''':\n* ყაზახეთი - რუსულთან ერთად.\n\n'''ყირგიზული ენა''':\n* ყირგიზეთი - რუსულთან ერთად.\n\n=== შ ===\n'''შვედური ენა''':\n# ფინეთი - ფინურთან ერთად.\n# შვედეთი\n\n=== ჩ ===\n'''ჩეხური ენა''':\n* ჩეხეთი\n\n'''ჩინური ენა''' (მანდარინი) :\n# სინგაპური - მალაიურთან, ინგლისურთან და ტამილურთან ერთად.\n# ჩინეთი \n\n=== ძ ===\n'''ძონგკა''':\n# ბჰუტანი\n\n=== ხ ===\n'''ხორვატული ენა'''\n# ბოსნია და ჰერცეგოვინა - ბოსნიურთან და სერბიულთან ერთად.\n# ხორვატია\n\n=== ჰ ===\n'''ჰაიტიური ენა''':\n# ჰაიტი - ფრანგულთან ერთად.\n\n'''ჰინდი'''\n# ინდოეთი - სხვა 15 ენასთან ერთად.\n# ფიჯი - ინგლისურთან და ფიჯიურთან ერთად.\n\n== რეგიონული ოფიციალური ენები ==\n\n'''აფხაზური ენა''':\n* საქართველო - ქართულთან ერთად.\n\n'''ბასკური ენა''':\n# ბასკეთი, ესპანეთი - ესპანურთან ერთად.\n# ნავარა, ესპანეთი - ესპანურთან ერთად.\n\n'''გალისიური ენა''':\n* გალისია, ესპანეთი - ესპანურთან ერთად.\n\n'''თათრული ენა''':\n* თათარსტანი, რუსეთი - რუსულთან ერთად.\n\n'''გრენლანდიური ენა''' (ინუქტიტუტი):\n# გრენლანდია, დანია.\n# ნუნავუტი, კანადა - ინგლისურთან, ფრანგულთან და ინუვიალუქტუნთან ერთად.\n\n'''კატალანური ენა''':\n# ბალეარის კუნძულები, ესპანეთი - ესპანურთან ერთად\n# ვალენსია, ესპანეთი - ესპანურთან ერთად.\n# კატალონია, ესპანეთი - ესპანურთან ერთად.\n\n'''უელსური ენა''':\n* უელსი, დიდი ბრიტანეთი - ინგლისურთან ერთად. \n\n'''ოსური ენა''':\n* ჩრდილოეთი ოსეთი, რუსეთი - რუსულთან ერთად.\n\n'''რუსინული ენა''':\n* ვოევოდინა, სერბეთი - ხორვატულთან, სერბულთან, რუმინულთან, უნგრულთან და სლოვაკურთან ერთად.\n\n'''ჩინური ენა''' (კანტონური):\n# ჰონკონგი, ჩინეთი - ინგლისურთან ერთად. \n# მაკაო, ჩინეთი - პორტუგალიურთან ერთად.\n\nკატეგორია:ენები", "url": "https://ka.wikipedia.org/wiki/სახელმწიფო_ენების_სია", "length": 8738}
{"id": "1571", "title": "დედაქალაქი", "text": "მინი|300პქ|[[თბილისი]] [[საქართველო]]ს დედაქალაქი\n'''დედაქალაქი''' — სახელმწიფოს ან სხვა ადმინისტრაციული ტერიტორიის (ოლქის, პროვინციის, ავტონომიური ერთეულის) მთავარი ქალაქი, სადაც როგორც წესი განლაგებულია ხელისუფლებისა და მმართველობის უმაღლესი ორგანოები: პრეზიდენტის, მონარქის, გუბერნატორის რეზიდენცია, პარლამენტი, ცენტრალური სამინისტროები და უწყებები, ქვეყნის უმაღლესი სასამართლო და სხვა.<ref></ref>\n\nდედაქალაქი ხშირად ცალკე ადმინისტრაციულ ერთეულად არის გამოყოფილი, მაგალითად ქალაქ ვენას კონსტიტუციით მინიჭებული აქვს მხარის სტატუსი.\n\nდედაქალაქი შეიძლება არ იყოს ქვეყნის ყველაზე დიდი ქალაქი. ამის მაგალითებია ანკარა თურქეთში, ვაშინგტონი აშშ-ში, კანბერა ავსტრალიაში და სხვა. უფრო მეტიც, უკანასკნელ ათწლეულებში შეიმჩნევა ტენდენციები დედაქალაქის გადატანისა მცირე სიდიდის ქალაქებში (ასტანა ყაზახეთში, დოდომა ტანზანიაში, იამუსუკრო კოტ-დ’ივუარში) ან სრულიად ახალი დედაქალაქების მშენებლობისა (ბრაზილია, ისლამაბადი).\n\nზოგიერთ ქვეყანაში პრაქტიკულად აღიარებულია ორდედაქალაქიანობა: ნიდერლანდების ოფიციალური დედაქალაქია ამსტერდამი, მაგრამ მთავრობა და უმაღლესი სასამართლო ჰააგაშია განთავსებული, ანალოგიური ვითარებაა ბოლივიაში (სუკრე — კონსტიტუციური დედაქალაქია, ლა-პასი — ფაქტობრივი), კოტ-დ’ივუარში (იამასუკრო და აბიჯანი), შრი-ლანკაში, ჩილეში, მალაიზიაში, სამხრეთ აფრიკის რესპუბლიკაში.\n\n== იხილეთ აგრეთვე ==\n* მსოფლიოს ქვეყნების დედაქალაქები\n\n==რესურსები ინტერნეტში==\n\n* ევროპის დედაქალაქების რეიტინგი 2009 \n* დედაქალაქების შედარება \n\n==სქოლიო==\n\n\nკატეგორია:დედაქალაქები", "url": "https://ka.wikipedia.org/wiki/დედაქალაქი", "length": 1457}
{"id": "1572", "title": "პრემიერ-მინისტრი", "text": "მინი|[[ერთა თანამეგობრობა|ერთა თანამეგობრობის]] წევრი ქვეყნების პრემიერ-მინისტრების შეხვედრა, 1944 წელი\n'''პრემიერ-მინისტრი''' — აღმასრულებელი ხელისუფლების თანამდებობის პირი, რომელსაც განსხვავებული უფლებები და ძალაუფლება აქვს სახელმწიფოს პოლიტიკური სისტემის შესაბამისად:\n\n* ''საპარლამენტო'' სისტემის სახელმწიფოში პრემიერ-მინისტრი არის მთავრობის (მინისტრთა კაბინეტის) უმაღლესი თანამდებობის პირი; ამ შემთხვევაში პრეზიდენტის (ან მონარქის) ძალაუფლება ნომინალურია და ცერემონიული ფუნქციებით შემოიფარგლება.\n\n* ''საპრეზიდენტო'' და ნახევრად-საპრეზიდენტო სისტემის სახელმწიფოში პრემიერ-მინისტრი არის თანამდებობის პირი, რომელიც მოქმედებს პრეზიდენტის დირექტივების შესაბამისად და კოორდინაციას უწევს მინისტრების მუშაობას.\n\n== იხილეთ აგრეთვე ==\n\n* საქართველოს პრემიერ-მინისტრი\n* დიდი ბრიტანეთის პრემიერ-მინისტრი\n* იაპონიის პრემიერ-მინისტრი\n* იტალიის პრემიერ-მინისტრი\n* გერმანიის კანცლერი\n\n\n\n\n \nკატეგორია:წოდებები", "url": "https://ka.wikipedia.org/wiki/პრემიერ-მინისტრი", "length": 896}
{"id": "1573", "title": "საქართველოს პრეზიდენტი", "text": "'''საქართველოს პრეზიდენტი''' — საქართველოს სახელმწიფოს მეთაური, საქართველოს თავდაცვის ძალების უმაღლესი მთავარსარდალი, ქვეყნის წარმომადგენელი საერთაშორისო ურთიერთობებში. აირჩევა დებატების გარეშე ღია კენჭისყრით საარჩევნო კოლეგიის მიერ 5 წლის ვადით.<ref name=\"კონსტიტუცია\"></ref> საქართველოში პრეზიდენტის თანამდებობა პირველად შემოიღეს 1991 წელს და დღემდე ქვეყანას 5 პრეზიდენტი ჰყავდა. ამჟამად საქართველოს პრეზიდენტი არის სალომე ზურაბიშვილი, რომელიც თანამდებობას იკავებს 2018 წლის 16 დეკემბრიდან.\n\n== ისტორია ==\n\n\nსაქართველოს პრეზიდენტის თანამდებობა შემოღებულ იქნა 1991 წლის 14 აპრილს, საქართველოს რესპუბლიკის უზენაესი საბჭოს მიერ მიღებული კანონის საფუძველზე, რომლითაც დაწესდა რესპუბლიკის პრეზიდენტის თანამდებობა და შესაბამისი ცვლილებები და დამატებები შევიდა მაშინ მოქმედ კონსტიტუციაში (''დაემატა სპეციალური „თავი 13¹. საქართველოს რესპუბლიკის პრეზიდენტი“, რომლითაც განისაზღვა მისი უფლებამოსილებები'') იმავე დღეს უზენაესმა საბჭომ რესპუბლიკის პრეზიდენტად აირჩია უზენაესი საბჭოს მაშინდელი თავმჯდომარე ზვიად გამსახურდია. პრეზიდენტის არჩევნების წესს დეტალურად განსაზღვრავდა საქართველოს რესპუბლიკის კანონი „პრეზიდენტის არჩევნების შესახებ“. პირველი საპრეზიდენტო არჩევნები გაიმართა 1991 წლის 26 მაისს, რომელშიც ზვიად გამსახურდიამ გაიმარჯვა.\n\nქვეყანაში 1991-1992 წწ სამხედრო გადატრიალების შედეგად ხელისუფლებაში მოსულმა საქართველოს რესპუბლიკის სამხედრო საბჭომ შეაჩერა გარდამავალი პერიოდის კონსტიტუციის მოქმედება.<ref></ref>\n1992 წელს საქართველოს რესპუბლიკის ახლად არჩეულმა პარლამენტმა მიიღო კანონი „სახელმწიფო ხელისუფლების შესახებ“, რომლითაც დაწესდა სახელმწიფოს მეთაურის თანამდებობა. მის ფუნქციებს ასრულებდა პარლამენტის თავმჯდომარე და ირჩევდა პარლამენტი. 1995 წელს მიღებული კონსტიტუციით კვლავ დაწესდა პრეზიდენტის ინსტიტუტი, რომლის უფლებამოსილებებიც განისაზღვრა კონსტიტუციის მეოთხე თავში.\n\nახალი კონსტიტუციის მიღებიდან დღემდე, პრეზიდენტის უფლებამოსილებები რამდენიმეჯერ შეიცვალა. კერძოდ, კონსტიტუციის თავდაპირველი რედაქციით პრეზიდენტი იყო აღმასრულებელი ხელისუფლების მეთაური, ის წარმართავდა და ახორციელებდა სახელმწიფოს საშინაო და საგარეო პოლიტიკას, ამასთან იყო ქვეყნის უმაღლესი წარმომადგენელი საგარეო ურთიერთობებში; პრეზიდენტს ეკრძალებოდა პარალელურად სხვა თანამდებობის დაკავება. 2004 წლის საკონსტიტუციო ცვლილებებით, მთავრობის ინსტიტუტის შემოღებასთან დაკავშირებით, პრეზიდენტის უფლებამოსილება შეიზღუდა მთავრობის სასარგებლოდ, თუმცა აღმასრულებელ ხელისუფლებაში შეინარჩუნა გარკვეული ფუნქციები; დაშვებულ იქნა პარალელურად პარტიული თანამდებობის დაკავება; ამავე პერიოდში შემოღებულ იქნა პრეზიდენტის ადმინისტრაციის ინსტიტუტი. 2010 წლის საკონსტიტუციო ცვლილებებით კვლავ შეიზღუდა პრეზიდენტის უფლებამოსილება, ამჯერად მთავრობისა და პარლამენტის სასარგებლოდ; პრეზიდენტს ჩამოშორდა აღმასრულებელი ხელისუფლების პრაქტიკულად ყველა უფლებამოსილება და კვლავ აეკრძალა პარტიული თანამდებობის დაკავება; პრეზიდენტის უფლებამოსილებაში დარჩა სახელმწიფოს მეთაურის და საქართველოს სამხედრო ძალების უმაღლესი მთავარსარდლის ფუნქციები.\n\nმოქმედი კონსტიტუციის თანახმად, საქართველოს პრეზიდენტს 5 წლის ვადით დებატების გარეშე ღია კენჭისყრით ირჩევს საარჩევნო კოლეგია. საარჩევნო კოლეგია შედგება 300 ხმოსნისაგან, რომელშიც შედიან საქართველოს პარლამენტის ყველა წევრი, აფხაზეთისა  და აჭარის ავტონომიური რესპუბლიკების უმაღლესი წარმომადგენლობითი ორგანოების სრული შემადგენლობა, აგრეთვე ადგილობრივი თვითმმართველობის წარმომადგენლობითი ორგანოებიდან (საკრებულოებიდან) წარდგენილი ხმოსნები.\n\nერთი და იგივე პირი საქართველოს პრეზიდენტად შეიძლება აირჩეს მხოლოდ ორჯერ.\n\nსაქართველოს პრეზიდენტად შეიძლება აირჩეს საარჩევნო უფლების მქონე საქართველოს მოქალაქე 40 წლის ასაკიდან, რომელსაც საქართველოში უცხოვრია 15 წელს მაინც.\n\n==საქართველოს პრეზიდენტების სია==\n\n\n\n\n== ფიცი ==\nპრეზიდენტის ინაუგურაცია საპრეზიდენტო არჩევნებიდან მესამე კვირადღეს ტარდება. პრეზიდენტი ფიცს დებს ღვთისა და ერის წინაშე:\n\n\n\n== რეგალიები ==\n\nმინი|[[საქართველოს პრეზიდენტის დროშა|პრეზიდენტის დროშა]] საქართველოს კონსტიტუციის 53-ე მუხლის მე-2 პუნქტის \"ი\" ქვეპუნქტის შესაბამისად დამტკიცდა პრეზიდენტ [[სალომე ზურაბიშვილი|სალომე ზურაბიშვილის]] მიერ 2020 წლის 30 ივლისს.<ref>[https://www.president.gov.ge/Vacancies.aspx/News/Article/prezidentma-saqartvelos-prezidentis-droshis-damtki პრეზიდენტმა საქართველოს პრეზიდენტის დროშის დამტკიცების შესახებ ბრძანებულება გამოსცა]. საქართველოს პრეზიდენტის ოფიციალური ვებგვერდი, 31.07.2020.</ref>\nმინიატიურა|[[საქართველოს პრეზიდენტის შტანდარტი|პრეზიდენტის შტანდარტი]], ჰერალდიკის სახელმწიფო საბჭო, 2005.\n\nსაქართველოს პრეზიდენტს 2020 ოფიციალური რეგალიები არ გააჩნდა. საქართველოს კანონმდებლობაში მხოლოდ „სახელმწიფო გერბის შესახებ“ საქართველოს ორგანული კანონი იხსენიებს საქართველოს პრეზიდენტის შტანდარტს,<ref></ref> როგორც მცირე სახელმწიფო გერბის გამოყენების ერთ-ერთ ობიექტს, თუმცა მისი ოფიციალურად დამტკიცებული ფორმა 2020 წლამდე არ არსებობდა. არსებობს ჰერალდიკის სახელმწიფო საბჭოს მიერ შემუშავებული რეგალიების რამდენიმე პროექტი - საქართველოს პრეზიდენტის შტანდარტი, დიდი სახელმწიფო ბეჭედი და საპრეზიდენტო გულსაკიდი მედალიონი,<ref></ref> თუმცა 2020 წელს პრეზიდენტმა სალომე ზურაბიშვილმა საქართველოს დემოკრატიული რესპუბლიკის მთავრობის შტანდარტზე დაყრდნობით განახლებული პრეზიდენტის დროშა დაამტკიცა.\n\nასევე, ინტერნეტ სივრცეში გავრცელებულია მიხეილ სააკაშვილის მიერ, პრეზიდენტის პოსტზე ყოფნის პერიოდში ხმარებული შტანდარტის გამოსახულება: მართკუთხა ფორმის თეთრი ფერის ქსოვილი, რომელსაც თავში დაყვება ლურჯი ვერტიკალური ზოლი, ხოლო თეთრ ნაწილზე გამოსახულია უცნობი გერბი (ფორმით წააგავს სახელმწიფო და ბაგრატიონების გერბებს).<ref></ref><ref></ref>\n\n== ადმინისტრაცია ==\n\n\nსაქართველოს პრეზიდენტს გააჩნია საკუთარი ადმინისტრაცია, რომლის მიზანიც არის პრეზიდენტის უფლებამოსილებათა განხორციელების ხელშეწყობა. მას ხელმძღვანელობს ადმინისტრაციის უფროსი, რომელსაც თანამდებობაზე ნიშნავს და ათავისუფლებს პრეზიდენტი.<ref name=\"კონსტიტუცია\" /> ადმინისტრაციას გააჩნია საკუთარი დებულება, რომლითაც განსაზღვრულია ადმინისტრაციის სტრუქტურა და საქმიანობის წესი.<ref name=\"დებულება\" ></ref>\n\nადმინისტრაციის ამჟამინდელი უფროსი არის - '''ნათია სულავა'''.<ref></ref> ადმინისტრაციაში თანამდებობრივად ასევე შედიან: უფროსის პირველი მოადგილე და მოადგილეები, საქართველოს პრეზიდენტის საპარლამენტო მდივანი, საქართველოს პრეზიდენტის მრჩევლები, საქართველოს პრეზიდენტის თანაშემწეები.\n\nსაქართველოს მეოთხე პრეზიდენტის, გიორგი მარგველაშვილის ადმინისტრაციის სტრუქტურა შემდეგნაირად გამოიყურებოდა:\n\nადმინისტრაციის სტრუქტურული ერთეულებია:<small>\n# საქართველოს პრეზიდენტის სამდივნო (სამსახური);\n# ადმინისტრაციის უფროსის სამდივნო (სამსახური);\n# პარლამენტთან ურთიერთობისა და კანონშემოქმედების სამსახური;\n# იურიდიულ საკითხთა სამსახური;\n# პრესსამსახური;\n# პროტოკოლისა და საგარეო ურთიერთობების სამსახური;\n# მოქალაქეობისა და შეწყალების საკითხთა სამსახური;\n# სახელმწიფო ჯილდოების სამსახური\n# საქმისწარმოებისა და საკადრო საკითხთა სამსახური;\n# საფინანსო-ეკონომიკური სამსახური;\n# კულტურული ღონისძიებების სამსახური;\n# საზოგადოებასთან ურთიერთობის სამსახური.\n# საორგანიზაციო სამსახური.</small>\n\nადმინისტრაციის ამჟამინდელი ადგილსამყოფელი, პრეზიდენტის რეზიდენციასთან ერთად არის -  ქ. თბილისი, მ. აბდუშელიშვილის ქ. №1 (''საფოსტო ინდექსი 0103'').\n\n=== რეზიდენცია ===\n\n\n\nთავდაპირველად პრეზიდენტის ადმინისტრაცია განთავსებული იყო საქართველოს კომპარტიის ცენტრალური კომიტეტის ყოფილ შენობაში (ამჟამად საქართველოს მთავრობის ადმინისტრაციის შენობა).\n\nრეზიდენციის ახალი შენობა (ავლაბრის რეზიდენცია) აშენდა პრეზიდენტ მიხეილ სააკაშვილის ინიციატივით, 2004-2009 წლებში. ოფიციალურად გაიხსნა 2009 წლის 12 ივლისს. სასახლის პროექტის ავტორია არქიტექტორი გიორგი ბათიაშვილი. რეზიდენციის კომპლექსი შიდა ეზოს ირგვლივ გაერთიანებულ განსხვავებული არქიტექტურის შენობათა კომპლექს წარმოადგენს. სასახლის კომპოზიცია კლასიკურია — სამ-პორტიკიანი ჰორიზონტალური შენობა, ცენტრში მინის გუმბათით სრულდება. მის სამხრეთ-აღმოსავლეთით დგას ადმინისტრაციის შენობა, რომელსაც სპეციალური გადასასვლელით უკავშირდება.\n\n2012 წლის წლის საპარლამენტო არჩევნების შემდეგ, ახალმა მთავრობამ გადაწყვიტა საქართველოს პრეზიდენტის რეზიდენცია ათონელის 25-ში გადაეტანა, სადაც წინა ხელისუფლების გადაწყვეტილებით დაგეგმილი იყო საქართველოს პრემიერ-მინისტრის რეზიდენციის მშენებლობა.<ref></ref> სამშენებლო სამუშაოების დასრულებამდე კი, საპრეზიდენტო კაბინეტის დროებით სახელმწიფო კანცელარიის შენობაში განთავსდა.<ref></ref> თუმცაღა, 2014 წლის ზაფხულში, პრეზიდენტმა მარგველაშვილმა დატოვა კანცელარიის შენობა და ადმინისტრაცია კვლავ ავლაბრის რეზიდენციაში გადავიდა. ამ ფაქტს დიდი ვნებათაღელვა მოჰყვა მთავრობისა და ზოგადად, მმართველი პარტიის მხრიდან. თავად მარგველაშვილმა განმარტა: „ავლაბრის რეზიდენციაში შესვლა იყო გარკვეული პოლიტიკური ნაბიჯი იმასთან დაკავშირებით, რათა ნათლად მეთქვა, რომ პრეზიდენტის ინსტიტუტი არ არის ინსტიტუტი, რომელსაც შენ დასვამ ორ ოთახში და არ გადაიყვან, დასვამ ორ ოთახში და ეტყვი - ეს არის შენი სამუშაო ადგილი.“<ref>გიორგი მარგველაშვილი - ავლაბრის რეზიდენციაში შესვლის თემა გახდა პოლიტიკური, როდესაც მიმითითეს ადგილი, ''ინტერპრესნიუსი'' 07.08.2014</ref>\n\nპრეზიდენტის სასახლის თემამ აქტუალობა 2018 წლის საპრეზიდენტო არჩევნების წინ ისევ შეიძინა და მაშინ „ქართული ოცნების“ მხარდაჭერილმა პრეზიდენტობის კანდიდატმა სალომე ზურაბიშვილმა განაცხადა, რომ ის ავლაბრის სასახლეში არ შევიდოდა. ახალმა პრეზიდენტმა რეზიდენციას ორბელიანების სასახლე აირჩია. სასახლისა და მისი შემოგარენის სარეაბილიტაციო სამუშაოები დაჩქარებულ ტემპში მიმდინარეობდა, თუმცა სამუშაოების დასრულება პრეზიდენტის ინაუგურაციამდე მაინც ვერ მოესწრო. პრეზიდენტი მუშაობას სანახევროდ გარემონტებულ შენობაში შეუდგა.<ref></ref>\n\n== იმპიჩმენტი ==\nკონსტიტუციის დარღვევის ან ქმედებაში დანაშაულის ნიშნების არსებობის საფუძვლით საქართველოს პრეზიდენტის იმპიჩმენტის წესით თანამდებობიდან გადაყენების საკითხის აღძვრის უფლება აქვს პარლამენტის სრული შემადგენლობის არანაკლებ ერთ მესამედს. საკითხი გადაეცემა საკონსტიტუციო სასამართლოს, რომელიც მას განიხილავს და პარლამენტს დასკვნას წარუდგენს ერთი თვის ვადაში.\n\nთუ საკონსტიტუციო სასამართლომ თავისი დასკვნით დაადასტურა თანამდებობის პირის მიერ კონსტიტუციის დარღვევა ან მის ქმედებაში დანაშაულის ნიშნების არსებობა, პარლამენტი დასკვნის წარდგენიდან 2 კვირის ვადაში განიხილავს და კენჭს უყრის იმპიჩმენტის წესით მისი თანამდებობიდან გადაყენების საკითხს.\n\nსაქართველოს პრეზიდენტი იმპიჩმენტის წესით თანამდებობიდან გადაყენებულად ჩაითვლება, თუ ამ გადაწყვეტილებას მხარს დაუჭერს პარლამენტის სრული შემადგენლობის არანაკლებ ორი მესამედი.<ref name=\"კონსტიტუცია\" />\n\n== იხილეთ აგრეთვე ==\n* საქართველოს მმართველები\n* ათონელის რეზიდენცია\n\n== რესურსები ინტერნეტში ==\n* ოფიციალური საიტი\n\n==სქოლიო==\n\n\n\n\n\n\n\n*\nკატეგორია:აზიის ქვეყნების პრეზიდენტები\nკატეგორია:ევროპის ქვეყნების პრეზიდენტები", "url": "https://ka.wikipedia.org/wiki/საქართველოს_პრეზიდენტი", "length": 10219}
{"id": "1574", "title": "საქართველოს პრემიერ-მინისტრი", "text": "'''საქართველოს პრემიერ-მინისტრი''' — საქართველოს მთავრობის მეთაური. პრემიერ-მინისტრი განსაზღვრავს მთავრობის საქმიანობის ძირითად მიმართულებებს, ორგანიზებას უწევს მთავრობის საქმიანობას, ახორციელებს მინისტრების საქმიანობის კოორდინაციასა და კონტროლს, ხელს აწერს მთავრობის სამართლებრივ აქტებს. პრემიერ-მინისტრი წარმოადგენს საქართველოს საგარეო ურთიერთობებში, დებს საერთაშორისო ხელშეკრულებებს საქართველოს სახელით.<ref name=\"const\">საქართველოს კონსტიტუცია , საქართველოს კონსტიტუცია, მუხლი 55.</ref>\n\nპრემიერ-მინისტრი ნიშნავს და ათავისუფლებს მინისტრებს. იგი უფლებამოსილია ერთ-ერთ მინისტრს დააკისროს პირველი ვიცე-პრემიერის, აგრეთვე ერთ ან რამდენიმე მინისტრს − ვიცე-პრემიერის მოვალეობა.<ref name=\"const\"/>\n\nპრემიერ-მინისტრი მთავრობის საქმიანობისთვის ანგარიშვალდებულია პარლამენტის წინაშე. წელიწადში ერთხელ იგი პარლამენტს წარუდგენს მოხსენებას სამთავრობო პროგრამის შესრულების მიმდინარეობის შესახებ, აგრეთვე პარლამენტის მოთხოვნით − სამთავრობო პროგრამის ცალკეული ნაწილის შესრულების მიმდინარეობის ანგარიშს.<ref name=\"const\"/>\n\n==ისტორია==\nthumb|left|[[საქართველოს დემოკრატიული რესპუბლიკა|საქართველოს დემოკრატიული რესპუბლიკის]] მინისტრთა კაბინეტის წევრები.\nპრემიერ-მინისტრის თანამდებობა პირველად დაწესდა 1918 წელს საქართველოს დემოკრატიული რესპუბლიკის გამოცხადებისთანავე და მას ''მთავრობის თავმჯდომარე'' ერქვა. ამ პოსტზე მოღვაწეობდნენ ნოე რამიშვილი და ნოე ჟორდანია. \n\n1921 წლის 25 თებერვალს რუსეთ-საქართველოს 1921 წლის ომის შედეგად საბჭოთა რუსეთმა დაიპყრო საქართველოს დემოკრატიული რესპუბლიკა, ''მთავრობის თავმჯდომარის'' თანამდებობა გაუქმდა, საქართველოს დემოკრატიული რესპუბლიკის მთავრობამ კი დატოვა საქართველო და ემიგრაციაში წავიდა. საქართველოს კონსტიტუციის მიხედვით საქართველო არის საქართველოს დემოკრატიული რესპუბლიკის ისტორიულ-სამართლებრივი მემკვიდრე.\n\n1995 წელს მიღებული საქართველოს კონსტიტუცია არ ითვალისწინებდა პრემიერ-მინისტრის თანამდებობას. 2004 წლის 6 თებერვალს განხორციელებულმა საკონსტიტუციო ცვლილებებმა საქართველოში შემოიღო მთავრობის ინსტიტუტი, შესაბამისად, ხელახლა გაჩნდა მთავრობის თავმჯდომარის პოსტი და მას კვლავ პრემიერ-მინისტრი ეწოდა. მოქმედი კანონმდებლობით, პრემიერ-მინისტრობის კანდიდატს პარლამენტის შემადგენლობის გათვალისწინებით წამოაყენებს პრეზიდენტი, ხოლო პარლამენტი კი ნდობას უცხადებს მას. პრემიერ-მინისტრი ნიშნავს და ათავისუფლებს მინისტრებს.\n\n== პრემიერ-მინისტრები ==\n=== საქართველოს დემოკრატიული რესპუბლიკის მთავრობის მეთაური ===\n\n\n=== საქართველოს რესპუბლიკის მინისტრთა საბჭოს თავმჯდომარე ===\n\n\n=== საქართველოს რესპუბლიკის პრემიერ-მინისტრი ===\n\n\n===საქართველოს პრემიერ-მინისტრი===\n\n\n==იხილეთ აგრეთვე==\n* საქართველოს სსრ-ის მინისტრთა საბჭოს თავმჯდომარე\n* საქართველოს მთავრობა\n\n==სქოლიო==", "url": "https://ka.wikipedia.org/wiki/საქართველოს_პრემიერ-მინისტრი", "length": 2587}
{"id": "1581", "title": "ვინსენტ ვან გოგი", "text": "'''ვინსენტ ვილემ ვან გოგი''' ( დ. 30 მარტი, 1853, გროტ-ზიუნდერტი, ჰოლანდია — გ. 29 ივლისი, 1890, ოვერ-სიურუაზი, საფრანგეთი) — ნიდერლანდელი ფერმწერი და გრაფიკოსი.\n\n== ბიოგრაფია ==\n1869–1876 წლებში სამხატვრო-სავაჭრო ფირმის კომისიონერად მუშაობდა ჰააგაში, ბრიუსელში, ლონდონსა და პარიზში, 1876 წელს მასწავლებლობდა ინგლისში. შეისწავლა თეოლოგია და 1878–1879 წლებში მოძღვრად იყო ბორინაჟში (ბელგია), სადაც გაეცნო მაღაროელთა მძიმე ცხოვრებას. მშრომელთა ინტერესების დაცვის ნიადაგზე კონფლიქტი მოუვიდა ეკლესიის მესვეურებთან. 27 წლისამ გადაწყვიტა ხატვა შეესწავლა. ესწრებოდა ლექციებს ბრიუსელისა (1880 – 1881) და ანტვერპენის (1885– 1886) სამხატვრო აკადემიებში. 1881–1885 წლებში ვან გოგი გატაცებით ხატავდა ბორინაჟის მაღაროელებს, გლეხებს, ხელოსნებს, მეთევზეებს. 30 წლისამ მუშაობა დაიწყო ფერწერაში, უბრალო ადამიანებისადმი ღრმა თანაგრძნობით განმსჭვალულ, მუქ, პირქუშ ტონებში შესრულებულ სურათებსა და ეტიუდების სერიაში („გლეხის ქალი“, 1885, კრელერ-მიულერის სახელმწიფო მუზეუმი, ოტერლო; „კარტოფილის მჭამელები“, ვ. ვან გოგის ფონდი, ამსტერდამი). ვან გოგი ავითარებდა XIX საუკუნის კრიტიკული რეალიზმისა და განსაკუთრებით ჟან ფრანსუა მილეს შემოქმედებით ტრადიციებს.\n\n1886–1888 წლებში ვან გოგი ცხოვრობდა პარიზში, სადაც თავისი ძმის თეო ვან გოგის დახმარებით გაეცნო ქალაქის სამხატვრო ცხოვრებას (თეო ვან გოგი, პარიზის ერთ-ერთი გალერეის დირექტორი, მთელი ცხოვრების მანძილზე მორალურად და მატერიალურად ეხმარებოდა ძმას). პარიზში ვან გოგი კერძო სტუდიაში სრულყოფდა ხატვის ტექნიკას. ითვისებდა იმპრესიონისტების (კლოდ მონე, კამილ პისარო, ალფრედ სისლეი) პლენერულ ფერწერას და სწავლობდა იაპონურ გრავიურას. დაუახლოვდა ანრი დე ტულუზ-ლოტრეკსა და პოლ გოგენს. ამ დროიდან ვან გოგის პალიტრაზე მუქი ფერები კაშკაშა და მოციმციმე ცისფერმა, ოქროსფერმა და წითელმა ტონებმა შეცვალა. ფუნჯის მონასმი უფრო თამამი და დინამიკური გახდა (\"ხიდი სენაზე“, 1887, ვ. ვან გოგის ფონდი, ამსტერდამი და სხვ.).\n\n1888 წელს ვან გოგი სამუშაოდ გაემგზავრა საფრანგეთის სამხრეთ პროვინციაში, არლში, სადაც ინტენსიურად და ნაყოფიერად მუშაობდა, ხატავდა ნატურიდან. არლის პერიოდის დასაწყისშივე ჩამოყალიბდა მისი მხატვრული ენა — საკუთარი ემოციური განწყობილებით გადმოეცა ნატურა, მოვლენა, თუ საგანი. მხატვარი მიმართავდა ფერების კონტრასტულ შეხამებას და პასტოზურ მონასმებს. სამხრეთის მზით განათებულ მოციმციმე პეიზაჟებში („მკა. ლაკროს ველი“, „მეთევზეთა ნავები სენტ-მარიში“, ორივე 1888, ვ. ვან გოგის ფონდი, ამსტერდამი) ჩანს ჰარმონიის, მშვენიერებისა და ბედნიერებისაკენ სწრაფვა; იმავე დროს ვან გოგი ქმნის სიმარტოვითა და უმწეობით დატანჯულ ადამიანთა ტრაგიკულ სახეებს („ღამის კაფე“, 1888, კერძო კოლექცია, ნიუ-იორკი). ფერის დინამიკა და გრძელი მონასმები ვან გოგის ტილოებზე დიდ ცხოველმყოფელობას ანიჭებს არა მარტო ადამიანს და მის გარემომცველ ბუნებას („წითელი ვენახები არლში“, 1888, ა. პუშკინის სახელობის სახვითი ხელოვნების მუზეუმი, მოსკოვი), არამედ უსულო საგნებსაც („ვან გოგის საწოლი ოთახი არლში“, 1888, ვ. ვან გოგის ფონდი, ამსტერდამი).\n\n80-იანი წლების ბოლოს მხატვარი ფსიქიკურად დაავადდა, რასაც მოჰყვა კონფლიქტი მასთან სტუმრად ჩამოსულ გოგენთან. ვან გოგი იწვა ჯერ არლის, შემდეგ კი სენ-რემისა (1889–1890) და ოვერ-სიურ-უაზის (1890, სადაც თავი მოიკლა) საავადმყოფოში. ვან გოგის ბოლო 2 წლის ნამუშევრებისათვის დამახასიათებელია ფერთა შეხამების, რიტმის და ფაქტურის უკიდურესად გამძაფრებული ექსპრესია, განწყობილებათა მკვეთრი ცვალებადობა. სასოწარკვეთილებას („მარადისობის კარიბჭესთან“, 1890, კრელერ-მიულერის სახელმწიფო მუზეუმი, ოტერლო) და აღგზნებულ ვიზიონერულ იმპულსებს („კიპარისებიანი და ვარსკვლავებიანი გზა“, 1890, იქვე) ენაცვლება ნატურის მშვიდი და მთრთოლვარე შეგრძნება („ოვერი წვიმის შემდეგ“, 1890). სიცოცხლისა და ადამიანების სიყვარულით გამსჭვალულ ვან გოგის შემოქმედებაში ნათლად აისახა ევროპული კულტურის ისტორიის რთული და გარდამავალი პერიოდი. სულიერ ფასეულობათა მტკივნეულმა ძიებამ, რაც განსაცვიფრებელი სიწრფელით გამოვლინდა მხატვრის ცხოვრებასა და შემოქმედებაში (მ. შ. წერილებშიც), ტრაგიკულმა პათოსმა განსაზღვრა ვან გოგის ადგილი პოსტიმპრესიონიზმის ხელოვნებაში, რომლის ერთ-ერთი ფუძემდებელი თვითონ იყო.\n\n== გალერეა ==\n<gallery>\nსურათი:Van-willem-vincent-gogh-die-kartoffelesser-03850.jpg|კარტოფილის მჭამელები (1885)\nსურათი:Vincent_Willem_van_Gogh_128.jpg|მზესუმზირები (1888)\nსურათი:Vincent Willem van Gogh - Cafe Terrace at Night (Yorck).jpg|ღამის კაფე (1888)\nსურათი:Vincent Willem van Gogh 027.jpg|Brücke von Langlois (1888)\nსურათი:VangoghStarry-night2.jpg|ვარსკვლავებიანი ღამე (1889)\nსურათი:Vincent Willem van Gogh 137.jpg|ვინსენტ ვან გოგი: ''საწოლი ოთახი არლში'' \nსურათი:Vincent Willem van Gogh 041.jpg|ვინსენტ ვან გოგი: ''ყანა შტორმის ღრუბლის ქვეშ''\nსურათი:Vincent Willem van Gogh 034.jpg|ვინსენტ ვან გოგი: ''ტაძარი ოვერში''\n</gallery>\n\n== იხილეთ აგრეთვე ==\n* ვან გოგის სინდრომი\n\n== ლიტერატურა ==\n\n\n== რესურსები ინტერნეტში ==\n\n* მეტროპოლიტენის ხელოვნების მუზეუმი (ნიუ-იორკი)\n* ვან გოგის ნამუშევართა გალერეა \n* ვან გოგის გალერია, ვან გოგის ნამუშევრები და წერილები\n* ვინსენტ ვან გოგის წერილები\n==სქოლიო==\n\n\n\n\nკატეგორია:ნიდერლანდელი მხატვრები\nკატეგორია:იმპრესიონისტი მხატვრები\nკატეგორია:დაბადებული 30 მარტი\nკატეგორია:დაბადებული 1853\nკატეგორია:გარდაცვლილი 29 ივლისი\nკატეგორია:გარდაცვლილი 1890", "url": "https://ka.wikipedia.org/wiki/ვინსენტ_ვან_გოგი", "length": 4962}
{"id": "1585", "title": "1 აპრილი", "text": "'''1 აპრილი''' — გრიგორიანული კალენდრის 91-ე დღე (ნაკიან წლებში – 92-ე დღე). წლის ბოლომდე დარჩენილია 274 დღე. \n\n== დღის მოვლენები ==\n===1600 წლამდე===\n*527: ბიზანტიის იმპერატორმა იუსტინე I-მა თავისი ძმისშვილი, იუსტინიანე I, თანამმართველად და ტახტის მემკვიდრედ დაასახელა.<ref></ref>\n*1081: ალექსი I კომნენოსმა ბიზანტიის იმპერატორი ნიკიფორე III ბოტანიატე ტახტიდან ჩამოაგდო<ref>; </ref> და მას შემდეგ, რაც მისმა ჯარმა კონსტანტინოპოლი გაძარცვა, ფორმალურად 4 აპრილს გამოცხადდა იმპერატორად.<ref></ref>\n*1572: 80 წლიანი ომის დროს გეზებმა (''Geuzen'') ჩვიდმეტი პროვინციიდან ბრილე დაიპყრეს და ფეხი მოიკიდეს მომავალი გაერთიანებული პროვინციების რესპუბლიკის დასაარსებლად.<ref></ref>\n\n===1601-1900===\n*1789: ნიუ-იორკში აშშ-ის წარმომადგენელთა პალატამ კვორუმს მიაღწია და ფრედერიკ მულენბერგი პენსილვანიიდან პირველ სპიკერად აირჩია.<ref></ref>\n*1833: 1833 წლის კონვენცია ― სან-ფელიპეში მექსიკის ტეხასის დელეგატების პოლიტიკური შეკრებები იწყება, რომელზეც მექსიკის მთავრობისათვის პეტიციების სერია მომზადდა.<ref></ref>\n*1865: ამერიკის სამოქალაქო ომი ― ფილიპ შერიდანის მეთაურობით, ჩრდილოეთის ჯარმა ამერიკის კონფედერაციული შტატების ჯარი, რომელსაც ჯორჯ პიკეტი ხელმძღვანელობდა, გადამწყვეტ ბრძოლაში დაამარცხა და ჩრდილოეთ ვირჯინიის არმიის მომარაგების ბოლო ხაზი ჩაკეტა.<ref></ref>\n*1867: სინგაპური ბრიტანეთის კოლონია გახდა.<ref></ref>\n*1873: White Star Line-ის ხომალდი SS Atlantic ახალი შოტლანდიის (კანადა) მახლობლად ჩაიძირა, რასაც 547 ადამიანის სიცოცხლე ემსხვერპლა და ერთ-ერთი უდიდესი საზღვაო კატასტროფაა XIX საუკუნეში.<ref>; </ref>\n*1900:გეორგიოს ბერძენი კრეტის სახელმწიფოს აბსოლუტური მონარქი გახდა.<ref>|</ref>\n\n===1901-დღემდე===\n* 1918 : თურქებმა დაიპყრეს ბათუმი.\n* 1945 : აშშ-ის ჯარები შეიჭრნენ კუნძულ ოკინავაზე (იაპონია).\n* 1976 : დაარსდა კომპანია ეპლ კომპიუტერი (Apple Computer).\n* 1979 : გამოცხადდა ირანის ისლამური რესპუბლიკა.\n* 2002 : პირველად მსოფლიოში, ნიდერლანდებმა დააკანონა ევთანაზია.\n* 2010 :\n**ინდოეთი 135-ე ქვეყანა გახდა მსოფლიოში, რომელმაც ბავშვთა უფასო და სავალდებულო განათლების უფლების აქტი მიიღო.\n**ბრიტანეთის მთავრობამ გამოაცხადა გაერთიანებული სამეფოს კოსმოსური სააგენტოს დაარსება, ქვეყნის სამოქალაქო კოსმოსური საქმიანობის სამართავად.\n* 2014 : მანუელ ვალსი საფრანგეთის პრემიერ-მინისტრი გახდა.\n\n== ამ დღეს დაბადებულნი ==\n===1600 წლამდე===\n*1220: იმპერატორი გო-საგა ― იაპონიის იმპერატორი (გ. 1272)\n*1282: ლუდვიგ IV ბავარიელი ― საღვთო რომის იმპერატორი (გ. 1347)\n*1328: ბლანგა ფრანგი ― ორლეანის ჰერცოგინია (გ. 1328)\n*1543: ფრანსუა დე ბონი ― ლესდიგირის ჰერცოგი (გ. 1626)\n*1578: ჰარვეი, უილიამ — ინგლისელი ექიმი, ფიზიოლოგი და ემბრიოლოგი (დ. 1657)<ref></ref>\n\n===1601-1900===\n* 1610 : შარლ დე სენტ-ევრემონი — ფრანგი ჯარისკაცი და კრიტიკოსი (გ. 1703)\n* 1629 : ჟან-ანრი დ'ანგლებერი — ფრანგი ორგანისტი და კომპოზიტორი (გ. 1691)\n* 1697 : ანტუან ფრანსუა პრევო — ფრანგი მწერალი\n* 1815 : ოტო ფონ ბისმარკი — გერმანიის სახელმწიფო მოღვაწე, გერმანიის იმპერიის დამაარსებელი და პირველი რაიხსკანცლერი\n* 1870 : ჰამაგუტი ოსატი — იაპონიის პოლიტიკური მოღვაწე\n* 1873 : რახმანინოვი, სერგეი — რუსი კომპოზიტორი\n\n===1901-დღემდე===\n* 1905 : ჟაკოვი, ოლეგ — რუსი მსახიობი\n* 1920 : მიფუნე ტოსირო — იაპონელი მსახიობი\n* 1928 : საკანდელიძე, კარლო — ქართველი მსახიობი\n* 1929 : კუნდერა, მილან — ჩეხი მწერალი\n* 1932 : ჟორჟ გარვარენცი — სომეხი კომპოზიტორი\n* 1937 : ზურაბ ქაფიანიძე — ქართველი მსახიობი\n* 1938 : ბელა მირიანაშვილი — ქართველი მსახიობი\n* 1943 : ბოტა, მარიო — შვეიცარიელი არქიტექტორი\n\n== ამ დღეს გარდაცვლილნი ==\n* 304 : მარცელინე — რომის პაპი\n* 1081 : ნიკიფორე III — ბიზანტიის იმპერატორი\n* 1917 : ჯოპლინი, სკოტ — ამერიკელი კომპოზიტორი\n* 1922 : კარლ I — ავსტრიის იმპერატორი\n* 1928 : ჰაუარდი, ებინიზერ — ინგლისელი ქალაქთმშენებლობის თეორიტიკოსი და სოციოლოგი\n* 1947 : გეორგიოს II — საბერძნეთის მეფე\n* 1968 : ლანდაუ, ლევ — რუსი ფიზიკოსი\n* 1976 : ერნსტი, მაქს — გერმანელი მხატვარი და მოქანდაკე\n* 1984 : გეი, მარვინ — ამერიკელი მომღერალი\n* 2017 : ევტუშენკო, ევგენი — რუსი პოეტი (დ. 1933)\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** წმინდა მოწამენი, ქრისანთო და დარია და მათ თანა მოწამენი, კლავდი და მეუღლე მისი ილარია და ძენი მათნი, იასონი და მავრა, დიოდორე ხუცესი და მარიანე დიაკონი\n** წმინდა პანქარი\n\n* აგრეთვე:\n** ევროპა : ტრადიციისამებრ, ევროპული ცივილიზაციის ბევრ ქვეყანაში 1 აპრილი მიჩნეულია იუმორის დღედ.\n** ირანი : ეროვნული დღესასწაული\n** მალტა : თავისუფლების დღე\n** სამხრეთ აფრიკის რესპუბლიკა : ოჯახის დღე\n\n== იხილეთ აგრეთვე ==\n\n;სხვა თვეები\n* \n\n== ლიტერატურა ==\n# \n\n==სქოლიო==\n\n\n0401", "url": "https://ka.wikipedia.org/wiki/1_აპრილი", "length": 4400}
{"id": "1586", "title": "2 აპრილი", "text": "'''2 აპრილი''' — გრიგორიანული კალენდრის 92-ე დღე (ნაკიან წლებში — 93-ე დღე). წლის ბოლომდე დარჩენილია 273 დღე.\n\n\n== დღის მოვლენები ==\n* 1513 : ხუან პონსე დე ლეონმა აღმოაჩინა ფლორიდა\n* 1930 : ჰაილე სელასიე I გამოცხადდა ეთიოპიის იმპერატორად\n* 1965: ბრაზილიაში შეიქმნა მთელ ლათინურ ამერიკაში უდიდესი სამაუწყებლო კომპანია Globo TV.\n* 1982 : დაიწყო ბრიტანულ-არგენტინული შეირაღებული კონფლიქტი ფოლკლენდის კუნძულების გამო\n* 2004 : ნატოში ახალი წევრები მიიღეს: ბულგარეთი, ესტონეთი, ლატვია, ლიეტუვა, რუმინეთი, სლოვაკეთი და სლოვენია.\n* 2009 : ალბანეთი და ხორვატია ნატოს სამხედრო ალიანსის ოფიციალური წევრები გახდნენ.\n* 2012 : უნგრეთის პრეზიდენტი პალ შმიტი პლაგიატის სკანდალის გამო თანამდებობიდან გადადგა.\n* 2017 : ალექსანდრ ვუჩიჩი სერბეთის პრეზიდენტად აირჩიეს.\n* 2019 : ალჟირის პრეზიდენტი აბდელაზიზ ბუტეფლიკა საპროტესტო აქციების ფონზე გადადგა და პრეზიდენტის მოვალეობას აბდელქადერ ბენსალაჰი ასრულებს.\n* 2023 :\n** მონტენეგროს საპრეზიდენტო არჩევნებში იაკოვ მილატოვიჩი იმარჯვებს.\n** ფინეთის საპარლამენტო არჩევნებში პეტერი ორპოს ოპოზიციური პარტია ნაციონალური კოალიცია იმარჯვებს.\n\n== ამ დღეს დაბადებულნი ==\n*742 : კარლოს დიდი — ფრანკთა მეფე და საღვთო რომის იმპერატორი\n*1545 :  ვალუა, ელიზაბეტ — საფრანგეთის პრინცესა და ესპანეთის დედოფალი, ფილიპე II-ის მესამე ცოლი\n*1653 : ჯორჯ დანიელი — დანიის მეფე ფრედერიკ III-ის ვაჟი, დიდი ბრიტანეთის დედოფალ ანას ქმარი\n*1725 : კაზანოვა, ჯოვანი ჯაკომო — იტალიელი მწერალი\n* 1805 : ანდერსენი, ჰანს კრისტიან — დანიელი მწერალი\n*1818 : კრისტიან IX — დანიის მეფე, გლუქსბურგთა დინასტიის დამაარსებელი\n* 1895 : ტაბიძე, ტიციან — ქართველი სიმბოლისტი პოეტი, მწერალი, „ცისფერყანწელთა“ მოძრაობის ერთ-ერთი დამაარსებელი.\n* 1914 : გინესი, ალეკ — ინგლისელი მსახიობი და რეჟისორი\n* 1926 : ბრებჰემი, ჯეკ  — ავსტრალიელი სპორტსმენი\n* 1927 : პუშკაში, ფერენც  — უნგრელი სპორტსმენი\n* 1948: ნესტან სულავა — ქართველი მეცნიერი\n* 1964 : გამყრელიძე, დავით — პოლიტიკური გაერთიანება „ახალი მემარჯვენეების“ თავმჯდომარე\n\n== ამ დღეს გარდაცვლილნი ==\n*1118 : ბალდუინ I — იერუსალიმის მეფე და ედესის გრაფი\n*1272 : რიჩარდ კორნუოლელი — გერმანიის მეფე\n*1305 : ჟანა I — საფრანგეთისა და ნავარის დედოფალი\n*1380 : ფერდინანდ I — არაგონისა და სიცილიის მეფე\n*1640 : ფლემინგი, პაულ — გერმანელი პოეტი\n*1657 : ფერდინანდ III — საღვთო რომის იმპერატორი\n* 1872 : მორზე, სემიუელ — ამერიკელი გამომგონებელი\n* 1883 : ორბელიანი, გრიგოლ — ქართველი პოეტი\n* 1914 : ჰაიზე, პაულ ფონ — გერმანელი მწერალი\n* 1952 : ლიო, ბერნარ —  ფრანგი ასტროფიზიკოსი\n* 1974 : პომპიდუ, ჟორჟ — საფრანგეთის პრეზიდენტი\n* 1980: ალექსანდრე   ოპარინი   — საბჭოთა ბიოკიმიკოსი (დ. 1894)\n* 2005 : იოანე პავლე II — რომის პაპი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ღირსნი მამანი, წმინდა საბას მონასტერში სარკინოზთაგან მოწყვეტილნი\n** წმინდა ფოტინე და ძენი მისნი, ბიქტორი და იოსია და დედანი: ანატოლია, ფოტო, ფოტიდა, პარასკევა, კირიკია, დომნინა და მოწამე სებასტიანე\n** წმიდა ქალწულმოწამენი: ალექსანდრა, ევფრასია, კლავდი, მატრონა, იულიანა, ეფემია და თეოდორა\n** ნიკიტა აღმსარებელი\n\n* აგრეთვე:\n** მსოფლიო : ბავშვთა წიგნის საერთაშორისო დღე\n\n== იხილეთ აგრეთვე ==\n\n'''სხვა თვეები'''\n* \n\n0402", "url": "https://ka.wikipedia.org/wiki/2_აპრილი", "length": 3060}
{"id": "1587", "title": "3 აპრილი", "text": "'''3 აპრილი''' — გრიგორიანული კალენდრის 93-ე დღე (ნაკიან წლებში - 94–ე დღე). წლის ბოლომდე დარჩენილია 272 დღე.\n\n== დღის მოვლენები ==\n* 1043 : ედუარდ აღმსარებელი ინგლისის მეფედ აკურთხეს.\n* 1077 : ფრიულის პირველი პარლამენტი შეიქმნა.\n* 1502 : ქრისტეფორე კოლუმბის მეოთხე ექსპედიცია დაიწყო.\n* 1559 : საფრანგეთმა და ესპანეთმა კატო-კამბრეზიის ზავი დადეს, რამაც ბოლო მოუღო იტალიის ომებს.\n* 1885 : გოტლიბ დაიმლერმა ძრავის საკუთარი დიზაინისთვის პატენტი მიიღო გერმანიაში.\n* 1895 : ოსკარ უაილდის სასამართლო პროცესი იწყება ჰომოსექსუალიზმის ბრალდებით.\n* 1917 : ვ. ი. ლენინი ემიგრაციიდან დაბრუნდა პეტროგრადში, რაც რუსეთის რევოლუციაში ბოლშევიკთა ლიდერობის დასაბამი გახდა.\n* 1922 : იოსებ სტალინი საბჭოთა კავშირის კომპარტიის პირველი გენერალური მდივანი გახდა.\n* 1942 : მეორე მსოფლიო ომი: იაპონიის ძალები აშშ-ისა და ფილიპინების ჯარებს იგერიებენ ბატაანის ნახევარკუნძულზე.\n* 1948 : პრეზიდენტი ჰარი ტრუმანი მარშალის გეგმას აწერს ხელს, რომლითაც 16 ქვეყანას $5 მილიარდი დოლარის დახმარება გამოეყო.\n* 1973 : პირველი მობილური სატელეფონი კავშირი დამყარდა ქალაქ ნიუ-იორკში.\n* 1975 : ბობი ფიშერი უარს ამბობს საჭადრაკო მატჩზე ანატოლი კარპოვის წინააღმდეგ, რითაც ამ უკანასკნელს მსოფლიო ჩემპიონის ტიტული ენიჭება.\n* 1982 : ბრიტანეთის საზღვაო ძალები სამხრეთ ატლანტიკისკენ მიემართება არგენტინისთვის ფოლკლენდის კუნძულების ჩამოსართმევად.\n* 2007 : ჩვეულებრივი სამგზავრო მატარებლის სისწრაფის ოფიციალური ახალი მსოფლიო რეკორდი დაამყარა ფრანგულმა TGV-მ (574,8 კმ/სთ) პარიზთან.\n* 2008 : ჟიულ ვერნი, პირველი ევროპული ავტომატური კოსმოსური ხომალდი, წარმატებით ახორციელებს სრულიად ავტომატურ მიერთებას საერთაშორისო კოსმოსურ სადგურთან.\n* 2017 : სანქტ-პეტერბურგის მეტროში აფეთქების შედეგად, 11 ადამიანი დაიღუპა და 50-ზე მეტი დაშავდა.\n* 2022 : როდრიგო ჩავეს რობლესი კოსტა-რიკის პრეზიდენტად აირჩიეს.\n\n== ამ დღეს დაბადებულნი ==\n* 1903 : პეტერ ჰუხელი — გერმანელი მწერალი\n* 1924 : მარლონ ბრანდო — ამერიკელი მსახიობი \n* 1930 : ჰელმუტ კოლი — გერმანელი პოლიტიკოსი\n* 1932 : ვილჰელმ ოსტვალდი — გერმანელი ქიმიკოსი\n* 1961 : ედი მერფი — მსახიობი, კომიკოსი\n* 1961 : ედვარდ ჰაიმორი — ინგლისელი მსახიობი\n\n== ამ დღეს გარდაცვლილნი ==\n* 1287 : ჰონორიუს IV — პაპი\n* 1606 : ჩარლზ ბლუნტი — ინგლისელი პოლიტიკოსი\n* 1682 : ბარტოლომე ესტებან მურილო — ესპანელი მხატვარი\n* 1691 : ჯინ პეტიტოტი — შვეიცარიელი მინანქარზე მხატვარი\n* 1695 : მელჩიორ დ’ჰონდეცოეტერი — ჰოლანდიელი მხატვარი\n* 1717 : ჯაქუეს ოზანამი — ფრანგი მათემატიკოსი\n* 1728 : ჯეიმზ ანდერსონი — შოტლანდიელი ადვოკატი\n* 1792 : ჯორჯ პოკოკი — ბრიტანელი ადმირალი\n* 1804 : ჯედრზეი კიტოუიზი — პოლონელი მღვდელი\n* 1827 : ერნსთ ჩლადნი — გერმანელი ფიზიკოსი\n* 1849 : ჯულიას სლოუაკი — პოლონელი პოეტი\n* 1868 : ფრენც ბერვოლდი — შვედი კომპოზიტორი და გამომგონებელი\n* 1882 : ჯესი ჯეიმზი — ამერიკელი მძარცველი\n* 1897 : იოჰანეს ბრამსი — გერმანელი კომპოზიტორი\n* 1901 : რიჩარდ დ’ოილი კარტი — ბრიტანელი იმპრესარიო\n* 1930 : ემა ალბანი — კანადელი სოპრანო\n* 1932 : ვილჰელმ ოსტვოლდი — გერმანელი ქიმიკოსი\n* 1936 : ბრუნო ჰაუპტმენი — გერმანელი ჩარლზ ლინდბერგ III-ისმკვლელი\n* 1943 : კონრად ვეიდტი — გერმანელი მსახიობი\n* 1950 : კარტერ გ. ვუდსონი — აფრიკელ-ამერიკელი ისტორიკოსი, ავტორი, ჟურნალისტი და ”შავი ისტორიის თვის” დამაარსებელი\n* 1950 : კურტ ვაილი — გერმანელი კომპოზიტორი\n* 1952 : მინა სილანპა — ფინელი პოლიტიკოსი\n* 1965 : ერნსთ კირჩვეგერი — ავსტრიელი კომუნისტი\n* 1971 : იოსეფ ვალაჩი — ამერიკელი განგსტერი\n* 1972 : ფერდი გროფი — ამერიკელი კომპოზიტორი\n* 1975 : მერი ური — შოტლანდიელი მსახიობი\n* 1978 : რეი ნობლი — ინგლისელი ბენდის ლიდერი და კომპოზიტორი\n* 1981 : ხუან ტრიპი — „Pan American World Airways“-ის დამაარსებელი\n* 1982 : უარენ ოატესი — ამერიკელი მსახიობი\n* 1986 : პეტერ პირსი — ინგლისელი ტენორი\n* 1987 : ტომ სესტაკი — ამერიკელი ფეხბურთელი\n* 1990 : სარა ვეიგანი — ამერიკელი მომღერალი\n* 1991 : ჩარლზ გორენი — ამერიკელი მწერალი\n* 1991 : გრაჰამ გრისი — ინგლისელი მწერალი\n* 1993 : პინკი ლი — ამერიკელი კომედიური მსახიობი და ბავშვური გადაცემების წამყვანი\n* 1994 : ფრენკ ველსი — ამერიკელი ბიზნესმენი\n* 1995 : ალფრედ ჯ. ბილსი — კანადელი ბიზნესმენი\n* 1998 : მერი ქერთრაითი — ინგლისელი მათემატიკოსი\n* 1999 : ლიონელ ბარტი — ინგლისელი კომპოზიტორი  \n* 2000 : ტერენზე მკენა — ამერიკელი მწერალი და ფილოსოფოსი\n* 2002 : ფედ გადჯეტი — ინგლისელი მომღერალი და მუსიკოსი\n* 2003 : მაიკლ კელი — ამერიკელი ჟურნალისტი\n* 2005 : ტონი კროატო — იტალიელი მომღერალი\n* 2007 : ედი რობინსონი — ამერიკელი ფეხბურთის მწვრთნელი \n* 2007 : ნინა ვენგი — აზიაში ყველაზე მდიდარი ქალი\n* 2021 : გურამ დოჩანაშვილი — ქართველი მწერალი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** იაკობ ეპისკოპოსი\n** კირილე კატანელი\n** თომა კონსტანტინეპოლელი\n** სერაფიმე ვირიცელი\n\n== იხილეთ აგრეთვე ==\n\n'''სხვა თვეები'''\n* \n\n0403", "url": "https://ka.wikipedia.org/wiki/3_აპრილი", "length": 4573}
{"id": "1588", "title": "4 აპრილი", "text": "'''4 აპრილი''' — გრიგორიანული კალენდრის მე-94 დღე (ნაკიან წლებში – 95-ე დღე). წლის ბოლომდე დარჩენილია 271 დღე.\n\n== დღის მოვლენები ==\nright|140px|მაიკროსოფტი\n* 1814 : ნაპოლეონ  I ტახტიდან გადადგა.\n* 1841 : უილიამ ჰარისონი აშშ-ის მე-9 პრეზიდენტი გახდა.\n* 1945 : საბჭოთა არმიამ დაასრულა უნგრეთის განთავისუფლება.\n* 1949 : ვაშინგტონში ხელი მოეწერა ჩრდილოატლანტიკურ შეთანხმებას ნატოს შექმნის შესახებ.\n* 1960 : გამოცხადდა სენეგალის დამოუკიდებლობა საფრანგეთისაგან.\n* 1968 : აშშ-ში გაშვებულ იქნა კოსმოსური ხომალდი „აპოლონ 6“.\n* 1968 : მემფისში რასისტების ხელით მოკლულ იქნა მარტინ ლუთერ კინგი.\n* 1975 : ბილ გეიტსმა და პოლ ალენმა ნიუ-მექსიკოს შტატის ქალაქ ალბუკერკეში, კომპანია '''Microsoft-ი''' დააფუძნეს.\n* 2023 : ფინეთი ნატოს 31-ე წევრი გახდა.\n\n== ამ დღეს დაბადებულნი ==\n* 186 : კარაკალა — რომის იმპერატორი\n* 1738 : ჯორჯ III — დიდი ბრიტანეთის მეფე\n* 1817 : მასენა, ანდრე — ფრანგი სახელმწიფო და სამხედრო მოღვაწე\n* 1818 : ტომას მაინ რიდი — ირლანდიელი მწერალი და საზოგადო მოღვაწე\n* 1868 : ანდრია ბენაშვილი  — ქართველი სამხედრო და საზოგადო მოღვაწე\n* 1899 : ბადრიძე, დავით — ქართველი მომღერალი\n* 1932 : ტარკოვსკი, ანდრეი — რუსი კინორეჟისორი\n* 1932 : პენკინსი, ენტონი — მსახიობი\n* 1965 : რობერტ დაუნი უმცროსი — მსახიობი\n\n== ამ დღეს გარდაცვლილნი ==\n* 1617 : ნეიპირი, ჯონ — შოტლანდიელი მათემატიკოსი\n* 1817 : ანდრე მასენა — საფრანგეთის მარშალი\n* 1841 : ჰარისონი, უილიამ ჰენრი — აშშ-ის  პრეზიდენტი\n* 1929 : ბენცი, კარლ — გერმანელი ინჟინერი\n* 1933 : ჯაბადარი, ალექსანდრე — ქართველი საზოგადო მოღვაწე\n* 1991 : ფრიში, მაქს — შვეიცარიელი მწერალი\n* 2019 : გიორგი დანელია — ქართველი და რუსი კინორეჟისორი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ბასილი ანკვირიელი\n** წმინდა დროსიდა\n** ისააკ მონაზონი\n\n\n* აგრეთვე:\n** დანია : დედოფლის დაბადების დღე (1940)\n** უნგრეთი : განთავისუფლების დღე (1945)\n** სენეგალი : დამოუკიდებლობის დღე (1960)\n\n== იხილეთ აგრეთვე ==\n\n;სხვა თვეები\n* \n\n0404", "url": "https://ka.wikipedia.org/wiki/4_აპრილი", "length": 1909}
{"id": "1589", "title": "5 აპრილი", "text": "'''5 აპრილი''' — გრიგორიანული კალენდრის მე-95 დღე (ნაკიან წლებში – 96-ე დღე). წლის ბოლომდე დარჩენილია 270 დღე.\n\n== დღის მოვლენები ==\n\n* 1654 : უესტმინსტერის ხელშეკრულებით დასრულდა  ინგლის-ჰოლანდიის პირველი ომი.\n* 1795 : პრუსიამ და ესპანეთმა ბაზელში გააფორმეს სამშვიდობო შეთანხმებები საფრანგეთის რესპუბლიკასთან.\n* 1897 : საბერძნეთსა და ოსმალეთს შორის დაიწყო ომი.\n* 1945 : სსრკ-მა იაპონიას გამოუცხადა ურთიერთთავდაუსხმელობის პაქტის გაუქმება.\n* 1955 : უინსტონ ჩერჩილი ბრიტანეთის პრემიერ-მინისტრის პოსტიდან გადადგა.\n* 1971 : სიცილიაში კვლავ ამოიფრქვა ვულკანი ეტნა.\n* 2009 :\n** გეორგე ივანოვი, VMRO-DPMNE პარტიიდან, მაკედონიის რესპუბლიკის პრეზიდენტად აირჩიეს. \n** ანდერს ფოგ რასმუსენის ნატოს მომდევნო გენერალურ მდივნად არჩევის გამო, ლარს ლოკე რასმუსენმა იგი დანიის  პრემიერ-მინისტრის პოსტზე შეცვალა.\n** ივან გაშპაროვიჩი ხელმეორედ აირჩიეს სლოვაკეთის პრეზიდენტად.\n* 2010 : 7.2 M<sub>w</sub> სიმძლავრის მიწისძვრა მოხდა  მექსიკაში, ქვემო კალიფორნიაში.\n* 2011 : კონგოს დემოკრატიულ რესპუბლიკაში მომხდარი ავიაკატასტროფის შედეგად დაიღუპა ეკიპაჟის ყველა წევრი, ასევე ბორტზე მყოფი 32 მგზავრი, მათ შორის 20 გაეროს თანამშრომელი და საქართველოს 4 მოქალაქე.\n* 2014 : პანამაში ცენტრალური ამერიკის ქვეყნებში პირველი მეტროპოლიტენი გაიხსნა.\n* 2021 : ნგუენ სუან ფუკი ვიეტნამის პრეზიდენტად აირჩიეს.\n* 2023 : ამერიკის შეერთებულმა შტატებმა ოთხ ქართველ მოსამართლეს — მიხეილ ჩინჩალაძეს, ლევან მურუსიძეს, ირაკლი შენგელიას და ვალერიან ცერცვაძე, კორუფციულ საქმიანობაში მათი ჩართულობის გამო სანქციები დაუწესა.\n\n== ამ დღეს დაბადებულნი ==\n* 1568 : ურბან VIII — რომის პაპი\n* 1588 : ტომას ჰობზი — ინგლისელი ფილოსოფოსი\n* 1908 : ჰერბერტ ფონ კარაიანი — ავსტრიელი დირიჟორი \n* 1916 : გრეგორი პეკი — ამერიკელი მსახიობი \n* 1934 : რომან ჰერცოგი — გერმანიის პრეზიდენტი\n* 1937 : კოლინ პაუელი — ამერიკელი სახელმწიფო მოღვაწე\n* 1947 : გლორია მაკაპაგალ-აროიო — ფილიპინების პრეზიდენტი\n* 1978 : ფრანცისკა ვან ალმზიკი — გერმანელი მოცურავე\n== ამ დღეს გარდაცვლილნი ==\n* 1697 : კარლ XI — შვედეთის მეფე\n* 1794 : დანტონი, ჟორჟ — საფრანგეთის დიდი რევოლუციის მოღვაწე\n* 1887 : კრამსკოი, ივანე — რუსი მხატვარი\n* 1928 : ნიკოლაძე, ნიკო — პუბლიცისტი, კრიტიკოსი, რევოლუციონერ-დემოკრატი\n* 1967 : მალერი, ჰერმან — ამერიკელი გენეტიკოსი\n* 1967 : ელმანი, მიშა — უკრაინელი ვიოლინისტი\n* 1973 : აბრამიშვილი, შალვა — ქართველი მხატვარ-რესტავრატორი\n* 1975 : ჩან კაიში — ჩინელი პოლიტიკური მოღვაწე\n* 1994 : კურტ კობეინი — ამერიკელი მუსიკოსი\n* 1997 : გინზბერგი, ალენ — ამერიკელი პოეტი\n* 2005 : ბელოუ, სოლ — ამერიკელი მწერალი\n* 2014 : ჟოზე ვილკერი — ბრაზილიელი მსახიობი და რეჟისორი\n* 2023 : ჯამლეტ ხუხაშვილი — ქართველი ჟურნალისტი, კომენნატორი, სპორტსმენი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ნიკონ ეპისკოპოსი და მისი 199 მოწაფე\n** მოწამე ფილოტი და მეუღლე მისი ლიდია; მაკედონი, თეოპრედი, კრონიდე და ამფლიოქე\n\n* აგრეთვე:\n** სამხრეთი კორეა : ხეების გაშენების დღე\n\n== იხილეთ აგრეთვე ==\n\n;სხვა თვეები\n* \n\n0405", "url": "https://ka.wikipedia.org/wiki/5_აპრილი", "length": 2880}
{"id": "1590", "title": "6 აპრილი", "text": "'''6 აპრილი''' — გრიგორიანული კალენდრის მე–96 დღე (ნაკიან წლებში - 97–ე დღე). წლის ბოლომდე დარჩენილია 269 დღე.\n\n\n== დღის მოვლენები ==\n* ძვ. წ. 46 : იულიუს კეისარმა თაფსუსის ბრძოლაში დაამარცხა პომპეუსის მომხრეთა გაერთიანებული ჯარები, რომელშიც ნუმიდიელები მეტელუს სციპიონისა და იუბას  მეთაურობით იბრძოდნენ.\n* 648 : ყველაზე ადრეული აღრიცხული მზის დაბნელება ძველი ბერძნების მიერ.\n* 1561 : ციხედიდის ბრძოლა. ქართველები დამარცხდნენ ყიზილბაშებთან.\n* 1652 : ჰოლანდიელი მეზღვაური იან ვან რიბეეკი პირველ მუდმივ ევროპულ დასახლებას აფუძნებს სამხრეთ აფრიკაში, რომელიც შემდგომში ცნობილი გახდა, როგორც კეიპტაუნი.\n* 1782 : რამა I ცვლის სიამის მეფე ტაქსინს და დასაბამს აძლევს ჩაკრის დინასტიას.\n* 1814 : ნაპოლეონ ბონაპარტი გადადგა. ის შემდეგ გადასახლებული იქნა ელბაზე.\n* 1886 : ბრიტანეთის კოლუმბიის ერთ-ერთი ყველაზე ახალგაზრდა ქალაქი ვანკუვერი დაარსდა.\n* 1896 : თანამედროვეობის პირველი ოლიმპიური თამაშების გახსნა ათენში.\n* 1917 : აშშ-მ ომი გამოუცხადა გერმანიას.\n* 1994 : კიგალის აეროპორტში, რუანდა, დაშვებისას თვითმფრინავის, რომელშიც იმყოფებოდნენ რუანდისა და ბურუნდის პრეზიდენტები, ჩამოგდებამ დასაბამი მისცა რუანდის გენოციდს.\n* 2009 : მიწისძვრამ ლ’აკვილაში (იტალია), სულ მცირე 150 ადამიანი იმსხვერპლა  და 40.000 უბინაოდ დატოვა.\n* 2010 :\n::102 ადამიანი დაიღუპა რიო-დე-ჟანეიროში მომხდარი წყალდიდობისა და მეწყერის შედეგად.\n::მაოისტმა აჯანყებულებმა 75 ინდოელი ჯარისკაცი მოკლეს კონვოიზე თავდასხმის შედეგად დანტევადას რეგიონში, ჩხატისგარჰის შტატში.\n* 2012 : მალის მეამბოხე ტუარეგებმა აზავადის დამოუკიდებლობა გამოაცხადეს.\n* 2015 :  უკრაინელი მოჭადრაკე მარია მუზიჩუკი ქალთა შორის მსოფლიოს ჩემპიონი გახდა.\n* 2024 : პეტერ პელეგრინი სლოვაკეთის პრეზიდენტად აირჩიეს.\n\n== ამ დღეს დაბადებულნი ==\n* 1903 : დავით V (დევდარიანი) — საქართველოს კათოლიკოს-პატრიარქი \n* 1928 : უოტსონი, ჯეიმზ — ამერიკელი ბიოქიმიკოსი\n* 1964 : ვუდარდი, დეივიდ — ამერიკელი მწერალი და დირიჟორი\n\n== ამ დღეს გარდაცვლილნი ==\n* 1520 : რაფაელი — იტალიელი ფერმწერი და არქიტექტორი\n* 1528 : დიურერი, ალბრეხტ — გერმანელი მხატვარი\n* 1829 : აბელი, ნილს — ნორვეგიელი მათემატიკოსი\n* 1946 : ჰაუპტმანი, გერჰარტ — გერმანელი მწერალი.\n* 1971 : სტრავინსკი, იგორ — რუსი კომპოზიტორი.\n* 1992 : ვახტანგ ჭაბუკიანი — ქართველი მოცეკვავე, ბალეტმაისტერი და პედაგოგი\n* 1992 : აზიმოვი, აიზეკ — ამერიკელი მწერალი \n* 1994 : ჰაბიარიმანა — რუანდის პრეზიდენტი\n* 2000 : ჰაბიბ ბურგიბა — ტუნისის პრეზიდენტი\n* 2012 : ბინგუ ვა მუთარიკა — მალავის პრეზიდენტი\n\n== დღესასწაულები ==\n\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** არტემონ სელევკიელი  \n** ზაქარია მმარხველი\n\n* აგრეთვე:\n** ეთიოპია : გამარჯვების დღე (1941)\n\n== იხილეთ აგრეთვე ==\n\n\n'''სხვა თვეები'''\n* \n\n0406", "url": "https://ka.wikipedia.org/wiki/6_აპრილი", "length": 2594}
{"id": "1591", "title": "7 აპრილი", "text": "'''7 აპრილი''' — გრიგორიანული კალენდრის 97-ე დღე (ნაკიან წლებში – 98-ე დღე). წლის ბოლომდე დარჩენილია 268 დღე.\n\n== დღის მოვლენები ==\n\n* 1348 : პრაღაში დაარსდა კარლის უნივერსიტეტი.\n* 1655 : იტალიელი ფაბიო ჩიგი გახდა რომის პაპი ალექსანდრე VII.\n* 1906 : იტალიაში ამოიფრქვა ვულკანი ვეზუვი.\n* 1939 : მეორე მსოფლიო ომი — იტალიის ჯარები შეიჭრნენ ალბანეთში.\n* 1948 : დაარსდა მსოფლიო ჯანდაცვის ორგანიზაცია.\n* 1964 : ფირმა აი-ბი-ემმა გამოაცხადა სისტემა 360-ის შექმნის შესახებ.\n* 1980 : აშშ-მა გაწყვიტა ირანთან დიპლომატიური ურთიერთობა.\n* 1989 : ჩაიძირა საბჭოთა წყალქვეშა ნავი „კომსომოლეცი“.\n* 2009 : \n** კიშინიოვში მომიტინგეებმა მოლდოვის პარლამენტის შენობა დაარბიეს.\n** პერუს ყოფილ პრეზიდენტ ალბერტო ფუხიმორის ადამიანის უფლებების დარღვევებისთვის 25-წლიანი პატიმრობა მიუსაჯეს.\n* 2010 :\n** ვარანისებრთა ახალი სახეობა აღმოაჩინეს ფილიპინებზე, რომელთა სიგრძეც 2 მეტრს აღწევს.\n** ყირგიზეთის დედაქალაქ ბიშკეკში, პოლიციასა და მთავრობის მოწინააღმდეგე გამომსვლელებს შორის შეტაკებებმა 74 ადამიანი იმსხვერპლა.\n* 2013 : ფილიპ ვუიანოვიჩი ჩერნოგორიის პრეზიდენტად მესამე ვადით აირჩიეს.\n* 2017 : \n**ხან-შაიხუნის ქიმიურ თავდასხმაზე საპასუხოდ, რომელსაც 70 ადამიანი ემსხვერპლა,  აშშ-მა სირიის საჰაერო ბაზა დაბომბა.\n** სტოკჰოლმში ტერორისტული თავდასხმის შედეგად, 4 პირი დაიღუპა და 15-ზე მეტი დაშავდა.\n\n== ამ დღეს დაბადებულნი ==\n* 1699 (ან 1700) : ბაქარი — ქართველი სახელმწიფო და საზოგადო მოღვაწე\n* 1770 : უორდზუორთი, უილიამ —  ინგლისელი პოეტი\n* 1772 : ფურიე, შარლ — ფრანგი ფილოსოფოსი\n* 1836 : გრინი, ტომას ჰილ —  ინგლისელი ფილოსოფოსი\n* 1885 : ქურხული, ილიკო —  ქართველი მოხეტიალე მუსიკოსი \n* 1908 : ბარათაშვილი, მარიკა —  ქართველი პოეტი\n* 1915 : ჰოლიდეი, ბილი —  ამერიკელი ჯაზის მომღერალი\n* 1920 : რავი შანკარი —  ინდოელი მუსიკოსი\n* 1939 : კოპოლა, ფრენსის ფორდ —  ამერიკელი კინორეჟისორი\n* 1944 : შრედერი, გერჰარდ — გერმანელი პოლიტიკოსი\n\n== ამ დღეს გარდაცვლილნი ==\n* 924 : ბერენგარ I —  იტალიის მეფე\n* 1498 : შარლ VIII (საფრანგეთი)  —  საფრანგეთის მეფე \n* 1614 : ელ გრეკო —  ესპანელი ფერმწერი\n* 1947 : ფორდი, ჰენრი — ამერიკელი მრეწველი\n* 1972 : ეფრემ II —  საქართველოს კათოლიკოს-პატრიარქი \n* 1997 : შოხინი, გიორგი —  რუსი კოსმონავტი\n*2014: ჩედო ვუკოვიჩი — ჩერნოგორიელი მწერალი (დ. 1920)\n\n== დღესასწაულები ==\n\n* მართლმადიდებელი ეკლესია აღნიშნავს ხარებას ყოვლადწმიდა ღვთისმშობლისა და მარადის ქალწულისა მარიამისა\n\n\n* აგრეთვე:\n** ჯანმრთელობის საერთაშორისო დღე (1948)\n** მოზამბიკი : ქალთა დღე\n\n== იხილეთ აგრეთვე ==\n\n;სხვა თვეები\n* \n\n0407", "url": "https://ka.wikipedia.org/wiki/7_აპრილი", "length": 2397}
{"id": "1592", "title": "8 აპრილი", "text": "'''8 აპრილი''' — გრიგორიანული კალენდრის 98-ე დღე (ნაკიან წლებში – 99-ე დღე). წლის ბოლომდე დარჩენილია 267 დღე.\n\n== დღის მოვლენები ==\n\n* 217 : მოკლეს რომის იმპერატორი კარაკალა.\n* 1820 : ეგეოსის ზღვის კუნძულ მილოსზე აღმოაჩიენეს ქანდაკება მილოსის ვენერა.\n* 1867 : პარიზში გაიხსნა პირველი მსოფლიო გამოფენა.\n* 1904 : გაფორმდა ბრიტანულ-ფრანგული შეთანხმება აფრიკაში გავლენის სფეროების განაწილების შესახებ\n* 2005 : რომის პაპ იოანე-პავლე II-ის დაკრძალვა.\n* 2013 : ნიკოლას მადურო  ვენესუელის პრეზიდენტად აირჩიეს.\n* 2014 : \n**კომპანია Microsoft-მა Windows XP-ის მხარდაჭერა ოფიციალურად შეწყვიტა.\n** კრიტიკულმა დაუცველობამ Heartbleed კრიპტოგრაფიულ პროგრამულ უზრუნველყოფაში OpenSSL ინტერნეტის უსაფრთხო ვებსერვერების სავარაუდოდ 17% მონაცემთა მოპარვის საფრთხის ქვეშ დატოვა. მომხმარებლებმა მთელ მსოფლიოში, სასურველია, პაროლები გამოცვალონ.\n\n== ამ დღეს დაბადებულნი ==\n* 1320 : პედრუ I — პორტუგალიის მეფე ბურგუნდიელთა დინასტიიდან 1357–1367 წლებში.\n* 1605 : ფილიპე IV — ესპანეთის მეფე (1621–1665), პორტუგალიისა და ალგარვის მეფე (1621–1640), როგორც ფილიპე III.\n* 1692 : ჯუზეპე ტარტინი — იტალიელი კომპოზიტორი და მევიოლინე.\n* 1695 : იოჰან კრისტიან გიუნთერი — გერმანელი პოეტი.\n* 1818 : ავგუსტ ვილჰელმ ჰოფმანი — გერმანელი ქიმიკოსი.\n* 1859 : ედმუნდ ჰუსერლი — გერმანელი ფილოსოფოს-იდეალისტი.\n* 1875 : ალბერტ I — ბელგიის მეფე.\n* 1892 : მერი პიკფორდი —  ამერიკელი კინომსახიობი.\n* 1904 : ჯონ ჰიქსი — ინგლისელი ეკონომისტი, ნობელის პრემიის ლაურეატი ეკონომიკაში (1972).\n* 1908 : გრიგოლ ბაბილოძე — ქართველი პედაგოგი, საზოგადო მოღვაწე.\n* 1938 : კოფი ანანი — განელი პოლიტიკოსი, გაეროს გენერალური მდივანი.\n* 1953 : ოსკარ ალბერტო ორტისი — არგენტინელი ფეხბურთელი.\n* 1955 : ალექსანდრე ჩივაძე — ქართველი ფეხბურთელი.\n* 1963 : ჯულიან ლენონი — ბრიტანელი მომღერალი, სიმღერების ავტორი და მუსიკოსი.\n* 1968 : პატრიცია არკეტი — ამერიკელი მსახიობი.\n\n== ამ დღეს გარდაცვლილნი ==\n* 217 : კარაკალა — რომის იმპერატორი.\n* 1364 : ჟან II — საფრანგეთის მეფე.\n* 1492 : ლორენცო მედიჩი — ფლორენციელი სახელმწიფო მოღვაწე, ხელოვნებისა და მეცნიერების მფარველი, პოეტი.\n* 1835 : ვილჰელმ ჰუმბოლდტი — გერმანელი ენათმეცნიერი, ფილოსოფოსი.\n* 1848 : გაეტანო დონიცეტი — იტალიელი კომპოზიტორი.\n* 1914 : იაკუბ არბესი — ჩეხი მწერალი.\n* 1965 : ლარს ჰანსონი — შვედი მსახიობი.\n* 1973 : პაბლო პიკასო — ესპანური წარმოშობის ფრანგი მხატვარი.\n* 1977 : სტეფანია ტურკევიჩი — პირველი უკრაინელი ქალი კომპოზიტორი.\n* 1984 : პეტრე კაპიცა — საბჭოთა ფიზიკოსი, ინჟინერი და ნოვატორი, ნობელის პრემიის ლაურეატი (1978).\n* 2013 : მარგარეტ ტეტჩერი — გაერთიანებული სამეფოს პრემიერ-მინისტრი.\n* 2016 : ბაჩი ქიტიაშვილი — ქართველი როკ-მუსიკოსი, გიტარისტი.\n* 2018 : ლეილა აბაშიძე — ქართველი მსახიობი.\n* 2024 : პიტერ ჰიგსი — ნობელის პრემიის ლაურეატი.\n\n== დღესასწაულები ==\n* მართლმადიდებელი ეკლესია აღნიშნავს მთავარანგელოზ გაბრიელის კრების დღეს:\n\n* აგრეთვე:\n** სინგაპური, იაპონია - ბუდას დაბადების დღე\n** ბოშების საერთაშორისო დღე.\n\n== იხილეთ აგრეთვე ==\n\n;სხვა თვეები\n* \n\n0408", "url": "https://ka.wikipedia.org/wiki/8_აპრილი", "length": 2861}
{"id": "1593", "title": "9 აპრილი", "text": "'''9 აპრილი''' — გრიგორიანული კალენდრის 99-ე დღე (ნაკიან წლებში — მე-100 დღე). წლის ბოლომდე დარჩენილია 266 დღე.\n\n== დღის მოვლენები ==\n* 1682 : ლა სალმა აღმოაჩინა მდინარე მისისიპის შესართავი\n* 1770 : ჯეიმზ კუკმა აღმოაჩინა ბოტანის ყურე ავსტრალიასთან\n* 1927 : ამუშავდა ზაჰესი, რომელმაც პირველი დენი მისცა თბილისს\n* 1940 : გერმანული ჯარები შეიჭრნენ დანიასა და ნორვეგიაში\n* 1989 : „9 აპრილის სისხლიანი კვირა“ — საქართველოს ეროვნულ-განმათავისუფლებელი მოძრაობის მიერ ორგანიზებული მრავალდღიანი ანტისამთავრობო მშვიდობიანი აქცია თბილისში სასტიკად იქნა დარბეული მოსკოვის კრემლის (უშუალოდ კომპარტიის ცკ-ს პოლიტბიუროს) მითითებით,  საბჭოთა არმიის სპეციალურად გაგზავნილი სადესანტო შენაერთის მიერ (ორლესული სასანგრე ნიჩბების, მომწამლავი გაზისა და ცეცხლსასროლი იარაღის გამოყენებით). ამ ბარბაროსული სადამსჯელო ოპერაციის შედეგად დაიღუპა 21 ადამიანი, დასახიჩრდა და მოიწამლა აქციის რამდენიმე ასეული მონაწილე. დაპატიმრებულ იქნენ აქციის ორგანიზატორები (მათ შორის, ზვიად გამსახურდია და მერაბ კოსტავა), თბილისში გამოცხადდა საკომენდანტო საათი.\n* 1991 : 31 მარტის საყოველთაო-სახალხო რეფერენდუმის შედეგების საფუძველზე საქართველოს რესპუბლიკის უზენაესმა საბჭომ მიიღო „საქართველოს სახელმწიფოებრივი დამოუკიდებლობის აღდგენის აქტი“\n* 2009 : ოპოზიციის მიერ პარლამენტის წინ გამართულ მიტინგზე დაახლოებით 50 000 ადამიანი შეიკრიბა.\n* 2010 :\n** რიგით მე-18 შესწორება შევიდა პაკისტანის კონსტიტუციაში, რომლითაც პრეზიდენტს პარლამენტის დათხოვნის უფლება ჩამოერთვა.\n** გამოხცადდა უნუნსეპტიუმის პირველი წარმატებული სინთეზი, ქიმიური ელემენტი ატომური რიცხვით 117.\n* 2017 : ბზობის დღესასწაულზე ეგვიპტეში კოპტურ ეკლესიებზე განხორციელებული ტერაქტები დროს 41 დაიღუპა და 136 ადამიანი დაშავდა.\n* 2024 : საიმონ ჰარისი ირლანდიის ყველაზე ახალგაზრდა პრემიერ-მინისტრი გახდა.\n\n== ამ დღეს დაბადებულნი ==\n* 1821 : შარლ ბოდლერი — ფრანგი მწერალი.\n* 1859 : იულიუს ჰარტი  — გერმანელი მწერალი.\n* 1830 : ედვარდ მეიბრიჯი — ინგლისელი ფოტოგრაფი.\n* 1902 : ალექსანდრე ბარამიძე —  ქართველი ლიტერატურათმცოდნე.\n* 1933 : ჟან-პოლ ბელმონდო — ფრანგი კინომსახიობი.\n* 1978 : ლევან ჭოლაძე — ქართველი დიპლომატი, საქართველოს კონტროლის პალატის თავმჯდომარე 2007-2008 წლებში.\n* 1990 : კრისტენ სტიუარტი — ამერიკელი მსახიობი.\n\n== ამ დღეს გარდაცვლილნი ==\n* 491: ზენონი — ბიზანტიის იმპერატორი;\n* 1553 : რაბლე, ფრანსუა — ფრანგი მწერალი\n* 1626 : ბეკონი, ფრენსის — ინგლისელი ფილოსოფოსი\n* 1928 : აწყურელი, დავით — ქართველი მსახიობი\n* 1945 : კანარისი, ვილჰელმ  —  გერმანელი ადმირალი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ირინეოს სირმელი  \n** მალქოზ ასური\n** ვასილი ახალი\n** იოანე წინასწარმხედველი\n\n* ბაჰაიზმი : ჯალალის დღესასწაული, ბაჰაისტური კალენდრის პირველი დღე\n* საქართველო : სახელმწიფოებრივი დამოუკიდებლობის აღდგენის დღე\n\n== იხილეთ აგრეთვე ==\n\n'''სხვა თვეები'''\n* \n\n0409", "url": "https://ka.wikipedia.org/wiki/9_აპრილი", "length": 2736}
{"id": "1594", "title": "10 აპრილი", "text": "'''10 აპრილი''' — გრიგორიანული კალენდრის მე-100 დღე (ნაკიან წლებში – 101-ე დღე). წლის ბოლომდე დარჩენილია 265 დღე.\n\n== დღის მოვლენები ==\n100px|მარჯვნივ\n* 1861 : შეიქმნა მასაჩუსეტსის ტექნოლოგიის ინსტიტუტი.\n* 1912 : ბრიტანული გემი „ტიტანიკი“ საუთჰემპტონის ნავსადგურიდან გადის პირველ და უკანასკნელ მოგზაურობაში.\n* 1959 : იაპონიის უფლისწული აკიჰიტო დაქორწინდა სიოდა მიტიკოზე.\n* 1970 : პოლ მაკარტნიმ ოფიციალურად განაცხადა The Beatles-ის დაშლა.\n* 2010 : \n** შეტაკებებმა ტაილანდის სამთავრობო ძალებსა და პროტესტანტებს შორის, 20 ადამიანი იმსხვერპლა.\n** სმოლენსკთან მომხდარი ავიაკატასტროფის შედეგად, 96 მგზავრი დაიღუპა, მათ შორის პოლონეთის პრეზიდენტი ლეხ კაჩინსკი ''(სურათზე)'' და  პოლონეთის 42 ოფიციალური პირი; ბრონისლავ კომოროვსკი გახდა პოლონეთის პრეზიდენტის მოვალეობის შემსრულებელი.\n* 2016 : \n**აზალი ასუმანი კომორის პრეზიდენტად აირჩიეს.\n**იდრის დები მეხუთე ვადით ჩადის პრეზიდენტად აირჩიეს.\n*2019 : პირველად ისტორიაში, ასტრონომებმა შავი ხვრელისთვის ფოტოს გადაღება შეძლეს.\n*2021 : 7 აპრილს აფხაზეთიდან საქართველოს ხელისუფლების კონტროლირებად ტერიტორიაზე გადმოსვლისას 4 პირი მდინარე ენგურის გადმოცურვის დროს დაიხრჩო, დაღუპულთა ხსოვნის პატივსაცემად 10 აპრილი საქართველოში გლოვის დღედ გამოცხადდა.<ref>მთავრობის განკარგულებით, 10 აპრილი გლოვის დღედ გამოცხადდა </ref>\n\n== ამ დღეს დაბადებულნი ==\n* 401:    თეოდოსიუს II — ბიზანტიის იმპერატორი;\n* 1847 : ჯოზეფ პულიცერი — უნგრელ-ამერიკელი ჟურნალისტი\n* 1867 : ჯორჯ რასელი — ირლანდიელი პოეტი\n* 1889 : ალექსანდრე ასათიანი — ქართველი პოლიტიკური და საზოგადო მოღვაწე\n* 1904 : იასონ აბაშიძე — ქართველი მეტყევე\n* 1913 : შტეფან ჰაიმი  — გერმანელი მწერალი\n* 1927 : გიორგი წერეთელი — ქართველი პოეტი\n* 1932 : ომარ შარიფი — ეგვიპტელი კინომსახიობი\n* 1937 : ბელა ახმადულინა — რუსი პოეტი\n* 1943 : არტურ ეში — ავსტრალიელი ჩოგბურთელი\n* 1948 : მაკა ჯოხაძე — ქართველი პროზაიკოსი\n\n== ამ დღეს გარდაცვლილნი ==\n* 1585 : გრიგოლ XIII — რომის პაპი\n* 1813 : ჟოზეფ-ლუი ლაგრანჟი — ფრანგი მათემატიკოსი\n* 1904 : ისაბელ II — ესპანეთის დედოფალი\n* 1919 : ემილიანო ზაპატა — მექსიკელი რევოლუიციონერი\n* 1931 : ჯუბრან ხალილ ჯუბრანი — არაბი მწერალი და მხატვარი.\n* 1954 : აუგუსტ ლუმიერი  — ფრანგი გამომგონებელი\n* 1993 : რახმონ ნაბიევი — ტაჯიკეთის პირველი პრეზიდენტი\n* 2010 : ლეხ კაჩინსკი — პოლონეთის მე-11 პრეზიდენტი\n* 2017 : გივი ბერიკაშვილი — ქართველი მსახიობი (დ. 1933)\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n** '''იოანე მანგლელი'''  \n** ილარიონ ახალი\n** სტეფანე აღმსარებელი\n** იონა და ბარაქისი\n** ბოიან ბულგარეთის მთავარი \n\n== იხილეთ აგრეთვე ==\n\n;სხვა თვეები\n* \n==სქოლიო==\n\n\n0410", "url": "https://ka.wikipedia.org/wiki/10_აპრილი", "length": 2527}
{"id": "1595", "title": "11 აპრილი", "text": "'''11 აპრილი''' — გრიგორიანული კალენდრის 101-ე დღე (ნაკიან წლებში — 102–ე დღე). წლის ბოლომდე დარჩენილია 264 დღე.\n\n\n== დღის მოვლენები ==\nright|100px|ბათუ ყაენი\n* 1241 : მონღოლების შემოსევა ევროპაში: მონღოლები ბათუ ყაენისა ''(სურათზე)'' და სუბთაის ხელმძღვანელობით ანადგურებენ უნგრელთა არმიას '''მოჰის ბრძოლაში''' მდინარე საჟოსთან.\n* 1512 : ბრძოლა რავენასთან\n* 1713 : უტრეხტის ხელშეკრულების მთავარ შეთანხმებებს მოეწერა ხელი, რამაც ხელი შეუწყო ესპანეთისგან გამოყოფისთვის ომის დასრულებას.\n* 1814 : ნაპოლეონის გადადგომა და გადასახლება კუნძულ ელბაზე\n* 1968 : აშშ-ს პრეზიდენტმა ლინდონ ჯონსონმა ხელი მოაწერა აქტს სამოქალაქო უფლებების შესახებ\n* 1899 : ესპანეთმა პუერტო რიკო აშშ-ს დაუთმო.\n* 1945 : ამერიკულმა ჯარებმა ბუხენვალდის საკონცენტრაციო ბანაკი გაათავისუფლეს ვაიმართან, გერმანიაში.\n* 2002 : სამხედრო გადატრიალების მცდელობაში ვენესუელის შეიარაღებული ძალების წევრებმა პრეზიდენტი უგო ჩავესი შეიპყრეს და გადადგომა მოსთხოვეს.\n* 2006 : ირანმა '''ურანის''' გამდიდრება მოახერხა.\n* 2012 : პარტია სენურიმ პაკ კინ ჰეს  ხელმძღვანელობით სამხრეთ კორეის საპარლამენტო არჩევნებში გაიმარჯვა.\n* 2019 : \n**დიდი ბრიტანეთის პოლიციამ ვიკილიქსის დამაარსებელი ჯულიან ასანჟი ლონდონში ეკვადორის საელჩოში დააპატიმრა.\n**სუდანის პრეზიდენტი ომარ ალ-ბაშირი სახელმწიფო გადატრიალების შედეგად დაამხეს.\n* 2021 : გილერმო ლასო ეკვადორის პრეზიდენტად აირჩიეს.\n* 2022 : \n**შეჰბაზ შარიფი პაკისტანის პრემიერ-მინისტრად აირჩიეს, მას შემდეგ რაც იმრან ხანს პარლამენტმა უნდობლობა გამოუცხადა.\n**საქართველოს ევროკავშირში წევრობის განაცხადზე კითხვარი გადაეცა.\n\n== ამ დღეს დაბადებულნი ==\n* 1769 : ლანი, ჟან —  ფრანგი სამხედრო მოღვაწე\n* 1825 : ლასალი, ფერდინანდ — გერმანელი პოლიტიკოსი\n* 1916 : ბაბლიძე, ეკატერინე  —  ქართველი მხატვარ-კერამიკოსი.\n\n== ამ დღეს გარდაცვლილნი ==\n* 1727 : ჯორჯ I — დიდი ბრიტანეთის მეფე \n* 1977 : პრევერი, ჟაკ — ფრანგი პოეტი\n* 2015 : კოტე თოლორდავა - ქართველი კონო და თატრის მსახიობი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** მარკოზ არეთუსელი \n** იოანე მეუდაბნოე\n** ევსტათი ბითვინიელი\n\n== იხილეთ აგრეთვე ==\n\n\n\n'''სხვა თვეები'''\n* \n\n0411", "url": "https://ka.wikipedia.org/wiki/11_აპრილი", "length": 2059}
{"id": "1596", "title": "12 აპრილი", "text": "'''12 აპრილი''' — გრიგორიანული კალენდრის 102-ე დღე (ნაკიან წლებში – 103-ე დღე). წლის ბოლომდე დარჩენილია 263 დღე.\n\n== დღის მოვლენები ==\n* 1802 : სიონის ტაძარში ქართულ საზოგადოებას გააცნეს რუსეთთან შეერთების მანიფესტის ტექსტი.\n* 1851 : თბილისის ოპერისა და ბალეტის თეატრი გაიხსნა.\n* 1861 : აშშ-ში დაიწყო სამოქალაქო ომი.\n* 1945 : აშშ-ს 33-ე პრეზიდენტი გახდა ჰარი ტრუმენი.\n* 1954 : ფინეთი და გერმანია საომარი მდგომარეობის დასასრულს ოფიციალურად აცხადებენ.\n* 1961 : რუსმა კოსმონავტმა იური გაგარინმა განახორციელა პირველი კოსმოსური გაფრენა ხომალდ „ვოსტოკით“.\n* 2009 : კინორეჟისორი ელდარ შენგელაია წმინდა გიორგის ორდენით დაჯილდოვდა „1989 წლის 9 აპრილის მოვლენების გამოძიებისა და სიმართლის მთელი მსოფლიოსათვის გაცნობისათვის“.\n* 2010 : 2010 წლის პულიცერის ოთხი პრემია გადაეცა გაზეთ ''ვაშინგტონ პოსტს'' და სამიც ''ნიუ-იორკ ტაიმზს''.\n* 2012 :  საპრეზიდენტო არჩევენებამდე რამდენიმე დღით ადრე მეამბოხე ჯარისკაცებმა გვინეა-ბისაუს დედაქალაქ ბისაუზე კონტროლი დაამყარეს.\n\n== ამ დღეს დაბადებულნი ==\n* 1850 : გოლიცინი, ნიკოლოზ — რუსეთის პრემიერ-მინისტრი\n* 1885 : ჰოთი, ჰერმან  — გერმანელი სამხედრო მოღვაწე\n* 1912 : არსენ მეკოკიშვილი — ქართველი სპორტსმენი, მოჭიდავე, სსრკ სპორტის დამსახურებული ოსტატი (1951). მსოფლიოს ჩემპიონი, სსრკ ცხრაგზის ჩემპიონი თავისუფალ ჭიდაობაში და შვიდგზის ჩემპიონი სამბოში.\n* 1928 : ანჯაფარიძე, ზურაბ — ქართველი მომღერალი\n* 1929 : მაჭავარიანი, მუხრან — ქართველი პოეტი\n* 1933 : კაბალიე, მონსერატ — კატალონიელი ოპერის მომღერალი\n* 1940 : ჰენკოკი, ჰერბი — ამერიკელი ჯაზ-პიანისტი\n\n== ამ დღეს გარდაცვლილნი ==\n* 238 : გორდიანუს II — რომის იმპერატორი\n* 1938 : შალიაპინი, თედორე — რუსი ოპერის მომღერალი\n* 1945 : რუზველტი, ფრანკლინ დელანო — აშშ-ს 32-ე პრეზიდენტი\n* 1961 : ნიკოლოზ ბადრიაშვილი — ქართველი ისტორიკოსი\n* 2012 : აჰმედ ბენ ბელა — ალჟირის პრეზიდენტი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** იოად წინასწარმეტყველი \n** სოსთენი, აპოლონი, კეფა, კესარიოსი და ეპაფროდიტე – სამეოცდაათთაგანნი\n** იოანე კლემაქი\n** წმინდა ევბულია\n** იოანე მდუმარე\n** ზოსიმე სირაკუზელი\n** ზაქარია კორინთელი\n\n* აგრეთვე:\n** 1968 : კოსმონავტიკის საერთაშორისო დღე\n\n== იხილეთ აგრეთვე ==\n\n;სხვა თვეები\n* \n\n0412", "url": "https://ka.wikipedia.org/wiki/12_აპრილი", "length": 2135}
{"id": "1597", "title": "13 აპრილი", "text": "'''13 აპრილი''' — გრიგორიანული კალენდრის 103-ე დღე (ნაკიან წლებში - 104–ე დღე). წლის ბოლომდე დარჩენილია 262 დღე.\n\n\n== დღის მოვლენები ==\nright|100px\n* 1204 : ჯვაროსნებმა აიღეს კონსტანტინოპოლი\n* 1559 : ხელი მოეწერა კატო-კამბრეზიის სამშვიდობო ხელშეკრულებას. დასრულდა იტალიის ომები.\n* 1598 : საფრანგეთის მეფემ ანრი IV-მ ხელი მოაწერა ნანტის ედიქტს, რომლითაც ფრანგ ჰუგენოტებს რწმენის თავისუფლება მიენიჭათ.\n* 1829 : ინგლისის პარლამენტმა მიიღო ემანსიპაციის აქტი, რომლითაც ინგლისელ კათოლიკეებს რწმენის თავისუფლება მიენიჭათ.\n* 1919 : მიუნხენში კონტრ-რევოლუციური აჯანყება ჩაახშვეს. ბავარიის საბჭოთა რესპუბლიკა ჩამოყალიბდა.\n* 1923 : ლონდონში გაიხსნა უემბლის სტადიონი.\n* 1941 : საბჭოთა კავშირმა და იაპონიამ ხელი მოეწერეს თავდაუსხმელობის პაქტს.\n* 1943 : ვაშინგტონში გაიხსნა ტომას ჯეფერსონის მემორიალი.\n* 1943 : ბერლინის რადიომ გამოაცხადა, რომ კატინის ტყეში აღმოაჩინა პოლონელი სამხედროების გვამები, რომლებიც ნკვდს მიერ 1940 წელს იყვნენ დახვრეტილნი.\n* 1960 : საფრანგეთმა საჰარაში გამოსცადა ატომური ბომბი.\n* 1962 : The Beatles-ის პირველი გამოსვლა.\n* 1990 : საბჭოთა კავშირმა ოფიციალურად სცნო ნკვდს ბრალი კატინის ტყის ტრაგედიაში.\n* 2010 : ბირთვული უსაფრთხოების სამიტი შედგა ქალაქ ვაშინგტონში, რომელზეც მიღებულ იქნა ბირთვულ ტერორიზმთან ბრძოლის გეგმა.\n* 2014 : ჰოვიკ აბრაჰამიანი სომხეთის პრემიერ-მინისტრად დანიშნეს.\n\n== ამ დღეს დაბადებულნი ==\n* 1743 : ტომას ჯეფერსონი — აშშ-ს პრეზიდენტი\n* 1887 : გიორგი ახვლედიანი — ქართველი ენათმეცნიერი\n* 1904 : ალექსანდრე ჟაროვი —  რუსი პოეტი\n* 1906 : ბეკეტი, სემიუელ — ირლანდიელი მწერალი\n* 1963 : გარი კასპაროვი — რუსი მოჭადრაკე\n\n== ამ დღეს გარდაცვლილნი ==\n* 1695 : ჟან ლაფონტენი — ფრანგი პოეტი\n* 1898 : გიორგი ჭალადიდელი —  პოეტი\n* 1946 : სერგო ამაღლობელი — ქართველი თეატრალური მოღვაწე, კრიტიკოსი, დრამატურგი.\n* 1959 : გიორგი შავგულიძე — ქართველი მსახიობი\n* 1971 : სერგო ზაქარიაძე — ქართველი მსახიობი\n* 2010 : ნიკო გომელაური — ქართველი მსახიობი და პოეტი\n* 2025 : მარიო ვარგას ლიოსა — პერუელი მწერალი და ნობელის პრემიის ლაურეატი\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n** იპატი ღანგრელი \n** ღირსი აპოლონი\n** აბდია ეპისკოპოსი და ბენიამის დიაკონი\n** იპატი რუთინელი\n\n\n* აგრეთვე:\n** ტაილანდი : სონგკრანი - ახალი წელი\n\n== იხილეთ აგრეთვე ==\n\n\n'''სხვა თვეები'''\n* \n\n0413", "url": "https://ka.wikipedia.org/wiki/13_აპრილი", "length": 2231}
{"id": "1598", "title": "14 აპრილი", "text": "'''14 აპრილი''' — გრიგორიანული კალენდრის 104-ე დღე (ნაკიან წლებში - 105–ე დღე). წლის ბოლომდე დარჩენილია 261 დღე.\n\n== დღის მოვლენები ==\n100px|right\n* ძვ. წ. 1282 : ბიბლიის თანახმად დაეცა იერიქონი.\n* ძვ. წ. 43 : ფორუმ გალორუმის ბრძოლა კეისარის მომხრეებსა და მარკუს ანტონიუსს შორის.\n* 69 : ვიტელიუსი ამარცხებე რომის იმპერატორს ოტონს ბედრიაკუმის ბრძოლაში და ხდება იმპერატორი.\n* 1028 : ჰენრიხ III აირჩიეს გერმანიის მეფედ.\n* 1205 : ადრიანოპოლის ბრძოლა\n* 1471 : ბარნეტთან ბრძოლა იორკერებსა და ლანკასტერელებს შორის.\n* 1543 : დასრულდა ესპანური ექსპედიცია ბარტოლომეო ფერელოს მეთაურობით.\n* 1687 : ინგლისის მეფემ ჯეიმზ II-მ თანაბარი უფლებები მიანიჭა პროტესტანტებს და კათოლიკეებს.\n* 1801 : რუსეთის იმპერატორმა ალექსანდრე I-მა გააუქმა წამებები დაკითხვებისას.\n* 1849 : უნგრელმა მეამბოხეებმა გამოაცხადეს უნგრეთის დამოუკიდებლობა ავსტრიისგან.\n* 1865 : აშშს პრეზიდენტი აბრაამ ლინკოლნი სასიკვდილოდ დაჭრეს.\n* 1894 : შედგა ედისონის კინოპროექტორის პირველი დემონსტრაცია.\n* 1912 : ტიტანიკი დაეჯახა აისბერგს.\n* 1978 : საქართველოს სსრ უმაღლესი საბჭოს სესიამ მიღო საქართველოს სსრ კონსტიტუცია\n* 1978 : სახალხო მანიფესტაციებისა და პროტესტების ფონზე საქართველოს სსრ-ის უმაღლესი საბჭო და საკავშირო ხელისუფლება იძულებული გახდა საქართველოს სსრ-ის ახალ კონსტიტუციაში შეეტანა მუხლი ქართულის, როგორც სახელმწიფო ენის, შესახებ.\n* 2009 : მსოფლიოში პირველი კლონირებული აქლემი '''ინჯაზის''' დაბადება გამოაცხადეს დუბაიში, არაბთა გაერთიანებული საამიროები.\n* 2010 : ჩინჰაის პროვინციაში, ჩინეთში, 600-ზე მეტი ადამიანი დაიღუპა იუშუს რეგიონში მომხდარი მიწისძვრის შედეგად.\n* 2016 : ვლადიმერ გროისმანი უკრაინის პრემიერ-მინისტრად დანიშნეს.\n\n== ამ დღეს დაბადებულნი ==\n* 1908 : შტალი, ჰერმან — გერმანელი მწერალი\n* 1941 : ფარნაოზ ჩიკვილაძე — ქართველი ძიუდოისტი\n* 1945 : ბლეკმორი, რიჩი — ბრიტანელი გიტარისტი (ჯგუფი  Blackmore's Night)\n\n== ამ დღეს გარდაცვლილნი ==\n* 1759 : გეორგ ფრიდრიხ ჰენდელი — გერმანელი კომპოზიტორი\n* 1910 : ვრუბელი, მიხეილ — რუსი მხატვარი\n* 1917 : ზამენჰოფი, ლუდვიკ ლაზარ — ესპერანტოს შემქმნელი\n* 1930 : ვლადიმერ მაიაკოვსკი — რუსი მწერალი\n* 1935 : ჯუღელი, სიმონ  —  პროფესიონალი რევოლუციონერი\n* 1986 : ბოვუარი, სიმონა დე — ფრანგი მწერალი\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** '''იოანე შავთელი''' და '''ევლოგი წინასწარმეტყველი''' \n** მარიამ მეგვიპტელი – მოძრავია; აღინიშნება დიდმარხვის მე-5 კვირას\n** გერონტი და ვასილიდი\n** მართალი აქაზი\n** ღირსი მაკარი\n\n* აგრეთვე:\n** საქართველო : ქართული ენის დღე\n\n== იხილეთ აგრეთვე ==\n\n'''სხვა თვეები'''\n* \n\n0414", "url": "https://ka.wikipedia.org/wiki/14_აპრილი", "length": 2470}
{"id": "1599", "title": "15 აპრილი", "text": "'''15 აპრილი''' — გრიგორიანული კალენდრის 105-ე დღე (ნაკიან წლებში — 106-ე დღე). წლის ბოლომდე დარჩენილია 260 დღე.\n\n\n== დღის მოვლენები ==\n* 1632 : რეინთან ბრძოლა, შვედებმა დაამარცხეს საღვთო რომის იმპერია.\n* 1638 : სიმბარას აჯანყების ჩახშობა იაპონიაში.\n* 1795 : ლიტვის მიერთება რუსეთის იმპერიასთან.\n* 1896 : ათენში დასრულდა ანტიკური ეპოქის შემდეგ პირველი ოლიმპიური თამაშები.\n* 1912 : ჩრდილო ატლანტიკაში დაიღუპა ხომალდი „ტიტანიკი“.\n* 1919 : სსრკ-ში შეიქმნა გულაგი.\n* 1940 : მეორე მსოფლიო ომი. მოკავშირეებმა დაიწყეს, ნაცისტების მიერ ოკუპირებული, ნორვეგიული ქალაქის ნარვიკის შტურმი.\n* 1946 : ჭიათურაში დაიწყო „ჭიათურმანგანუმის“ ფაბრიკის მშენებლობა.\n* 1975 : შეიქმნა ევროპული კოსმოსური სააგენტო.\n* 1986 : ტერორისტთა ბაზების განადგურების საბაბით აშშ-ს ავიაციამ დაბომბა ლიბიის ქალაქები ტრიპოლი და ბენგაზი.\n* 1992 : ვიეტნამმა მიიღო კონსტიტუცია.\n* 1994: საქართველოში სიყვარულის დღის აღნიშნვა დაიწყეს ქართველი ჟურნალისტ ბესიკ ჩუბინიძის ინიციატივით.\n* 2010 :\n** ინდოეთის პირველი, ადგილობრივი წარმოების კრიოგენული რაკეტის GSLV Mk.II-ის ზედა საფეხურის გაუმართაობის გამო, წარუმატებლად დამთავრდა თანამგზავრ GSAT-4-ის გაშვება.\n** გაერთიანებულ სამეფოში, პირველად ქვეყნის ისტორიაში, გაიმართა პირდაპირი წინასაარჩევნო ტელედებატები წამყვანი პოლიტიკური პარტიების ლიდერებს შორის.\n** კურმანბეკ ბაკიევი ოფიციალურად გადადგა ყირგიზეთის  პრეზიდენტობიდან, მას მერე რაც  ქვეყანა დატოვა.\n** ისლანდიაში ვულკან აიუჰვედლეუკის ამოფრქვევამ საჰაერო მიმოსვლა შეაფერხა ჩრდილო-დასავლეთ ევროპაში.\n* 2019 : პარიზის ღვთისმშობლის ტაძარი ხანძრის შედეგად მნიშვნელოვნად დაზიანდა.\n\n== ამ დღეს დაბადებულნი ==\n* 1452 : ლეონარდო და ვინჩი — იტალიელი ფერმწერი, მოქანდაკე \n* 1642 : სულეიმან II — ოსმანთა იმპერიის სულთანი\n* 1707 : ეილერი, ლეონარდ — შვეიცარიელი მათემატიკოსი, მექანიკოსი და ფიზიკოსი\n* 1772 : ეტიენ ჟოფრუა სენტ-ილერი — ფრანგი ზოოლოგი\n* 1894 : ნიკიტა ხრუშჩოვი — საბჭოთა კავშირის კომუნისტური პარტიის ცენტრალური კომიტეტის პირველი მდივანი\n* 1912 : კიმ ირ სენი — ჩრდილოეთ კორეის ლიდერი\n* 1914 : ბელეცკაია, ვერა — ქართველი გრაფიკოსი\n* 1920 : ვაიცზეკერი, რიხარდ ფონ — გერმანელი პოლიტიკოსი\n* 1938 : კარდინალე, კლაუდია — იტალიელი კინომსახიობი\n* 1944 : დუდაევი, ჯოჰარ — ჩეჩნეთის პირველი პრეზიდენტი\n* 1949 : პუგაჩოვა, ალა — რუსი მომღერალი, მსახიობი, კომპოზიტორი\n* 1968: ივანე მერაბიშვილი — ქართველი სახელმწიფო და პოლიტიკური მოღვაწე\n\n== ამ დღეს გარდაცვლილნი ==\n* 238 : გორდიანუს I — რომის იმპერატორი\n* 1765 : ლომონოსოვი, მიხეილ — რუსი სწავლული\n* 1865 : ლინკოლნი, აბრაჰამ — აშშ-ის პრეზიდენტი\n* 1969 : კონსტანტინე პიპინაშვილი — ქართველი კინორეჟისორი და სცენარისტი\n* 1980 : სარტრი, ჟან-პოლ — ფრანგი მწერალი\n* 1990 : გარბო, გრეტა — შვედი-ამერიკელი კინომსახიობი\n* 1992 : ბაგრატიონი, კონსტანტინე — ბაგრატიონთა მუხრანბატონების შტოს შთამომავალი\n* 2014 : გურამ მელივა — ქართველი საოპერო რეჟისორი, ქორეოგრაფი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** '''გიორგი მაწყვერელი'''  \n** ტიტე საკვირველთმოქმედი\n** ამფიანე და ედესი\n** მოწამე პოლიკარპე\n\n* აგრეთვე:\n** ჩრდილოეთი კორეა - კიმ ირ სენის დაბადების დღე.\n\n== იხილეთ აგრეთვე ==\n\n'''სხვა თვეები'''\n* \n\n0415", "url": "https://ka.wikipedia.org/wiki/15_აპრილი", "length": 3043}
{"id": "1600", "title": "16 აპრილი", "text": "'''16 აპრილი''' — გრიგორიანული კალენდრის 106-ე დღე (ნაკიან წლებში – 107-ე დღე). წლის ბოლომდე დარჩენილია 259 დღე.\n\n== დღის მოვლენები ==\n\n* 1346 : გამოცხადდა სერბეთის სამეფო.\n* 1909 : რომის პაპმა პიუს X-მ ჟან დ’არკი წმინდანად შერაცხა.\n* 1917 : ვ. ლენინი შვეიცარიიდან რუსეთში დაბრუნდა.\n* 1922 : რაპალოში გაფორმდა სსრ კავშირ-გერმანიის ხელშეკრულება დიპლომატიური ურთიერთობების აღდგენის შესახებ.\n* 1948 : შეიქმნა ევროპის ეკონომიკური თანამშრომლობის ორგანიზაცია (OEEC).\n* 2007 : ვირჯინიის ტექნიკური უნივერსიტეტის ტერიტორიაზე განხორციელებული თავდასხმისას  მანიაკმა მკვლელმა 33 ადამიანი იმსხვერპლა.\n* 2012 : ტაურ მატან რუაკი აღმოსავლეთ ტიმორის პრეზიდენტად აირჩიეს.\n* 2016 : ეკვადორში 7,8 M<sub>w</sub> სიძლიერის მიწისძვრა მოხდა, რომლის შედეგად 550-ზე მეტი ადამიანი დაიღუპა.\n* 2017 : თურქეთის საკონსტიტუციო რეფერენდუმის შედეგებით, მოსახლეობის უმრავლესობამ ცვლილებებს მხარი დაუჭირა.\n* 2024 :  კოპენჰაგენში მდებარე ისტორიული ნაგებობა ბორსენი ხანძრის შედეგად ძლიერ დაზიანდა.\n\n== ამ დღეს დაბადებულნი ==\n* 1319 : ჟან II — საფრანგეთის მეფე\n* 1652 : კლემენტ XII — რომის პაპი\n* 1797 : ადოლფ ტიერი — საფრანგეთის პრეზიდენტი\n* 1844 : ფრანსი, ანატოლ — ფრანგი მწერალი\n* 1860 : ხუნდაძე, სილოვან  — ქართველი პედაგოგი და საზოგადო მოღვაწე\n* 1881 : ჰალიფაქსი, ედუარდ — ინგლისის სახელმწიფო მოღვაწე\n* 1886 : ტელმანი, ერნსტ — გერმანელი პოლიტიკოსი\n* 1889 : ჩაპლინი, ჩარლზ — ინგლისელი რეჟისორი და მსახიობი\n* 1896 : ცარა, ტრისტან — ფრანგი პოეტი\n* 1909 : აბელიშვილი, ლევან — ქართველი ელექტროტექნიკოსი\n* 1916 : ლოლაძე, შალვა — ქართველი სამხედრო\n* 1927 : ბენედიქტე XVI — რომის პაპი\n* 1940 : მარგრეტე II — დანიის დედოფალი\n* 1946 : რამაზ გიორგობიანი — ქართველი მსახიობი, რეჟისორი, სცენარის ავტორი.\n* 1974 : ლარა დატი — ინდოელი მის სამყარო.\n* 1972 : ლუკა კურტანიძე —  ქართველი სპორტსმენი, თავისუფალი სტილით მოჭიდავე.\n\n== ამ დღეს გარდაცვლილნი ==\n* 69 : ოტონი — რომის იმპერატორი\n* 1713 : არჩილ II — მეფე, პოეტი, ვახტანგ V-ის ძე\n* 1783 : მაიერი, კრისტიან — ჩეხი ასტროლოგი\n* 1828 : გოია, ფრანსისკო — ესპანელი მხატვარი\n* 1859 : ტოკვილი, ალექსის — ფრანგი სოციოლოგი, ისტორიკოსი და პოლიტიკური მოღვაწე\n* 1958 : ფრანკლინი, როზალინდ — ბრიტანელი ქიმიკოსი\n* 1968 : ფერბერი, ედნა — ამერიკელი მწერალი\n* 1972 : კავაბატა იასუნარი — იაპონელი მწერალი\n* 1991 : ლინი, დეივიდ — ინგლისელი კინორეჟისორი\n* 1994 : ელისონი, რალფ — ამერიკელი მწერალი\n* 2020 : ჯინ დეიჩი — ამერიკელი რეჟისორი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ნიკიტა აღმსარებელი \n** თეოდოსია ქალწული\n** ღირსი ილირიკე\n** მოწამენი: ელპიდიფორე, დიო, ბითონიო და გალიკე\n\n* აგრეთვე:\n** დანია, გრენლანდია : დედოფლის დაბადების დღე\n** კუბა : მილიციის დღე\n\n== იხილეთ აგრეთვე ==\n\n;სხვა თვეები\n* \n\n0416", "url": "https://ka.wikipedia.org/wiki/16_აპრილი", "length": 2647}
{"id": "1601", "title": "17 აპრილი", "text": "'''17 აპრილი''' — გრიგორიანული კალენდრის მე-107 დღე (ნაკიან წლებში — 108-ე დღე). წლის ბოლომდე დარჩენილია 258 დღე.\n\n== დღის მოვლენები ==\n\n* 1855 : პრინს-ედუარდის კუნძული შეუერთდა კანადის კონფედერაციას\n* 1961 : კუბელი ემიგრანტები აშშ-ს სამხედროების მხარდაჭერით გადმოსხდნენ კოჩინოსის ყურეში, მაგრამ განადგურებულ იქნენ პლაია-ხირონთან\n* 1970 : დაიშალა ჯგუფი The Beatles\n* 1970 : გამოვიდა პოლ მაკ-კარტნის პირველი ალბომი\n* 1975 : წითელმა კხმერებმა დაიკავეს პნომპენი და მთელი კამბოჯა. დაიწყო საკუთარი ხალხის გენოციდი\n* 1989 : შვიდწლიანი იატაკქვეშა მოღვაწეობის შემდეგ ლეგალიზებულ იქნა თავისუფალ პოლონურ პროფკავშირთა გაერთიანება სოლიდარობა.\n* 2012 : ჯიმ იონგ კიმი  მსოფლიო  ბანკის პრეზიდენტად აირჩიეს.\n* 2014 : აბდელაზიზ ბუტეფლიკა მეოთხე ვადით ალჟირის პრეზიდენტად აირჩიეს.\n* 2016 : ბრაზილიის კონგრესის ქვედა პალატამ რესპუბლიკის პრეზიდენტ დილმა რუსეფის იმპიჩმენტს მხარი დაუჭირა.\n* 2019 : \n** პერუს ყოფილმა პრეზიდენტმა ალან გარსია პერესმა დაკავების მომენტში თავი მოიკლა.\n** შრი-ლანკაზე მომხდარ აფეთქებებს 200-ზე მეტი ადამიანი ემსხვერპლა.\n\n== ამ დღეს დაბადებულნი ==\n* 1894 : ხრუშჩოვი, ნიკიტა — საბჭოთა სახელმწიფო და პარტიული მოღვაწე\n* 1909: ბერძენიშვილი, გრიგოლ — ქართველი დრამატურგი\n* 1929: ჯეიმზ ლასტი   — გერმანელი კომპოზიტორი\n* 1948: ჯონ გრეი — ინგლისელი ფილოსოფოსი\n\n== ამ დღეს გარდაცვლილნი ==\n* 818 : ბერნარდო — იტალიის მეფე.\n* 1790 : ფრანკლინი, ბენჯამინ — ამერიკელი სახელმწიფო მოღვაწე\n* 1891 : მაკკენზი ალექსანდრი — კანადელი პოლიტიკური მოღვაწე\n* 1933 : მარჯანიშვილი, კონსტანტინე — ქართველი რეჟისორი.\n* 1989 : ბადრიშვილი, გიორგი — ქართველი აგრონომ-მემცენარე.\n* 2014 : გაბრიელ გარსია მარკესი — კოლუმბიელი მწერალი (დ. 1927)\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** იოსებ მგალობელი \n** ღირსი გიორგი მცირე\n** ღირსი ზოსიმე\n** ფერბუთა ქალწული\n\n* აგრეთვე:\n** სირია : ევაკუაციის დღე (1946)\n\n== იხილეთ აგრეთვე ==\n\n'''სხვა თვეები'''\n* \n\n0417", "url": "https://ka.wikipedia.org/wiki/17_აპრილი", "length": 1879}
{"id": "1602", "title": "18 აპრილი", "text": "'''18 აპრილი''' — გრიგორიანული კალენდრის 108-ე დღე (ნაკიან წლებში – 109-ე დღე). წლის ბოლომდე დარჩენილია 257 დღე.\n\n== დღის მოვლენები ==\n\n* 1770 : ბრძოლა აწყურთან, ტოტლებენის ღალატი.\n* 1946 : გამოცხადდა ერთა ლიგის დაშლა.\n* 1955 : ინდონეზიის ქ. ბანდუნგში დაიწყო აზიისა და აფრიკის ქვეყნების კონფერენცია (ბანდუნგის კონფერენცია).\n* 1980 : სამხრეთი როდეზია ზიმბაბვეს სახელით დამოუკიდებელი გახდა დიდი ბრიტანეთისაგან.\n* 1983 : იუნესკომ პირველად აღნიშნა ძეგლებისა და ისტორიული ადგილების საერთაშორისო დღე.\n* 2008 : სოიუზ ტმა-12-მა კოსმოსში პირველი კორეელი კოსმონავტი '''ლი სო-იენი''' გაიყვანა საერთაშორისო კოსმოსური სადგურის მისიაზე.\n* 2010 : სმოლენკის ავიაკატასტროფიდან ერთი კვირის თავზე გაიმართა  პოლონეთის პრეზიდენტის ლეხ კაჩინსკის და პირველი ქალბატონის მარია კაჩინსკას ოფიციალური დაკრძალვა კრაკოვში.\n* 2011 : ჯენიფერ ეგანის ნაწარმოებმა ''„A Visit From the Goon Squad“'' 2011 პულიცერის პრემია აიღო ბელეტრისტიკაში.\n* 2012 : ინდოეთმა საკონტინენტთაშორისო ბალისტიკური რაკეტა აგნი-V გამოსცადა.\n* 2020 : ისრაელის პრემიერ-მინისტრი ბენიამინ ნეთანიაჰუ (ლიკუდი) და  ქნესეთის სპიკერი ბენი განცი (კახოლ-ლავანი)  კოალიციური მთავრობის ჩამოყალიბებაზე შეთანხმდნენ.\n\n== ამ დღეს დაბადებულნი ==\n* 1590 : აჰმედ I — ოსმალეთის სულთანი\n* 1722 : რიკარდო, დავიდ — ინგლისელი ეკონომისტი\n* 1819 : ზუპე, ფრანც ფონ — ავსტრიელი კომპოზიტორი\n* 1882 : სტოკოვსკი, ლეოპოლდ — ამერკელი დირიჟორი\n* 1901 : ახვლედიანი, ელენე — ქართველი ფერმწერი, გრაფიკოსი, თეატრისა და კინოს მხატვარი.\n* 1927 : ჰანტინგტონი, სამიუელ — ამერიკელი პოლიტოლოგი\n\n== ამ დღეს გარდაცვლილნი ==\n* 1873 : ლიბიხი, იუსტუს ფონ — გერმანელი ქიმიკოსი\n* 1898 : მორო, გიუსტავ — ფრანგი მხატვარი\n* 1936 : ლესპიგი, ოტორინო — იტალიელი კომპოზიტორი\n* 1945 : ფლემინგი, ჯონ — ინგლისელი მეცნიერი ელექტროტექნიკისა და რადიოტექნიკის დარგში\n* 1955 : აინშტაინი, ალბერტ — გერმანელი ფიზიკოსი\n* 1978 : ანთაძე, დოდო — ქართველი რეჟისორი\n* 2002 : თურ ჰეიერდალი  — ნორვეგიელი მკვლევარი\n* 2013 : სტორმ თორგერსონი  — ინგლისელი დიზაინერი\n* 2020 : რეზო ესაძე — ქართველი მსახიობი და კინორეჟისორი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** აღათოპოდი დიაკონი, თეოდულე მკითხველი და სხვანი\n** პუბლი ეგვიპტელი\n** ღირსი თეონა, სვიმეონი და ფორბინე\n** მარკოზ ათინელი\n** პლატონ აღმსარებელი\n** თეოდორა თესალონიკელი\n\n\n* აგრეთვე:\n* ძეგლთა დაცვის საერთაშორისო დღე (1983)\n* ბრაზილია : სპირიტიზმის დღე\n* ზიმბაბვე : დამოუკიდებლობის დღე (1980)\n\n== იხილეთ აგრეთვე ==\n\n;სხვა თვეები\n* \n\n0418", "url": "https://ka.wikipedia.org/wiki/18_აპრილი", "length": 2412}
{"id": "1603", "title": "19 აპრილი", "text": "'''19 აპრილი''' — გრიგორიანული კალენდრის 109-ე დღე (ნაკიან წლებში — 110-ე დღე). წლის ბოლომდე დარჩენილია 256 დღე.\n\n== დღის მოვლენები ==\nright|130px|ვარშავის გეტოს რეიდი\n* 1713 : უძეობის გამო საღვთო რომის იმპერატორმა კარლ VI-მ გამოსცა პრაგმატული სანქცია, რომლითაც მისი ქალიშვილები ჰაბსბურგის მიწების მემკვიდრეები გახადა.\n* 1770: კაპიტანმა ჯეიმზ კუკმა აღმოაჩინა „ახალი სამხრეთი უელსი“ (ავსტრალია).\n* 1772 : დაიბადა ინგლისელი ეკონომისტი დეივიდ რიკარდო.\n* 1782 : ნიდერლანდებმა აღიარა აშშ-ს დამოუკიდებლობა.\n* 1803 : გიორგი XII-ის ქვრივმა, დედოფალმა მარიამმა მოკლა გენერალი ლაზარევი.\n* 1839 : ლონდონის ხელშეკრულებით ბელგიის სამეფოს დამოუკიდებლობა გამოცხადდა.\n* 1943 : ნაცისტების ჯარები ვარშავის გეტოში შევიდნენ დარჩენილი ებრაელების დასაჭერად ''(სურათზე)'', რამაც პირველი მასიური აჯანყება გამოიწვია პოლონეთში ნაცისტების ოკუპაციის წინააღმდეგ ჰოლოკოსტის პერიოდში.\n* 1969 : ჩრდილოეთ ირლანდიაში ახალი ძალით იფეთქა შეტაკებამ კათოლიკეებსა და პროტესტანტებს შორის.\n* 1971 : ბაიკონურის კოსმოდრომიდან ტიურატამთან, ყაზახეთის სსრ (სსრკ), ორბიტაზე გაუშვეს პირველი კოსმოსური სადგური „სალუტ-1“.\n* 1975 : ორბიტაზე გაიყვანეს ინდოეთის პირველი კოსმოსური ხომალდი „არიაბჰატა“.\n* 1999 : გერმანიის პარლამენტი დაბრუნდა ბერლინში.\n* 2007 : რუმინეთის პარლამენტმა უფლებამოსილება შეუწყვიტა პრეზიდენტ ტრაიან ბესესკუს ძალაუფლების გადაჭარბებით გამოყენების ბრალდების გამო.\n* 2011 :\n**ფიდელ კასტრო კუბის კომუნისტური პარტიის პირველი მდივნობიდან გადადგა.\n** გუდლაკ ჯონათანი ნიგერიის პრეზიდენტად აირჩიეს.\n* 2018 : კუბის ახალი პრეზიდენტი მიგელ დიას-კანელი გახდა.\n* 2022 : ჟოზე რამუშ-ორტა აღმოსავლეთ ტიმორის პრეზიდენტად აირჩიეს.\n\n== ამ დღეს დაბადებულნი ==\n*1320: პედრუ I (პორტუგალია) — პორტუგალიის მეფე ბურგუნდიელთა დინასტიიდან\n* 1882: ჟეტულიუ ვარგასი — ბრაზილიელი პოლიტიკოსი\n* 1949 : პიკასო, პალომა — ესპანელი-ფრანგი დიზაინერი\n* 1968 : ეშლი ჯადი — ამერიკელი კინომსახიობი\n* 1965 : ნატალი დესე — ფრანგი ოპერის მომღერალი\n* 1987 : მარია შარაპოვა — რუსი ჩოგბურთელი\n\n== ამ დღეს გარდაცვლილნი ==\n* 1054: : ლეო IX — რომის პაპი 1049-1054 წლებში.\n* 1820 : სიმონ სოლოღაშვილი — წარმოშობით ქართველი, რუსეთის იმპერიის გენერალი\n* 1824 : ჯორჯ გორდონ ბაირონი — ინგლისელი პოეტი, რომანტიკოსი.\n* 1881 : ბენჯამინ დიზრაელი — ბრიტანელი პოლიტიკოსი\n* 1906 : პიერ კიური — ფრანგი ფიზიკოსი\n* 1919 : ემილიანო ზაპატა — მექსიკელი რევოლუციონერი\n* 1967 : კონრად ადენაუერი — გერმანელი პოლიტიკოსი\n* 1980 : ალფრედ ჰიჩკოკი — ამერიკელი კინორეჟისორი\n* 2022 : მვაი კიბაკი — კენიის ყოფილი პრეზიდენტი\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ევტიქი კონსტანტინეპოლელი მთავარეპისკოპოსი\n** წმინდა მეთოდე\n** პლატონიდა ასური\n** 120 მოწამე სპარსთაგან წამებული (+344-347); მოწამე იერემია და არქილე ხუცესი \n\n* აგრეთვე:\n** ვენესუელა : დამოუკიდებლობის გამოცხადების დღე\n** სიერა-ლეონე : რესპუბლიკის დღე\n\n== იხილეთ აგრეთვე ==\n;სხვა თვეები\n* \n\n0419", "url": "https://ka.wikipedia.org/wiki/19_აპრილი", "length": 2801}
{"id": "1604", "title": "20 აპრილი", "text": "'''20 აპრილი''' — გრიგორიანული კალენდრის 110-ე დღე (ნაკიან წლებში – 111-ე დღე). წლის ბოლომდე დარჩენილია 255 დღე.\n\n== დღის მოვლენები ==\n* 1303 : რომის პაპმა ბონიფაციუს VIII-ემ დააფუძნა რომის ლა საპიენცას უნივერსიტეტი.\n* 1534 : ჟაკ კარტიე იწყებს თავის მოგზაურობას, რომლის შედეგადაც აღმოაჩენს კანადასა და ლაბრადორს.\n* 1653 : ოლივერ კრომველმა დაითხოვა გავის პარლამენტი.\n* 1657 : ადმირალმა რობერტ ბლეიკმა გაანადგურა ესპანური ვერცხლის გადამზიდავი ფლოტი ტენერიფესთან.\n* 1657 : ახალი ამსტერდამის (შემდგომში ნიუ-იორკი) ებრაელებს მიეცათ მრწამსის თავისუფლების უფლება.\n* 1770 : ასპინძის ბრძოლა. ერეკლე II-მ დაამარცხა ოსმალურ-ლეკური ჯარი.\n* 1877 : ქართველებმა და რუსეთმა აიღეს ბაიაზეთი.\n* 1921 : სამმხრივი შეთანხმება ამიერკავკასიის რკინიგზის გაერთიანების შესახებ.\n* 1922 : შეიქმნა სამხრეთ ოსეთის ავტონომიური ოლქი.\n* 1942 : ბრძოლა მოსკოვისათვის.\n* 2009 : ''ნიუ-იორკ ტაიმზმა'' ხუთი '''პულიცერის პრემია''' მიიღო, მათ შორის საერთაშორისო რეპორტაჟებისთვის აშშ-ის „სამხედრო და პოლიტიკურ სირთულეებზე“ ავღანეთსა და პაკისტანში.\n* 2011 : ლიბიაში, მისრატის ბრძოლაში, მოკლეს ფოტოგრაფები თიმ ჰეთერინგთონი და ქრის ჰონდროსი.\n\n== ამ დღეს დაბადებულნი ==\n* 1808 : ნაპოლეონ III — საფრანგეთის იმპერატორი\n* 1889 : ჰიტლერი, ადოლფ — გერმანელი სახელმწიფო მოღვაწე\n* 1893 : მირო, ჟოან — კატალონიელი მხატვარი\n* 1911 : ბაბილოძე, გიორგი — ქართველი სპორტსმენი-ტანმოვარჯიშე\n* 1923 : საყვარელიძე, ტარიელ — ქართველი მსახიობი\n* 1947 : სუვოროვი, ვიქტორ — რუსი მწერალი და ისტორიკოსი\n* 1956 : კახა ბენდუქიძე — ქართველი სახელმწიფო მოღვაწე და ბიზნესმენი, საქველმოქმედო ორგანიზაცია ცოდნის ფონდის დამფუძნებელი, თავისუფალი და აგრარული უნივერსიტეტების სამეთვალყურეო საბჭოს თავმჯდომარე.\n\n== ამ დღეს გარდაცვლილნი ==\n* 1314 : კლემენტ V — რომის პაპი\n* 1918 : ბრაუნი, კარლ ფერდინანდ — გერმანელი ფიზიკოსი\n* 1929 : ალბერტ ვილჰელმ ჰაინრიხ პრუსიელი — გერმანიის საიმპერიო სამხედრო ფლოტის გროსადმირალი\n* 1932 : პეანო, ჯუზეპე — იტალიელი მათემატიკოსი\n* 1965 : ასტანგოვი, მიხეილ — რუსი საბჭოთა მსახიობი\n* 2001 : სინოპოლი, ჯუზეპე — იტალიელი დირიჟორი და კომპოზიტორი\n* 2021 : იდრის დები —  ჩადის პრეზიდენტი\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** გიორგი აღმსარებელი\n** მოწამე კალიოპე\n** რუთინა დიაკონი, აკვილინა მცირე და მათთან 200 მხედარი\n** სერაპიონ მონაზონი\n\n* წინასწარმეტყველი მუჰამედის დაბადების დღე \n* დიდი ბრიტანეთი, ენძელას დღე.\n* ვენესუელა, დამოუკიდებლობის დეკლარაციის დღე.\n* სიერა-ლეონე, რესპუბლიკის დღე.\n* მესამე რაიხში 1933 წლიდან — ადოლფ ჰიტლერის დაბადების დღე.\n\n== იხილეთ აგრეთვე ==\n\n;სხვა თვეები\n* \n\n0420", "url": "https://ka.wikipedia.org/wiki/20_აპრილი", "length": 2501}
{"id": "1605", "title": "21 აპრილი", "text": "'''21 აპრილი''' — გრიგორიანული კალენდრის 111-ე დღე (ნაკიან წლებში – 112-ე დღე). წლის ბოლომდე დარჩენილია 254 დღე.\n\n== დღის მოვლენები ==\n* ძვ. წ. 753 : რომულუსმა და რემუსმა ქალაქი რომი დააარსეს, რომაელი მკვლევარი ვარო რეატინუსის გამოთვლით.\n* 1709 : ავღანეთში შეთქმულებმა გიორგი XI მოკლეს.\n* 1836 : ტეხასის ძალებმა სემ ჰიუსტონის ხელმძღვანელობით გენერალი ანტონიო ლოპეს დე სანტა ანა დაამარცხეს სან-ხაკინტოს ბრძოლაში ლა პორტესთან, რაც გადამწყვეტი ბრძოლა გახდა ტეხასის რევოლუციაში.\n* 1918 : გერმანელი მებრძოლი პილოტი, ცნობილი როგორც \"წითელი ბარონი\", ყველაზე წარმატებული მფრინავი ასი პირველ მსოფლიო ომში 80 დადასტურებული საჰაერო საბრძოლო გამარჯვებით, ჩამოგდებულ და მოკლულ იქნა ვოქს-სურ-სომთან, საფრანგეთი.\n* 1945 : მეორე მსოფლიო ომი : საბჭოთა ჯარები ქალაქ ბერლინში შეიჭრნენ.\n* 1967 : პოლკოვნიკმა გეორგიოს პაპადოპულოსმა საბერძნეთის პრემიერ-მინისტრი პანაგიოტის კანელოპულოსის მთავრობა დაამხო და ქვეყანაში პოლკოვნიკთა რეჟიმი დაამყარა.\n* 1960 : ქალაქი ბრაზილია გახდა ბრაზილიის ახალი დედაქალაქი.\n* 2009 : \n** ასტრონომებმა აღმოაჩინეს გლიზე 581 ე, დღემდე ნაპოვნ ეგზოპლანეტათაგან უმცირესი, სასწორის თანავარსკვლავედში.\n** იუნესკომ და აშშ-ის კონგრესის ბიბლიოთეკამ მსოფლიო ციფრული ბიბლიოთეკის ამოქმედება გამოაცხადეს.\n* 2010 : \n** უკრაინისა და რუსეთის პრეზიდენტებმა ხარკოვში ხელი მოაწერეს შეთანხმებას, რომლითაც  რუსეთის შავი ზღვის ფლოტი სევასტოპოლში დარჩება კიდევ 25 წლით, ბუნებრივ გაზზე შეღავათის სანაცვლოდ.\n** ერთიანმა სახალხო ალიანსმა, შრი ლანკის პრეზიდენტის მაჰინდა რაჯაპაკსეს მეთაურობით, გაიმარჯვა საპარლამენტო არჩევნებში და 225 ადგილიდან 144 აიღო.\n* 2011 : პოსტ-საბჭოთა რუსეთში დამზადებულმა პირველმა ავიალაინერმა „Sukhoi Superjet 100“-მა, პირველი კომერციული ფრენა შეასრულა.\n* 2019 : უკრაინის საპრეზიდენტო არჩევნების მეორე ტურში ვლადიმერ ზელენსკიმ გაიმარჯვა.\n\n== ამ დღეს დაბადებულნი ==\n* 1488 : ჰუტენი, ულრიხ ფონ — გერმნელი ჰუმანისტი, მწერალი\n* 1555 : კარაჩი, ლუდოვიკო — იტალიელი მხატვარი\n* 1782 : ფრებელი, ფრიდრიხ — გერმანელი პედაგოგი\n* 1816 : ბრონტე, შარლოტ — ინგლისელი მწერალი\n* 1824 : ერისთავი, რაფიელ — ქართველი პოეტი და დრამატურგი\n* 1864 : ვებერი, მაქს — გერმანელი სოციოლოგი, ისტორიკოსი, ეკონომისტი და იურისტი\n* 1912 : კამიუ, მარსელ — ფრანგი კინორეჟისორი\n* 1915 : ენტონი ქვინი — ამერიკელი მსახიობი\n* 1926 : ელისაბედ II — ბრიტანეთის დედოფალი\n\n== ამ დღეს გარდაცვლილნი ==\n* 1109 : ანსელმ კენტერბერიელი — ინგლისელი ფილოსოფოსი\n* 1142 : აბელარი, პიერ — ფრანგი ფილოსოფოსი, ღვთისმეტყველი, ლოგიკოსი და პოეტი\n* 1509 : ჰენრი VII — ინგლისის მეფე\n* 1699 : რასინი, ჟან — ფრანგი დრამატურგი\n* 1910 : ტვენი, მარკ — ამერიკელი მწერალი\n* 1980 : ოპარინი, ალექსანდრე — რუსი ქიმიკოსი\n* 2003 : სიმონე, ნინა — ამერიკელი მომღერალი.\n* 2010 : ხუან ანტონიო სამარანჩი — საერთაშორისო ოლიმპიური კომიტეტის მე-7 პრეზიდენტი.\n* 2014 : ლენკოვი, ალექსანდრე — საბჭოთა და რუსი თეატრისა და კინოს მსახიობი.\n* 2025 : ფრანცისკე — რომის პაპი\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** იროდიონი, აგაბო, ასინკრიტე, რუთოსი, ფლეგონტე, ერმი და სხვანი – სამოცდაათთაგანნი\n** მოწამე პავსიანე\n** ცელესტინ I რომის პაპი\n\n== იხილეთ აგრეთვე ==\n\n;სხვა თვეები\n* \n\n0421", "url": "https://ka.wikipedia.org/wiki/21_აპრილი", "length": 3051}
{"id": "1606", "title": "22 აპრილი", "text": "'''22 აპრილი''' — გრიგორიანული კალენდრის 112-ე დღე (ნაკიან წლებში – 113-ე დღე). წლის ბოლომდე დარჩენილია 253 დღე.\n\n== დღის მოვლენები ==\n\n* 1500 : პორტუგალიელმა მოგზაურმა პედრო ალვარეს კაბრალმა ბრაზილიას მიაღწია, როგორც პირველმა ევროპელმა.\n* 1509 : ჰენრი VIII ინგლისის ტახტზე ავიდა.\n* 1913 : პეტერბურგში გამოიცა გაზეთ „პრავდას“ პირველი ნომერი.\n* 1915 : პირველი მსოფლიო ომი - ფრანგების წინააღმდეგ იპრთან ბრძოლისას გერმანელებმა პირველად გამოიყენეს ქლორის გაზი, როგორც მასიური განადგურების იარაღი.\n* 1941 : გერმანული ჯარები შეიჭრნენ იუგოსლავიასა და საბერძნეთში.\n* 2010 :\n** პაკისტანის პრემიერ-მინისტრმა იუსუფ რეზა გილანმა ახალი ენერგოპოლიტიკა გამოაცხადა, რომლითაც ენერგოკრიზისის დასაძლევად გაიზარდა უქმეები და აიკრძალა ნეონის მანათობელი ნიშნები.\n** ბანგკოკში მომხდარი აფეთქებათა სერიის შედეგად ერთი ადამიანი დაიღუპა და 86 დაშავდა.\n* 2011 : სირიაში მიმდინარე საპროტესტო გამოსვლების უდიდეს დღეს, დაახლოებით 70 ადამიანი დაიღუპა შეტაკებებში.\n\n== ამ დღეს დაბადებულნი ==\n* 1451 : ისაბელ I კასტილიელი — კასტილიისა და ლეონის დედოფალი (1474–1504).\n* 1518 : ანტუან დე ბურბონი — ნავარის მეფე (1555–1562), ბურბონების გვარის პირველი მეფის ანრი IV-ის მამა.\n* 1592 : ვილჰელმ შიკარდი — გერმანელი მეცნიერი, ასტრონომი, მათემატიკოსი და აღმოსავლეთმცოდნე (გ. 1635).\n* 1610 : ალექსანდრე VIII — რომის პაპი (გ. 1691).\n* 1658 : ჯუზეპე ტორელი — იტალიელი კომპოზიტორი (გ. 1709) \n* 1724 : იმანუელ კანტი — გერმანელი ფილოსოფოსი\n* 1766 : ჟერმენ დე სტალი — ფრანგი მწერალი\n* 1854 : ანრი ლაფონტენი — ბელგიელი იურისტი, მშვიდობის საერთაშორისო ბიუროს თავმჯდომარე (1907–1943), ნობელის მშვიდობის პრემიის ლაურეატი (1913).\n* 1866 : ჰანს ფონ სექტი — გერმანელი სამხედრო მოღვაწე, გენერალ-პოლკოვნიკი, პირველი მსოფლიო ომის მონაწილე (გ. 1936).\n* 1870 : ვლადიმერ ლენინი — რუსი რევოლუციონერი, საბჭოთა პოლიტიკური და სახელმწიფო მოღვაწე (გ. 1924).\n* 1876 : რობერტ ბარანი — უნგრული წარმოშობის ავსტრიელი ოტორინოლარინგოლოგი, ნობელის პრემიის ლაურეატი ფიზიოლოგიასა და მედიცინაში (1914).\n* 1889 : რიხარდ გლიუკსი — გერმანელი ვაფენ-სს-ის მაღალჩინოსანი\n* 1899 : ვლადიმერ ნაბოკოვი — რუსი მწერალი\n* 1904 : რობერტ ოპენჰაიმერი — ამერიკელი ფიზიკოსი\n* 1920 : ზურაბ ანჩაბაძე — ქართველი ისტორიკოსი\n* 1928 : ელგუჯა ამაშუკელი — ქართველი მოქანდაკე\n* 1937 : ჯეკ ნიკოლსონი — ამერიკელი კინომსახიობი\n* 1982 : კაკა — ბრაზილიელი ფეხბურთელი\n\n== ამ დღეს გარდაცვლილნი ==\n* 296 : კაიუსი — რომის პაპი\n* 1778 : ჯეიმზ ჰარგრივზი — ინგლისელი გამომგონებელი\n* 1986 : მირჩა ელიადე — რუმინელი მწერალი\n* 1994 : რიჩარდ ნიქსონი — აშშ-ის პრეზიდენტი\n* 1996 : ჯოხარ დუდაევი — ჩეჩნეთის პირველი პრეზიდენტი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** მოწამე ევფსიქი  \n** წმიდა მოწამენი: დისან ეპისკოპოსი, მარიავა ხუცესი, ავდიესი და სხვა 270 სპარსთაგან წამებული\n** ვადიმი არქიმანდრიტი\n\n* აგრეთვე:\n** დედამიწის დღე\n** ბრაზილია : აღმოჩენის დღე\n\n== იხილეთ აგრეთვე ==\n\n;სხვა თვეები\n* \n\n0422", "url": "https://ka.wikipedia.org/wiki/22_აპრილი", "length": 2832}
{"id": "1607", "title": "23 აპრილი", "text": "'''23 აპრილი''' — გრიგორიანული კალენდრის 113-ე დღე (ნაკიან წლებში - 114-ე დღე). წლის ბოლომდე დარჩენილია 252 დღე.\n\n== დღის მოვლენები ==\n*1661 : ვესტმინსტერის სააბატოში ჩარლზ II ინგლისის, ირლანდიისა და შოტლანდიის მეფედ აკურთხეს.\n*1827 : ირლანდიელმა მათემატიკოსმა და ფიზიკოსმა უილიამ როუან ჰამილტონმა მისი ''სხივების სისტემათა თეორია'' წარმოადგინა.\n*1920 : თურქეთის დიდი ეროვნული ასამბლეა დაარსდა ანკარაში.\n*1923 : ბალტიის ზღვის გდანსკის ყურეში პოლონეთის საზღვაო პორტი გდინიას ინაუგურაცია შედგა.\n* 1940 : ნატჩეზში, მისისიპი რიტმის ღამის კლუბში ცეცხლის გახსნის შედეგად დაიღუპა 198 ადამიანი.\n*1961 : 1940-იანი წლების გენერლის უნიფორმაში გამოწყობილი პრეზიდენტი შარლ დე გოლი სატელევიზიო გამოსვლაში საფრანგეთის სამხედრო პერსონალსა და მოქალაქეებს მიმართავს გენერლების პუტჩის დაუმორჩილებლობისკენ.\n* 1990 : ნამიბია გახდა გაერთიანებული ერების ორგანიზაციის 160–ე წევრი.\n*1993 : გაეროს მონიტორინგით ჩატარებლ რეფერენდუმში ერიტრეის მოქალაქეთა დიდმა უმრავლესობამ ეთიოპიისგან დამოუკიდებლობას დაუჭირა მხარი.\n*2001 : კომპანიამ Intel ახალი თაობის პროცესორი Pentium 4 გამოუშვა.\n\n== ამ დღეს დაბადებულნი ==\n* 1185 : აფონსუ II სქელი — პორტუგალიის მეფე\n* 1791 : ბიუკენენი, ჯეიმზ — აშშ-ის სახელმწიფო მოღვაწე\n* 1858 : პლანკი, მაქს — გერმანელი ფიზიკოსი\n* 1876 : ჯავახიშვილი, ივანე — ქართველი ისტორიკოსი, საზოგადო მოღვაწე\n* 1891 : პროკოფიევი, სერგეი — რუსი კომპოზიტორი\n* 1902 : ლაქსნესი, ჰალდოურ კილიან — ისლანდიელი მწერალი\n* 1935 : ჩიტი, ფრანკო — იტალიელი მსახიობი\n* 1979 : ილონენი, ლაური — ფინელი  როკ-მომღერალი\n* 1984 : გაბუნია,ზაზა — ქართველი პოლიტიკოსი და მწერალი\n\n== ამ დღეს გარდაცვლილნი ==\n* 1616 : სერვანტესი, მიგელ დე — ესპანელი მწერალი\n* 1616 : შექსპირი, უილიამ — ინგლისელი დრამატურგი და პოეტი\n* 1784 : სოლომონ I  — იმერეთის მეფე \n* 1904 : აღნიაშვილი, ვლადიმერ — ქართველი საზოგადო მოღვაწე\n* 1973 : აბე ტომოძი —  იაპონელი მწერალი\n* 1996 : ტრევერსი, პამელა — ავსტრალიელი მწერალი\n* 2007 : ელცინი, ბორის — რუსეთის პრეზიდენტი 1991-1999 წლებში.\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** '''წმინდა დედანი და მამანი, ქვათახევის მონასტერში წამებული თემურ-ლენგის მიერ ''' \n** მოწამენი: ტერენტი, პომპიოს, აფრიკან, მაქსიმე, ზენონ, ალექსანდრე, თეოდორე და სხვანი ოცდაცამეტნი\n** მოწამენი: იაკობ ხუცესი, აზატან და ავდიკი დიაკონნი\n\n\n* აგრეთვე:\n** კათოლიციზმი - წმინდა გიორგის დღე\n** კატალონია : სანტ-ხორდის (წმინდა გიორგის) დღე\n** მსოფლიო : წიგნისა და საავტორო უფლებების მსოფლიო დღე\n** ევროპა : ინფექციასთან ბრძოლის დღე\n\n== იხილეთ აგრეთვე ==\n\n\n'''სხვა თვეები'''\n* \n\n0423", "url": "https://ka.wikipedia.org/wiki/23_აპრილი", "length": 2487}
{"id": "1608", "title": "24 აპრილი", "text": "'''24 აპრილი''' — გრიგორიანული კალენდრის მე–114 დღე (ნაკიან წლებში - 115–ე დღე). წლის ბოლომდე დარჩენილია 251 დღე.\n\n\n== დღის მოვლენები ==\n\n* ძვ. წ. 1184 : ბერძნები შეაღწიეს ტროაში ტროას ცხენის გამოყენებით.\n* 1915 : „ახალგაზრდა თურქმა“ მმართველებმა, რომელთა შორის მთავარ როლს ასრულებდნენ ტალაატ ფაშა, ენვერ-ფაშა და ჯემალ-ფაშა, ბრძანეს შეეკრიბათ მთელი სომხური ინტელიგენცია სტამბოლში და გადაესახლათ. უმრავლესობა იმავე დღეს დახოცეს,\n* 1965 : აშშ-მ დაიწყო სამხედრო ინტერვენცია დომინიკელთა რესპუბლიკის მიმართ\n* 1968 : მავრიკი გახდა გაეროს წევრი\n* 1970 : გამბია გამოცხადდა რესპუბლიკად\n* 1996 : შეიქმნა ქალთა ნაციონალური საკალათბურთო ასოციაცია\n* 2007 : მზის სისტემის გარეთ, სასწორის თანავარსკვლავედში აღმოჩენილ იქნა დედამიწის მსგავსი პლანეტა '''გლიზე 581c'''\n* 2015 :\n** ნეპალში   7,8 მაგნიტუდის მიწისძვრა მოხდა, რომელსაც 6 000-ზე მეტი ადამიანი შეეწირა.\n** სომხეთის სამოციქულო ეკლესიამ სომხების გენოციდის დროს დაღუპული ადამიანების კანონიზაცია მოახდინა.\n* 2022 : ემანუელ მაკრონი საფრანგეთის პრეზიდენტად მეორე  ვადით აირჩიეს.\n\n== ამ დღეს დაბადებულნი ==\n* 1856 : პეტენი, ანრი ფილიპ — ფრანგი სამხედრო მოღვაწე\n* 1866 : კალისტრატე  — საქართველოს კათოლიკოს-პატრიარქი\n* 1867 : ბალანჩივაძე, ვასილ — ქართველი მსახიობი. \n* 1876 : რედერი, ერიხ  — გერმანელი სახელმწიფო და სამხედრო მოღვაწე\n* 1903 : ბელიაშვილი, აკაკი — ქართველი მწერალი\n* 1910 : ანანიაშვილი, გიორგი —  ქართველი ენერგეტიკოსი\n* 1933 : ჭეიშვილი, რეზო — ქართველი მწერალი\n* 1942 : სტრეიზანდი, ბარბრა — ამერიკელი მომღერალი და მსახიობი\n* 1955 : თემურ ხუბულური  — ქართველი ძიუდოისტი\n\n== ამ დღეს გარდაცვლილნი ==\n* 1731 : დეფო, დანიელ — ინგლისელი მწერალი\n* 1931 : კლდიაშვილი, დავით — ქართველი პროზაიკოსი\n* 1966 : ჩიქოვანი, სიმონ —   ქართველი პოეტი.\n* 1967 : კომაროვი, ვლადიმერ — რუსი კოსმონავტი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ანტიპა პერღამელი\n** პროკლე და მარტინიანე\n** ღირსი ფარბეთა\n** ღირსი იოანე \n\n* მსოფლიო \n\n** ახალგაზრდობის სოლიდარობის საერთაშორისო დღე (1957)\n** ინგლისური ენის დღე (2010)\n\n== იხილეთ აგრეთვე ==\n\n\n'''სხვა თვეები'''\n* \n\n0424", "url": "https://ka.wikipedia.org/wiki/24_აპრილი", "length": 2044}
{"id": "1609", "title": "25 აპრილი", "text": "'''25 აპრილი''' — გრიგორიანული კალენდრის 115-ე დღე (ნაკიან წლებში - 116–ე დღე). წლის ბოლომდე დარჩენილია 250 დღე.\n\n== დღის მოვლენები ==\n* 1607 : ოთხმოცწლიანი ომი: ნიდერლანდების ფლოტმა გაანადგურა გიბრალტარში გაჩერებული ესპანეთის ფლოტი.\n* 1792 : კლოდ ჯოსეფ რუჟე დე ლილმა შექმნა „მარსელიეზა“ ''(საფრანგეთის ეროვნული ჰიმნი)''.\n* 1804 : ხელი მოეწერა ელაზნაურის შეთანხმებას, რომლითაც იმერეთის სამეფომ მიიღო რუსეთის ქვეშევრდომობა.\n* 1931 : შეიქმნა საქართველოს გამომგონებელთა საზოგადოება.\n* 1945 : საბჭოთა და ამერიკელი ჯარისკაცები შეხვდნენ მდინარე ელბაზე.\n* 1959 : ოფიციალურად გაიხსნა წმინდა ლორენსის წყლის გზა, რომელმაც ჩრდილოეთ ამერიკის დიდი ტბები ატლანტის ოკეანესთან დააკავშირა.\n* 1961 : რობერტ ნოისმა პატენტი მიიღო ინტეგრირებული მიკროსქემისთვის.\n* 1974 : მიხაკების რევოლუცია პორტუგალიაში.\n* 1983 : ამერიკელი მოსწავლე სამანტა სმიტი იური ანდროპოვის მიწვევით ჩავიდა  საბჭოთა კავშირში , მას შემდეგ რაც საბჭოთა ლიდერმა მისი წერილი წაიკითხა სადაც გოგონა შეშფოთებას გამოთქვამდა ატომური ომის საშიშროების გამო.\n* 1988 : ისრაელი ამთავრებს სინაის ნახევარკუნძულიდან გამოსვლას.\n* 2002 : თბილისში დაფიქსირდა 4.5 მაგნიტუდის (რიხტერის შკალით) მიწისძვრა.\n* 2005 : ბულგარეთი და რუმინეთი ხელს აწერს წევრობის ხელშეკრულებებს ევროპის კავშირში შესასვლელად.\n* 2010 : '''ჰაინც ფიშერი''' მეორე ვადით აირჩიეს ავსტრიის პრეზიდენტად.\n\n== ამ დღეს დაბადებულნი ==\n* 1599 : კრომველი, ოლივერ — ინგლისის რევოლუციის მოღვაწე\n* 1898 : სტეფანია ტურკევიჩი — პირველი უკრაინელი ქალი კომპოზიტორი\n* 1900 : პაული, ვოლფგანგ — შვეიცარიელი ფიზიკოსი\n* 1919 : ჰამიდ ღულადი - უზბეკი მწერალი.\n* 1901 : ცაგარეიშვილი, ვალერიან — ქართველი კომპოზიტორი (გ.1974)\n* 1917 : ფიცჯერალდი, ელა — ამერიკელი ჯაზის მომღერალი\n* 1919 : ჰამიდ ღულადი — უზბეკი მწერალი.\n* 1941 : ტავერნიე, ბერტრან — ფრანგი რეჟისორი\n* 1967 : გიორგაძე, მიხეილ — ქართველი ეკონომისტი\n\n== ამ დღეს გარდაცვლილნი ==\n* 1945 : ლოლაძე, შალვა — ქართველი სამხედრო\n* 1970 : ანთელავა, ნიკოლოზ —  ქართველი ქირურგი\n* 1995 : როჯერსი, ჯინჯერ — ამერიკელი მსახიობი\n\n== დღესასწაულები ==\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** ბასილი აღმსარებელი\n** ზენონ ვერონელი\n** ისააკ ასური\n** მინა, დავით და იოანე \n** ანთუსა ქალწული\n** ათანასია იღუმენია\n\n* აგრეთვე:\n** ავსტრალია : ანზაკის დღე (1915)\n\n== იხილეთ აგრეთვე ==\n\n'''სხვა თვეები'''\n* \n\n0425", "url": "https://ka.wikipedia.org/wiki/25_აპრილი", "length": 2256}
{"id": "1610", "title": "26 აპრილი", "text": "'''26 აპრილი''' — გრიგორიანული კალენდრის მე–116 დღე (ნაკიან წლებში - 117–ე დღე). წლის ბოლომდე დარჩენილია 249 დღე.\n\n\n== დღის მოვლენები ==\n\n* 1933 : დაარსდა გესტაპო, ნაცისტური გერმანიის საიდუმლო პოლიცია.\n* 1937 : ესპანეთის სამოქალაქო ომი: გერნიკა, დაიბომბა გერმანიის ლუფტვაფეს მიერ.\n* 1962 : ნასას კოსმოსური ხომალდი რეინჯერ 4 მთვარეზე ვარდება.\n* 1964 : ტანზანიკის და ზანზიბარის შეერთებით ყალიბდება ტანზანია.\n* 1986 : უკრაინაში, ჩერნობილის ატომურ ელექტრო სადგურზე მომხდარი აფეთქებით მსოფლიოში ერთ-ერთი უდიდესი ატომური კატასტროფა მოხდა.\n* 1991 : სამოცდაათი ტორნადო დაფიქსირდა აშშ-ს ცენტრალურ შტატებში.\n* 2005 : საერთაშორისო ზეწოლის შედეგად, სირიას თავისი ბოლო 14,000-იანი გარნიზონი გაყავს ლიბანიდან, რითაც მისი 29 წლიანი სამხედრო დომინირება მთავრდება ამ ქვეყანაში.\n\n== ამ დღეს დაბადებულნი ==\n* 121 : მარკუს ავრელიუსი — რომის იმპერატორი\n*1798: ეჟენ დელაკრუა — ფრანგი ფერმწერი და გრაფიკოსი   (გ. 1863)\n*1900: ჩარლზ ფრენსის რიხტერი – ამერიკელი ფიზიკოსი და სეისმოლოგი, რიხტერის სკალის ავტორი.\n* 1814 : დიმიტრი ყიფიანი — ქართველი საზოგადო მოღვაწე\n* 1897 : ვლადიმერ ბაბილუა  —  ქართული ხალხური სიმღერების შემსრულებელი და ლოტბარი.\n\n== ამ დღეს გარდაცვლილნი ==\n* 1731 : დანიელ დეფო —  ინგლისელი მწერალი\n* 1830 : ჯორჯ IV —  დიდი ბრიტანეთის მეფე \n* 1938 :  ედმუნდ ჰუსერლი —   გერმანელი ფილოსოფოს-იდეალისტი\n* 2005 : ელისაბედ დომიტიენი —  ცენტრალური აფრიკის რესპუბლიკის პრემიერ-მინისტრი (დ. 1925)\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** არტემონ ლაოდიკიელი\n** მოწამე კრისკენტი\n** თომაიდა ეგვიპტელი\n\n\n* აგრეთვე:\n** ტანზანია : დამოუკიდებლობის დღე (1964)\n\n== იხილეთ აგრეთვე ==\n\n'''სხვა თვეები'''\n* \n\n0426", "url": "https://ka.wikipedia.org/wiki/26_აპრილი", "length": 1640}
{"id": "1611", "title": "27 აპრილი", "text": "'''27 აპრილი''' — გრიგორიანული კალენდრის 117-ე დღე (ნაკიან წლებში – 118-ე დღე). წლის ბოლომდე დარჩენილია 248 დღე.\n\n== დღის მოვლენები ==\n* 1296 : დანბარის ბრძოლა : შოტლანდიელები მარცხდებიან ედუარდ I-ს მიერ.\n* 1509 : რომის პაპმა იულიუს II-მ ინტერდიქტი გამოუცხადა ვენეციის იტალიურ სახელმწიფოს.\n* 1521 : მახტანის ბრძოლა : მოგზაური ფერნანდო მაგელანი მოკლეს ფილიპინების ადგილობრივმა მცხოვრებლებმა.\n* 1667 : დაბრმავებული და გაღატაკებული ჯონ მილტონი საავტორო უფლებებს დაკარგულ სამოთხეზე £10-ად ყიდის.\n* 1848 : საფრანგეთმა ოფიციალურად აკრძალა მონობა თავის კოლონიებში.\n* 1906 : მოწვეულ იქნა რუსეთის პირველი სახელმწიფო დუმა.\n* 1945 : შეიქმნა ავსტრიის მეორე რესპუბლიკა.\n* 1978 : ავღანეთში მოხდა სამხედრო გადატრიალება.\n* 1981 : Xerox PARC კომპიუტერუს მაუზის პრეზენტაცის ახდენს.\n* 1992 : შეიქმნა იუგოსლავიის საკავშირო რესპუბლიკა სერბიისა და ჩერნოგორიის სახით.\n* 2005 : აერობუს ა380 პირველ გაფრენას ახორციელებს ტულუზადან, საფრანგეთი.\n* 2009 : ღორის გრიპის ახალი შტამით მსოფლიოში უკვე 5.000-მდე ადამიანი დაავადდა, ხოლო მეხიკოში რამდენიმე ადამიანი გარდაიცვალა.\n* 2014 : კათოლიკურმა ეკლესიამ იოანე XXIII-ის და იოანე-პავლე II-ის კანონიზაცია მოახდინა.\n* 2014 : გეორგე ივანოვი მეორე ვადით მაკედონიის პრეზიდენტად აირჩიეს.\n\n== ამ დღეს დაბადებულნი ==\n\n* 1791 : სემიუელ მორზე — ამერიკელი გამომგონებელი\n* 1822 : ულისე გრანტი — აშშ-ის მე-18 პრეზიდენტი\n* 1990 : მარტინ კელი — ინგლისელი ფეხბურთელი\n* 1990 : ერიკ კეედუსი — ესტონელი კალათბურთელი\n* 1990 : აუსტინ დილონი — ამერიკელი მრბოლელი\n\n== ამ დღეს გარდაცვლილნი ==\n\n* 1521 : ფერნანდო მაგელანი — პორტუგალიელი ზღვაოსანი\n* 1565 : ოსანა კოტორელი — კათოლიკე განდეგილი კოტორიდან.\n* 1605 : ლეო XI — რომის პაპი (დ. 1535)\n* 1937 : ანტონიო გრამში — იტალიელი პოლიტიკოსი\n* 1967 : მაქსიმე ბერძნიშვილი — ქართველი ისტორიკოსი\n* 1972 : კვამე ნკრუმა — განელი პოლიტიკოსი\n* 2021 : კახი კავსაძე — ქართული კინოსა და თეატრის მსახიობი\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** დიმიტრი ყიფიანი\n** მარტინე აღმსარებელი\n** ანტონი, იოანე და ევსტათი\n** მოწამე არდალიონი \n** 1000 სპარსელი მოწამე\n** ქრისტეფორე საბაიტელი\n\n* აგრეთვე:\n** ავღანეთი : რევოლუციის დღე (1978)\n** სიერა-ლეონე : დამოუკიდებლობის დღე (1971)\n** სამხრეთ აფრიკის რესპუბლიკა : თავისუფლების დღე\n** ტოგო : დამოუკიდებლობის დღე (1960)\n\n== იხილეთ აგრეთვე ==\n\n;სხვა თვეები\n* \n\n0427", "url": "https://ka.wikipedia.org/wiki/27_აპრილი", "length": 2287}
{"id": "1612", "title": "28 აპრილი", "text": "'''28 აპრილი''' — გრიგორიანული კალენდრის მე-118 დღე (ნაკიან წლებში — 119-ე დღე). წლის ბოლომდე დარჩენილია 247 დღე.\n\n\n== დღის მოვლენები ==\n\n* 1788 : მერილენდი გახდა აშშ-ს მე-7 შტატი.\n* 1920 : აზერბაიჯანი გახდა საბჭოთა კავშირის ნაწილი.\n* 1932 : მალარიის საწინააღმდეგო ვაქცინის პოვნა გამოცხადდა ადამიანებისთვის.\n* 1945 : იტალიელმა პარტიზანებმა შეიპყრეს ბენიტო მუსოლინი.\n* 1947 : ტურ ჰეიერდალი და მისი გუნდის წევრების პერუს ტოვებენ ტივით კონ-ტიკი, რათა დაამტიკონ რომ შესაძლებელია პერუელი ადგილობრივები პოლინეზიაში დასახლებულიყვნენ.\n* 1952 : ოკუპირებული იაპონია: აშშ-ს მიერ იაპონიის ოკუპირება დასრულდა.\n* 1978 : ავღანეთის პრეზიდენტი მუჰამედ დაუდ ხანი ჩამოგდებულ და მოკლულ იქნა პრო-კომუნისტური მეამბოხეების მიერ მოწყობილ გადატრიალებისას.\n* 2001 : მილიონერი დენის ტიტო მსოფლიოში პირველი კოსმოსური ტურისტი ხდება.\n* 2015 : საქართველოს ქალ მოჭადრაკეთა ნაკრები მსოფლიო ჩემპიონი გახდა.\n* 2022 :  დრიტან აბაზოვიჩი მონტენეგროს პარლამენტმა პრემიერ-მინისტრად აირჩია.\n\n== ამ დღეს დაბადებულნი ==\n* 1442 : ედუარდ IV — ინგლისის მეფე 1461–1470 და 1471–1483 წლებში.\n* 1758 : ჯეიმზ მონრო — აშშ-ის სახელმწიფო მოღვაწე\n* 1900 : ბრუნო აპიცი — გერმანელი მწერალი\n* 1908 : ოსკარ შინდლერი — გერმანელი ბიზნესმენი, მეორე მსოფლიო ომის დროს 1100 ებრაელი გადაარჩინა.\n* 1930 : ჯეიმზ ბეიკერი — ამერიკელი პოლიტიკოსი, აშშ-ის სახელმწიფო მდივანი 1989–1992 წლებში.\n* 1933 : არჩილ ასათიანი — ქართველი ფიზიოლოგი, თბილისის სახელმწიფო სამედიცინო ინსტიტუტის რექტორი (1985–1991).\n* 1937 : სადამ ჰუსეინი — ერაყელი სახელმწიფო მოღვაწე\n* 1953 : რობერტო ბოლანიო — ჩილელი მწერალი.\n* 1974 : პენელოპე კრუსი — ესპანელი მსახიობი.\n\n== ამ დღეს გარდაცვლილნი ==\n* 1813 : მიხეილ კუტუზოვი — რუსი მხედართმთავარი, გენერალ-ფელდმარშალი\n* 1945 : ბენიტო მუსოლინი — იტალიელი სახელმწიფო მოღვაწე\n* 1970 : კონსტანტინე ბაქრაძე — ქართველი ფილოსოფოსი\n* 1992 : ანდრია ბალანჩივაძე — ქართველი კომპოზიტორი, პედაგოგი, საზოგადო მოღვაწე.\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** წმინდა სუქია და მისთანა 16 ქართველი: ანდრია, ანასტასი, თალალე, თეოდორიტე, ივქირიონი, იორდანე, კონდრატე, ლუკიანე, მიმნანოსი, ნერანგიოსი, პოლიევქტოსი, იაკობი, ფოკა, დომენტიანე, ბიქტორი და ზოსიმე\n** არისტარქოსი, პუდი და ტროფიმე — სამოცდაათთაგანნი\n** ვასილისა და ანასტასია\n** მოწამე საბა\n\n== იხილეთ აგრეთვე ==\n\n'''სხვა თვეები'''\n* \n\n0428", "url": "https://ka.wikipedia.org/wiki/28_აპრილი", "length": 2282}
{"id": "1613", "title": "29 აპრილი", "text": "'''29 აპრილი''' — გრიგორიანული კალენდრის მე–119 დღე (ნაკიან წლებში - 120–ე დღე). წლის ბოლომდე დარჩენილია 246 დღე.\n\n== დღის მოვლენები ==\n* 1672 : საფრანგეთ-ჰოლანდიის ომი: ლუი XIV-მ დაიპყრო ნიდერლანდები.\n* 1770 : ინგლისელი კაპიტანი ჯეიმზ კუკი პირველად გადავიდა ავსტრალიაში. \n* 1832 : ევარისტ გალუა გაათავისუფლეს ციხიდან.\n* 1970 : ვიეტნამის ომი: აშშ-მ და სამხრეთ ვიეტნამის ძალებმა დაიპყრეს კამბოჯა, იმისთვის რომ ენადირათ ვიეტ კონგზე\n* 1945 : გერმანულმა არმიამ იტალიაში უსიტყვო კაპიტულაცია გამოაცხადა.\n* 1991 : რაჭაში ძლიერი მიწისძვრა მოხდა.\n* 2004 : ოლდსმობილმა გამოუშვა საფინალო მანქანა კომპანიის 107 წლისთავზე.\n\n== ამ დღეს დაბადებულნი ==\n* 1865 : მაქს ფაბიანი — იტალიელ-სლოვენიელი არქიტექტორი.\n* 1895 : აკაკი ხორავა — ქართველი მსახიობი .\n* 1901 : ჰიროჰიტო — იაპონიის იმპერატორი.\n* 1958 : მიშელ პფაიფერი — ამერიკელი მსახიობი.\n* 1970 : უმა თურმანი — ამერიკელი კინომსახიობი და ფოტომოდელი.\n\n== ამ დღეს გარდაცვლილნი ==\n* 1980 : ალფრედ ჰიჩკოკი — ამერიკელი კინორეჟისორი\n* 2014 : ბობ ჰოსკინსი — ინგლისელი მსახიობი და რეჟისორი (დ. 1942)\n\n== დღესასწაულები ==\n\n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n\n** აღაპია, ირინე და ქიონია \n** მოწამე ლეონიდი და დედანი: ქარიესი, ნიკი, გალინა, კალისა, ნუნეხია, ვასილისა, თეოდორა, ირინე და სხვანი\n** მოწამე ირინე\n\n== იხილეთ აგრეთვე ==\n\n'''სხვა თვეები'''\n* \n\n0429", "url": "https://ka.wikipedia.org/wiki/29_აპრილი", "length": 1318}
{"id": "1614", "title": "30 აპრილი", "text": "'''30 აპრილი''' — გრიგორიანული კალენდრის 120-ე დღე (ნაკიან წლებში - 121–ე დღე). წლის ბოლომდე დარჩენილია 245 დღე.\n\n== დღის მოვლენები ==\n* 1789 : ჯორჯ ვაშინგტონი აშშ-ის პრეზიდენტის პოსტზე ადის.\n* 1803 : ლუიზიანის შესყიდვა - აშშ-მა ლუიზიანის ტერიტორია საფრანგეთისგან $15 მილიონად შეისყიდა, რამაც ერთ ღამეში ახალგაზრდა ერის ტერიტორია გააორმაგა.\n* 1812 : ლუიზიანა (ორლეანის ტერიტორია) გახდა აშშ-ს მე-18 შტატი.\n* 1838 : ნიკარაგუა თავს დამოუკიდებლად აცხადებს ცენტრალური ამერიკის ფედერაციისგან.\n* 1900 : ჰავაი აშშ-ის ტერიტორია ხდება.\n* 1945 : გარდაუვალი შურისძიების შიშით თავი მოიკლა ადოლფ ჰიტლერმა ევა ბრაუნთან ერთად (ქორწინების ერთი დღის შემდეგ).\n* 1945 : საბჭოთა არმიამ იერიშით აიღო ბერლინი.\n* 1950 : რუსთავის მეტალურგიულმა ქარხანამ პირველი ფოლადი გამოუშვა.\n* 1980 : ნიდერლანდების დედოფალი ბეატრისის კორონაცია.\n* 1991 : ტროპიკული ციკლონი თავს ესხმის ბანგლადეშს, რამაც 138 000 ადამიანი იმსხვერპლა.\n* 1991 : დამოუკიდებელი საქართველოს შეიარაღებულ ძალებში პირველი ოფიციალური გაწვევა დაიწყო (ქართული ჯარის დღე).\n* 1993 : ვების (World Wide Web) დაბადების დღე.\n* 2002 : პაკისტანის რეფერენდუმში მოსახლეობის უმრავლესობა მხარს უჭერს პერვეზ მუშარაფის მომდევნო ხუთი წლით პრეზიდენტის პოსტზე დარჩენას.\n* 2013 : ვილემ-ალექსანდერი ნიდერლანდების მეფე გახდა.\n* 2019 : იაპონიის  იმპერატორი აკიჰიტო ტახტიდან გადადგა და ახალი ეპოქა — რეივა დაიწყო.\n* 2023 : \n**ჭადრაკში მსოფლიოს მე-17 ჩემპიონი დინ ლიჟენი გახდა.\n**პარაგვაის საპრეზიდენტო არჩევნებში სანტიაგო პენია იმარჯვებს.\n\n== ამ დღეს დაბადებულნი ==\n* 1777 : კარლ ფრიდრიხ გაუსი — გერმანელი მათემატიკოსი\n* 1879 : კორნელი კეკელიძე — ქართველი ფილოლოგი\n* 1883 : იაროსლავ ჰაშეკი — ჩეხი მწერალი.\n* 1893 : იოახიმ ფონ რიბენტროპი — ნაცისტური გერმანიის პოლიტიკური მოღვაწე\n* 1959 : ნიკოლოზ დერიუგინი — ქართველი კალათბურთელი.\n* 1986 : დიანა ეგრონი — ამერიკელი მომღერალი, მსახიობი და მოდელი.\n\n== ამ დღეს გარდაცვლილნი ==\n* 1883 : ედუარ მანე  — ფრანგი მხატვარი (დ. 1832)\n* 1915 : ნიკო ლომოური — ქართველი მწერალი-ხალხოსანი\n* 1945 : ადოლფ ჰიტლერი — გერმანელი სახელმწიფო მოღვაწე\n* 1981 : პეტერ ჰუხელი — გერმანელი მწერალი\n* 1983 : ჯორჯ ბალანჩინი — ამერიკელი ბალეტმაისტერი\n\n== დღესასწაულები ==\n* ბიბლიოთეკარის დღე  \n* მართლმადიდებელი ეკლესია აღნიშნავს შემდეგი წმინდანების ხსენების დღეს:\n** '''ეფრემ მაწყვერელი''' \n** სვიმეონ სპარსთა ეპისკოპოსი და მისთანა მოწამენი: ავდელია და ანანია ხუცესი, ქუსდაზად საჭურისი, ფუსიკი, ავატი, ასკიტრეა და სხვანი\n** აკაკი მელიტინელი\n** მოწამე ადრიანე\n** აღაპიტე – რომის პაპი\n** ზოსიმე სოლოვკელი\n\n* border|25 px| წარმართობა\n**ვალპურგის ღამე\n\n* აგრეთვე:\n** ნიდერლანდები : დედოფლის დაბადების დღე (1938)\n** შვედეთი : მეფის დაბადების დღე (1946)\n\n== იხილეთ აგრეთვე ==\n\n'''სხვა თვეები'''\n* \n\n0430", "url": "https://ka.wikipedia.org/wiki/30_აპრილი", "length": 2624}
{"id": "1616", "title": "ივანე აბაზასძე", "text": "'''ივანე აბაზასძე''' — XI საუკუნის I ნახევრის საქართველოს პოლიტიკური მოღვაწე, ქართლის ერისთავთერისთავი ბაგრატ IV-ის დროს.\n\nბაგრატის მცირეწლოვნობისას აღმოსავლეთ საქართველოს სხვა გამგებლებთან ერთად ილაშქრა საქართველოს სამეფოსაგან განდგომილი განძის ამირა ფადლონის დასასჯელად. 1032 წელს აბაზასძემ და ლიპარიტ ბაღვაშმა შეიპყრეს თბილისის ამირა ჯაფარი და ხელთ იგდეს ბირთვისის ციხე. საქართველოს სამეფოს კარზე არსებული უთანხმოების გამო, თბილისის შემოერთება ვერ მოხერხდა. „გიორგი მთაწმინდლის ცხოვრების“ ცნობით, აბაზასძე და მისი ოთხი ძმა იმდენად განდიდდნენ და გაძლიერდნენ, რომ შეთქმულება მოუწყვეს ბაგრატ IV-ს. მეფემ შეთქმულნი შეიპყრო. ქართლის ერისთავობა გადაეცა ლიპარიტ ბაღვაშს.\n\n==ლიტერატურა==\n\n\n\n==რესურსები ინტერნეტში==\n\n\n\nკატეგორია:ქართველი დიდი ფეოდალები\nი\nკატეგორია:XI საუკუნის ქართველები", "url": "https://ka.wikipedia.org/wiki/ივანე_აბაზასძე", "length": 782}
{"id": "1617", "title": "ჯავის მუნიციპალიტეტი", "text": "'''ჯავის მუნიციპალიტეტი'''<ref></ref><ref>''საქართველოს მთავრობის განკარგულება N41 - '''gov.ge'''''</ref><ref>''საქართველოს მთავრობის შიდა ქართლის განვითარების სტრატეგია - '''gov.ge'''''</ref><ref>''საქართველოს მოსახლეობის რიცხოვნობა თვითმმართველი ერთეულების მიხედვით''</ref><ref>''საქართველოს საკადასტრო რუკა - '''gisappsn.reestri.gov.ge'''''</ref><ref>''საქართველოს მთავრობის განკარგულება ადგილობრივი თვითმმართველი ერთეულებისათვის საქართველოს სახელმწიფო ბიუჯეტიდან თანხის გამოყოფის შესახებ  - '''matsne.gov.ge'''''</ref><ref>''რეგისტრირებული ორგანიზაციების რაოდენობა მუნიციპალიტეტების მიხედვით - '''საქართველოს ღია მონაცემების ლაბორატორია'''''</ref><ref>''საქართველოს კანონი, საქართველოს საგადასახადო კოდექსი - '''შემოსავლების სამსახური'''''</ref><ref></ref><ref>''მოსახლეობის აღწერის შედეგები - '''pop-stat.mashke.org'''''</ref><ref>''რაჭა-ლეჩხუმისა და ქვემო სვანეთის მდებარეობა - '''rls.gov.ge'''''</ref><ref>''მცხეთა მთიანეთის მდებარეობა - '''mbg.ge'''''</ref><ref></ref><ref></ref><ref></ref><ref>''საქართველოს ტერიტორიული მოწყობა - '''infogeo.ge'''''</ref><ref>''საქართველოს მოსახლეობა - '''business.org.ge'''''</ref><ref>''უნივერსალური ენციკლოპედიური ლექსიკონი - '''nplg.gov.ge'''''</ref><ref>''ქართული ღვინის ჯიშები - '''საქართველოს კულტურის სამინისტრო, ღვინის სააგენტო'''''</ref><ref>'''''საქართველოს პარლამენტთან არსებული ჰერალდიკის საბჭო'''''</ref><ref></ref><ref>''საფოსტო ინდექსები - '''საქართველოს ფოსტა'''''</ref> — ადმინისტრაციული ერთეული საქართველოში.\n\nმუნიციპალიტეტი მდებარეობს კავკასიონის სამხრეთ კალთებზე მდინარეების დიდი ლიახვის, ყვირილის და ჯეჯორის ხეობებში. მუნიციპალიტეტის ტერიტორიაზე გადიოდა ტრანსკავკასიური მაგისტრალი, რომელიც სამხრეთ კავკასიას როკის გვირაბით ჩრდილოეთთან აკავშირებს. ჯავის მუნიციპალიტეტში მდებარეობს ხუროთმოძღვრების ძეგლები: კვაისა-ჯვრის ეკლესიის ნანგრევები (ადრინდელი ქრისტიანული ხანა), ეკლესიის ნანგრევები სარიტათაში, სოხთაში, ნადარბაზევში და სხვა.\n\n==ისტორია==\n1917 წლამდე შედიოდა ტფილისის გუბერნიის გორის მაზრაში, 1922 წლიდან სამხრეთ ოსეთის ავტონომიურ ოლქში. რაიონის ტერიტორია შეადგენდა 1448 კვ. კმ-ს, სადაც კონფლიქტამდე დაახლოებით 10 ათასი კაცი ცხოვრობდა. აქ  1 დაბაა (ჯავა), 8 საკრებულო და 104 სოფელი. 1991 წლის 27 აპრილს ჯავის რაიონს მოაკლდა 59 ათასი ჰექტარი ტერიტორია. სინაგურის სასოფლო საბჭო გადაეცა საჩხერის რაიონს, ხოლო კიროვისა და ჩასავლის საბჭოები – ონის რაიონს.<ref>საქართველოს რესპუბლიკის კანონი ცხინვალისა და ყორნისის რაიონების გაუქმების შესახებ, 1991 წლის 27 აპრილი, საქართველოს რესპუბლიკის უზენაესი საბჭოს უწყებები, 4 გვ. 84 1991 წ</ref> \n\nქართულ-ოსური კონფლიქტის შემდეგ ოკუპირებულია რუსეთის მიერ. სამხრეთ ოსეთის დე-ფაქტო ადმინისტრაციული დაყოფით შენარჩუნებულია ჯავის რაიონი.\n\n==სქოლიო==\n\n\n\n\n\nკატეგორია:ჯავის მუნიციპალიტეტი", "url": "https://ka.wikipedia.org/wiki/ჯავის_მუნიციპალიტეტი", "length": 2684}
{"id": "1618", "title": "ატაჰუალპა", "text": "thumb|ატაჰუალპა\n'''ატაჰუალპა''' (დ. დაახლ. 1500 — გ. 29 აგვისტო, 1533, კახამარკა) — ინკების უკანასკნელი დამოუკიდებელი მმართველი. მამის, უაინა კაპაკის გარდაცვალების შემდეგ, ძალაუფლებისათვის ებრძოდა თავის ძმას უასკარს. 1530 გაიმარჯვა და ინკების იმპერიის ერთპიროვნული მმართველი გახდა. ესპანელი კონკისტადორები ფ. პისაროს მეთაურობით 1532 წლის 15 ნოემბერს შევიდნენ ქ. კახამარკაში. ესპანელებმა ატაჰუალპა ქალაქში შეიტყუეს და დაატყვევეს, დიდი გამოსასყიდის საფასურად მას თავისუფლებას შეჰპირდნენ, მაგრამ გამოსასყიდის მიღების შემდეგ კონკისტადორებმა იგი „გაასამართლეს“ და ჩამოახრჩვეს.\n\n==ლიტერატურა==\n\n\n\n\n\n\n\n\n\n\n\nკატეგორია:ინკების მმართველები\nკატეგორია:დაბადებული 1500\nკატეგორია:გარდაცვლილი 29 აგვისტო\nკატეგორია:გარდაცვლილი 1533", "url": "https://ka.wikipedia.org/wiki/ატაჰუალპა", "length": 714}
{"id": "1620", "title": "ლევ ატამანოვი", "text": "'''ლევ კონსტანტინეს ძე ატამანოვი''' (დ.  21 თებერვალი  <small>[ ძვ. სტ. 8 თებერვალი]</small>, 1905, მოსკოვი — გ. 12 თებერვალი, 1981, იქვე) —  საბჭოთა ეპოქის კინორეჟისორი. საბჭოთა მულტიპლიკაციური კინოს ერთ-ერთი ფუძემდებელი. რსფსრ სახალხო არტისტი (1978). რსფსრ ხელოვნების დამსახურებული მოღვაწე (1964). \n\n== ბიოგრაფია ==\n1926 წელს დაამთავრა პირველი სახკინოსკოლა კინორეჟისორის დიპლომით. 1931 წლიდან უკვე მულტიპლიკაციური ფილმების რეჟისორი გახდა. რუსული, სომხური, ინდური, ჩინური, შვედური ზღაპრების მოტივებზე ქმნიდა ფილმებს. 1936 წლიდან მუშაობდა სომხეთში, 1949 წლიდან „სოიუზმულტფილმის“ რეჟისორია. გადაიღო მულტფილმები: „ცუგა და კატა“ (1938), „ჯადოსნური ხალიჩა“ (1948), „ყვითელი ყარყატი“ (1950, დიპლომი, დელის საერთაშორისო კინოფესტივალი, 1950), „ალისფერი ყვავილი“ (1952), „ოქროს ანტილოპა“ (1954, პრიზი, VIII, საერთაშორისო კინოფესტივალი, კანი, 1955), „თოვლის დედოფალი“ (1957; I პრემია, საერთაშორისო კინოფესტივალი, ვენეცია, 1957; სპეც. პრიზი, საერთაშორისო კინოფესტივალი, მოსკოვი, 1958; საუკეთესო ფილმი, საერთაშორისო კინოფესტივალი, ლონდონი, 1959) და სხვა.\n\nიყო „საიუზმულტფილმის“ შემოქმედებითი სექციის ბიუროს თავმჯდომარე და საბჭოს წევრი, სსრკ კინემატოგრაფისტთა კავშირის მულტიპლიკაციის სექციის თავმჯდომარის მოადგილე, 1960-იანი წლების დასაწყისში — „საიუზმულტფილმის“ თოჯინური სექციის სარეჟისორო კოლეგიის თავმჯდომარე.\n\nგარდაიცვალა მოსკოვში, 1981 წელს, დაკრძალულია მოსკოვის სომხურ (ვაგანკოვკის სასაფლაოს ფილიალი) სასაფლაოზე.\n\n== ლიტერატურა ==\n\n\n== რესურსები ინტერნეტში ==\n* \n\n\n\n\nკატეგორია:რუსი კინორეჟისორები\nკატეგორია:დაბადებული  21 თებერვალი\nკატეგორია:დაბადებული 1905\nკატეგორია:გარდაცვლილი 12 თებერვალი\nკატეგორია:გარდაცვლილი 1981", "url": "https://ka.wikipedia.org/wiki/ლევ_ატამანოვი", "length": 1613}
{"id": "1621", "title": "იულიუს ასფალგი", "text": "'''იულიუს ასფალგი''' () (დ.  6 ნოემბერი. 1919, აშაუ, ზემო ბავარია  — გ. 12 იანვარი, 2001, მიუნხენი) — გერმანელი აღმოსავლეთმცოდნე, ქართველოლოგი; იყო მიუნხენის უნივერსიტეტის პროფესორი, ქრისტიანული აღმოსავლური მწერლობის კორპუსის არაბული სექციის გამგე.\n\nასფალგის ნაშრომებიდან აღსანიშნავია „ქართული სასულიერო მწერლობა“ (1957), „კიტა ჩხენკელი“ (1964), „იარომირ იედლიჩკა“ (1966) და სხვა. ნაშრომში „ქართული ხელნაწერები“ (1963), რომელიც მიხეილ თარხნიშვილის ხსოვნას მიუძღვნა, ასფალგმა წარმოადგინა და მეცნიერულად აღწერა გერმანულ წიგნსაცავებში დაცული 15 ქართული ხელნაწერი. მიხეილ თარხნიშვილთან ერთად გერმანული ენაზე გადაამუშავა კორნელი კეკელიძის „ძველი ქართული მწერლობის ისტორიის“ I ტომი (1956).\n\n==ლიტერატურა==\n\n\n\n\n\nკატეგორია:გერმანელი ქართველოლოგები\nკატეგორია:დაბადებული 6 ნოემბერი\nკატეგორია:დაბადებული  1919\nკატეგორია:გარდაცვლილი   12 იანვარი\nკატეგორია:გარდაცვლილი  2001", "url": "https://ka.wikipedia.org/wiki/იულიუს_ასფალგი", "length": 861}
{"id": "1622", "title": "ასფაგური", "text": "'''ასფაგური''' — იბერიის მეფე  XXIII მეფე ფარნავაზიანთა დინასტიის უკანასკნელი წარმომადგენელი, მირდატ მეფის ძე. ციხე-ქალაქ უჯარმის ამშენებელი. იყო სპარსეთის პირველი სასანიანი მეფის არდაშირ I-ის (226–241) თანამედროვე. სომეხთა მეფე ხოსროვ I-თან ერთად ებრძოდა სპარსელებს და დაამარცხა ისინი; მაგრამ მისი მეფობის ბოლოს სპარსელებმა დაიპყრეს სომხეთი და ქართლში შემოიჭრნენ. ასფაგური ოსეთში გადავიდა დამხმარე ლაშქრის მოსაყვანად, მაგრამ იქ გარდაიცვალა. ასფაგურ I-ს ჰყავდა ქალიშვილი აბეშურა რომელიც დაქორწინდა უფლისწულ მირიანზე რომელიც მომავლში ცნობილი გახდა როგორც მეფე მირიან III.\n\n==ლიტერატურა==\n\n\n\n==რესურსები ინტერნეტში==\n \n\n\n\n\n\n\n\nკატეგორია:იბერიის მეფეები\nკატეგორია:ფარნავაზიანები", "url": "https://ka.wikipedia.org/wiki/ასფაგური", "length": 674}
{"id": "1623", "title": "ასურნასირფალ II", "text": "thumb|right|350px|ასურნასირფალ II\n'''ასურნასირფალ II''', ასურეთის მეფე ძველი წელთაღრიცხვით 883 - ძვ. წ. 859. მის დროს საფუძველი ჩაეყარა „ახალი ასურული სამეფოს“ სამხრეთ ძლიერებას. ასურნასირფალ II აწარმოებდა ომებს მეზობლების წენააღმდეგ. დაარბია ჩრდილოეთ შუამდინარეთში დასახლებული არამეელები, რომლებიც წინა ორი საუკუნის მანძილზე დიდად ავიწროებდნენ ასურელებს. დიდი ბრძოლები გადაიხადა ჩრდილოეთით - ნაირისა და ურარტუს ქვეყნებთან. დაიპყრო ევფრატის დასავლეთი მდებარე მიწები - სირიისა და ფინიკიის მნიშვნელოვანი ნაწილი. მისი ლაშქრობები ხასიათდებოდა დიდი სისასტიკით დაპყრობილი მოსახლეობის მიმართ. ამ ლაშქრობათა ამბები მოთხრობილია ასურნასირფალ II ანალებში, ხოლო მრავალი სცენა წარმოდგენილია ქ. ქალზუში მისი სასახლის კედლებზე ამოკვეთილ ბარელიეფებზე.\n\n== ლიტერატურა ==\n\n\nკატეგორია:ასურეთის მეფეები", "url": "https://ka.wikipedia.org/wiki/ასურნასირფალ_II", "length": 782}
{"id": "1624", "title": "მარიანო ასუელა", "text": "'''მარიანო ასუელა''' (დ. 1 იანვარი, 1873, ლაგოს-დე-მორენო — გ. 1 მარტი, 1952, მეხიკო) — მექსიკელი მწერალი. სათავე დაუდო მექსიკის რევოლუციის ამსახველ და სოციალურ რომანს.\n\nმისი თხზულებებიდან უპირველეს ყოვლისა აღსანიშნავია: „ვინც ქვემოთ არის“ (1916), რომელიც მექსიკის 1910 რევოლუციის ამბებს ასახავს, აგრეთვე „მარია ლუისა“ (1907), „ხელმოცარულნი“ (1908), „სარეველა“ (1909), „ამხანაგი პანტოხა“ (1937), „რეგინა ლანდა“ (1939), „ახალი ბურჟიაზია“ (1941), „წყევლა“ (გამოქვეყნდა 1955). ამ რომანებმა ასუელას მექსიკის უდიდესი რეალისტი მწერლის სახელი მოუხვეჭა.\n\n==ლიტერატურა==\n\n\n==სქოლიო==\n\n\n\nკატეგორია:მექსიკელი მწერლები\nკატეგორია:დაბადებული 1 იანვარი\nკატეგორია:დაბადებული 1873\nკატეგორია:გარდაცვლილი 1 მარტი\nკატეგორია:გარდაცვლილი 1952\nკატეგორია:XIX საუკუნის მექსიკელი მწერლები\nკატეგორია:მექსიკელი რომანისტები\nკატეგორია:მამაკაცი რომანისტები\nკატეგორია:XX საუკუნის მექსიკელი მწერლები\nკატეგორია:XX საუკუნის მექსიკელი მამაკაცი მწერლები\nკატეგორია:XIX საუკუნის მამაკაცი მწერლები", "url": "https://ka.wikipedia.org/wiki/მარიანო_ასუელა", "length": 957}
{"id": "1625", "title": "ადიგენის მუნიციპალიტეტი", "text": "'''ადიგენის მუნიციპალიტეტი''' — ადმინისტრაციულ-ტერიტორიული ერთეული დასავლეთ საქართველოში, სამცხე-ჯავახეთის მხარეში. ადმინისტრაციული ცენტრი — ადიგენი.\n\nადიგენის მუნიციპალიტეტს დასავლეთით ესაზღვრება აჭარის ავტონომიური რესპუბლიკა, ჩრდილოეთით - ჩოხატაურის, ვანის, ბაღდათის მუნიციპალიტეტები, აღმოსავლეთით - ახალციხის მუნიციპალიტეტი, სამხრეთი საზღვარი ემთხვევა საქართველო-თურქეთის სახელმწიფო საზღვარს.\n\n==ისტორია==\n1917 წლამდე შედიოდა თბილისის გუბერნიის ახალციხის მაზრაში, 1917–1930 წლებში — ახალციხის მაზრაში, 1930 წლიდან ცალკე რაიონია.\n\nსაქართველოს პრეზიდენტის მ. სააკაშვილის 2005 წლის 16 დეკემბრის №2304-რს ბრძანების საფუძველზე მოხდა საქართველოს რაიონების რეორგანიზაცია, რის შედეგადაც არსებული რაიონები შეიცვალა მუნიციპალიტეტებად.<ref>საქართველოს ორგანული კანონი ადგილობრივი თვითმმართველობის შესახებ</ref> სსიპ „ადიგენის მუნიციპალიტეტის“ (ს/ნ. 222729162) გადამხდელად რეგისტრაციის თარიღია 2006 წლის 10 ნოემბერი, ხოლო რეგისტრაციის თარიღი — 2006 წლის 29 ნოემბერი.<ref>საჯარო სამართლის ეროვნული სააგენტო, მუნიციპალიტეტების რეესტრი — ხარაგაულის მუნიციპალიტეტი</ref>\n\n== ბუნება ==\nადიგენის მუნიციპალიტეტი მდებარეობს ახალციხის ქვაბულის დასავლეთ ნაწილში. ჩრდილოეთი ნაწილი უჭირავს მესხეთის ქედის, ხოლო დასავლეთი — არსიანის ქედის ფერდობებს. ტერიტორია — 799 კვ.კმ., მათ შორის სასოფლო-სამეურნეო სავარგულებს უკავია 340 კვ.კმ. მუნიციპალიტეტის ფარგლებშია მოქცეული ახალციხის მურანახშირის საბადოს ერთი ნაწილი, რომელიც არ მუშავდება.\n\nმუნიციპალიტეტის ჩრდილოეთი მთაგორიანი ნაწილი აგებულია ვულკანოგენური ტუფების წყებით. სამხრეთი (გოდერძის უღელტეხილი) ანდეზიტ-ბაზალტებით და ტუფებით, დასავლეთი ნაწილი ფერადი თიხებით, ქვიშა-ქვებითა და ანდეზიტ-ბაზალტებით. მდინარე ქვაბლიანის გასწვრივ ფართო ზოლად ვრცელდება ტრაქიტები, თიხები და ქვიშა-ქვები, ხოლო მდინარის ქვემოდინებაში ახალგაზრდა ალუვიური ნალექები.\n\nმუნიციპალიტეტში ზამთარი ცივია, ზაფხული — თბილი და ხანმოკლე. დაბალ ზონაში საშ. ტემპერატურა 8,0&nbsp;°C-დან 6,4&nbsp;°C-მდე (ადიგენი 8,0&nbsp;°C, აბასთუმანი 6,4&nbsp;°C). იანვრის საშუალო ტემპერატურაა –4&nbsp;°C, 5,4&nbsp;°C ფარგლებშია. აბსოლუტური მინიმალური ტემპერატურა შეიძლება –31&nbsp;°C, –32&nbsp;°C-მდე დაეცეს. აბსოლუტური მაქსიმალური ტემპერატურა 36°, 37&nbsp;°C. ნალექების რაოდენობა წელიწადში 594-688 მმ-ია, ნალექების მაქსიმუმია ივნისში 83-99 მმ. დეკემბერში მინიმუმი 41 მმ. თოვლის საბურველი დეკემბრის დასაწყისიდან მარტის მეორე ნახევრამდეა. გაბატონებულია დასავლეთის და აღმოსავლეთის ქარები, რომელთა საშუალო სიჩქარე 3-4 მ/წ.\n\nthumb|მარცხნივ|აბასთუმანი\n\nმუნიციპალიტეტის ტერიტორიის დასავლეთ ნაწილში გავრცელებულია ქსეროფიტული მცენარეულობა, რომელსაც გორაკ-ბორცოვან ზონაში მუხნარი ცვლის. მთის ფერდობები მეტწილად დაფარულია ტყით, ქვედა სარტყელში განვითარებულია შერეული ტყე, სადაც მუხა და რცხილა სჭარბობს, უფრო ზევით გავრცელებულია წიწვნარი ჯიშის ფიჭვი, სოჭი და ნაძვი. 2000 მ ზევით სუბალპური და ალპური მდელოებია. ტყეებს დიდი საკურორტო და ნაიადგდაცვითი მნიშვნელობა აქვს.\n\nმრავალფეროვანია ცხოველთა სამყარო. ტყის ზონაში ბინადრობენ: დათვი, მგელი, მელა, ფოცხვერი, მაჩვი, გარეული კატა, კვერნა, ციყვი, ტყის თაგვი. ბევრია ფრინველი – მწყერი, გვრიტი, კოდალა, შოშია, კაჭკაჭი, ბულბული და სხვა. მდინარეში არის კალმახი, ქაშაყი, მურწა და სხვა.\n\nმუნიციპალიტეტის ტერიტორიას დასავლეთიდან აღმოსავლეთისაკენ კვეთს მდინარე ქვაბლიანი, რომლის შენაკადებია ოცხე, ღაღვი, ძინძისწყალი. მუნიციპალიტეტში რამდენიმე პატარა ტბაა (შავი ტბა, კოტატბა, თლილი, წყისი და სხვა.).\n\n== მოსახლეობა ==\nმოსახლეობის რიცხოვნობა — 16 462 კაცი; სიმჭიდროვე — 21 კაცი კვ.კმ-ზე. ქალაქის მოსახლეობა 1720 კაცია, სოფლის მოსახლეობა 14 742 კაცი.<ref name=\"აღწერა 2014\"></ref> მათ შორის: 97,1 % - ქართველია, 2,3 % - სომეხი, მცირე რაოდენობით ცხოვრობენ რუსები, აზერბაიჯანელები, უკრაინელები, ოსები.\n\n1944 წელს მუსლიმი მესხების (28 000 კაცი) გასახლების შემდეგ, საქართველოს სხვადსახვა კუთხეებიდან ადიგენის მუნიციპალიტეტის ტერიტორიაზე დასახლდნენ იმერლები (36 %), რაჭველები (7 %), აჭარლები (20 %). ადგილობრივი მესხები შეადგენენ მოსახლეობის 32 %-ს.\n\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\nმუნიციპალიტეტი მოიცავს ორ ურბანულ დასახლებას: დაბა ადიგენს, რომელიც ამავე დროს მუნიციპალიტეტის ცენტრს წარმოადგენს და დაბა აბასთუმანს. მუნიციპალიტეტში არის 55 სოფელი. ყველა დასახლება გაერთიანებულია 20 ტერიტორიულ ერთეულში, რომლებსაც ხელმძღვანელობენ მუნიციპალიტეტის გამგებლის მიერ დანიშნული რწმუნებულები.\n\nადგილობრივი თვითმმართველობის უმაღლესი ორგანოა საკრებულო, აღმასრულებელი ორგანო — მუნიციპალიტეტის გამგეობა. მმართველობის ტერიტორიული ერთეულებია:<ref></ref>\n# ადმინისტრაციული ერთეული ადიგენი — დაბა ადიგენი;\n# ადმინისტრაციული ერთეული აბასთუმანი — დაბა აბასთუმანი;\n# ადმინისტრაციული ერთეული არალი — არალი, წარბასთუმანი;\n# ადმინისტრაციული ერთეული ბენარა — ბენარა, უნწა, შოლავერი;\n# ადმინისტრაციული ერთეული ბოლაჯური — ბოლაჯური, ქვემო ენთელი;\n# ადმინისტრაციული ერთეული გორგული — ადიგენი, გორგული, იმერეთუბანი, იჯარეთი;\n# ადმინისტრაციული ერთეული დერცელი — დერცელი, კიკიბო;\n# ადმინისტრაციული ერთეული ვარხანი — აბასთუმანი, ვარხანი, საღრძე, ფარეხა;\n# ადმინისტრაციული ერთეული ზანავი — გომარო, დიდი ზანავი, პატარა ზანავი, წრე;\n# ადმინისტრაციული ერთეული ზარზმა — ზარზმა, უტყისუბანი;\n# ადმინისტრაციული ერთეული ზედუბანი — აფიეთი, ზედუბანი, ღორთუბანი.\n# ადმინისტრაციული ერთეული ლელოვანი —  ლელოვანი, ამხერი.\n# ადმინისტრაციული ერთეული სამყურე — კახარეთი, სამყურე, ღორძე;\n# ადმინისტრაციული ერთეული მლაშე — არზნე, მლაშე, ფლატე;\n# ადმინისტრაციული ერთეული მოხე — მოხე, ნამინაური, ციხისუბანი;\n# ადმინისტრაციული ერთეული უდე — ზაზალო, უდე;\n# ადმინისტრაციული ერთეული ფხერო — ზემო ენთელი, ფხერო, შოყა;\n# ადმინისტრაციული ერთეული ჩორჩანი — დიდი სმადა, პატარა სმადა, ჩორჩანი;\n# ადმინისტრაციული ერთეული წახანი — ქიქინეთი, წახანი, წახანწყარო, ხარჯამი;\n# ადმინისტრაციული ერთეული ჭეჭლა — კეხოვანი, საირმე, ჭელა, ჭეჭლა;\n# ადმინისტრაციული ერთეული ხევაშენი — ნაქურდევი, ხევაშენი;\n\n=== საკრებულო ===\n\n\n== ეკონომიკა ==\nეკონომიკის წამყვანი დარგია სოფლის მეურნეობა, მათ შორის მეხილეობა, მეკარტოფილეობა, სახორცე-სარძევე მეცხოველეობა. მრეწველობა სუსტადაა განვითარებული და ძირითადად ადგილობრივი დანიშნულების საწარმოებითაა წარმოდგენილი.\n\nმუნიციპალიტეტის ტერიტორიაზე გადის ახალციხე-ბათუმისა და ახალციხე-ქუთაისის შიდასახელმწიფოებრივი მნიშვნელობის საავტომობილო გზები. მუნიციპალიტეტში რამდენიმე სასტუმროა, რომლებიც აბასთუმანშია თავმოყრილი. ადიგენის მუნიციპალიტეტის ტერიტორიაზე სამედიცინო მომსახურებას ეწევა 2 საავადმყოფო, 2 პოლიკლინიკა, 7 სოფლის ამბულატორია და 2 სამშობიარო სახლი.\n\nსოფელ ფლატეში მოიპოვება მინერალური წყლები.\n\n== კულტურა ==\nმუნიციპალიტეტში 25 საჯარო სკოლაა და 6 საბავშვო ბაღია. არის ასევე სამუსიკო და სასპორტო მუნიციპალური სკოლები. ყანობილის მთაზე მდებარეობს საქართველოს მეცნიერებათა აკადემიის აბასთუმნის ასტროფიზიკური ობსერვატორია. მუნიციპალიტეტში არის კულტურის ცენტრი. ცენტრთან ჩამოყალიბებულია ბავშვთა ქორეოგრაფიული ანსამბლი „ჭულე“, ანსამბლი „ზარზმა“, აგრეთვე ვოკალური ჯგუფი „ანცები“. მუნიციპალიტეტში არის ბიბლიოთეკა, რომლის წიგანადი ფონდია 88 551 ც.\n\nმუნიციპალიტეტის მასშტაბით ყოველწლიურად ტარდება პოპულარული სახალხო დღესასწაულები „ზარზმობა“, „შუამთობა“, „მაღალ მთობა“ და ძველი თეატრალური სანახაობა „ბერობანა“.\n\n== ღირსშესანიშნაობანი ==\nthumb|ზანავის ციხე\nადიგენის მუნიციპალიტეტის ტერიტორიაზე 88 ისტორიული ძეგლია აღრიცხული. მათ შორისაა მართლმადიდებლური და კათოლიკური ეკლესიები, მეჩეთები, ციხე-კოშკები, ასევე რამდენიმე ხიდი. განსაკუთრებით მნიშვნელოვანი ძეგლებია: ზარზმის მონასტერი, იჯარეთის მონასტერი, ჭულე, ოქროსციხე, ზანავის ციხე, ოძრხე. ბუნების ძეგლებია გოდერძის გაქვავებული ტყე და ბენარის ფაუნა.\n\n== ფოტოგალერეა ==\n<gallery>\nადიგენის რაიონი (1).jpg|ადიგენის რაიონის რუკა, 1975 წ.\nადიგენის რაიონი (2).jpg|ადიგენის რაიონის რუკა, 1997 წ.\n</gallery>\n\n==ლიტერატურა==\n\n\n== რესურსები ინტერნეტში ==\n\n* ადიგენის მუნიციპალიტეტის ოფიციალური საიტი\n* ადიგენის მუნიციპალიტეტის ისტორიული ძეგლების სია \n\n==შენიშვნები==\n\n\n== სქოლიო ==\n\n\n\n\n\n*", "url": "https://ka.wikipedia.org/wiki/ადიგენის_მუნიციპალიტეტი", "length": 7640}
{"id": "1626", "title": "ასპინძის მუნიციპალიტეტი", "text": "მინი|270პქ|ასპინძის ციხე დაბა ასპინძაში\nმინი|270პქ|ეკლესია ხვილიშა, VII საუკუნე\n'''ასპინძის მუნიციპალიტეტი''' — ადმინისტრაციულ-ტერიტორიული ერთეული სამხრეთ საქართველოში, სამცხე-ჯავახეთის მხარეში. ადმინისტრაციული ცენტრი — დაბა ასპინძა.\n\nასპინძის მუნიციპალიტეტს დასავლეთით ესაზღვრება ახალციხის მუნიციპალიტეტი, ჩრდილოეთით - ბორჯომის მუნიციპალიტეტი, აღმოსავლეთით - ახალქალაქის მუნიციპალიტეტი, სამხრეთი საზღვარი ემთხვევა საქართველო-თურქეთის სახელმწიფო საზღვარს.\n\n==ისტორია==\n1917 წლამდე ტფილისის გუბერნიის ახალციხის მაზრაში შედიოდა, 1921 წლიდან — ახალციხის მაზრაში ტოლოშის რაიონის სახელით, 1930 წლიდან — ცალკე ტოლოშის რაიონია, 1933 წლიდან დაერქვა ასპინძის რაიონი.\n\n== ბუნება ==\nმდებარეობს ახალციხის ქვაბულის აღმოსავლეთ ნაწილში, ჩრდილოეთიდან შემოსაზღვრულია თრიალეთის მთების კალთებით, სამხრეთიდან — ერუშეთის მთების კალთებით. ტერიტორია შეადგენს 825 კვ.კმ-ს, მათ შორის სასოფლო-სამეურნეო სავარგულებს უკავია 540 კვ.კმ. მუნიციპალიტეტის მთავარი მდინარეა მტკვარი. მისის შენაკადებია: ფარავანი, ოთა, ოშორა და სხვები. სოფელ ნაქალაქევში მდებარეობს წუნდის ტბა.\n\nასპინძის მუნიციპალიტეტი მდიდარია სასარგებლო წიაღისეულით:\n\n* ბაზალტი — საყუდაბელი, ორგორა, ტოლოში, ძველი, ხერთვისი, ხიზაბავრა, სარო;\n* მარმარილო და დიატომიტი — ჭობარეთი;\n* ტუფი — ვარგავი, ძველი;\n* ანდეზიტი — ხიზაბავრა, სარო;\n* ტეშენიტი — ნაქალაქევი, ტოლოში;\n* ვულკანური წიდა — ორგორა, ძველი;\n* თერმული და რადიოაქტიური წყლები — ასპინძა, ნაქალაქევი.\n\n==მოსახლეობა==\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\nმუნიციპალიტეტის ადგილობრივი თვითმმართველობის უმაღლესი ორგანოა საკრებულო, აღმასრულებელ ხელისუფლებას ახორციელებს მერი. მუნიციპალიტეტიში შექმილია 12 ტერიტორიული ერთეული, ესენია:\n\n# ადმინისტრაციული ერთეული ასპინძა — დაბა ასპინძა, ივერია;\n# ადმინისტრაციული ერთეული აწყვიტა — აწყვიტა;\n# ადმინისტრაციული ერთეული დამალა — დამალა;\n# ადმინისტრაციული ერთეული თოკი — ვარგავი, თოკი;\n# ადმინისტრაციული ერთეული იდუმალა — იდუმალა, ოშორა;\n# ადმინისტრაციული ერთეული ორგორა — ორგორა, საყუდაბელი;\n# ადმინისტრაციული ერთეული ოთა — ოთა;\n# ადმინისტრაციული ერთეული რუსთავი — რუსთავი;\n# ადმინისტრაციული ერთეული ტოლოში — გულსუნდა, ტოლოში, ხერთვისი;\n# ადმინისტრაციული ერთეული ძველი — ძველი, ჭობარეთი;\n# ადმინისტრაციული ერთეული ნაქალაქევი — ვარძია, ზემო ვარძია, თმოგვი, მირაშხანი, ნაქალაქევი, ფია;\n# ადმინისტრაციული ერთეული ხიზაბავრა — ნიჯგორი, სარო, ხიზაბავრა.\n\n=== საკრებულო ===\n\n\n== ეკონომიკა ==\nსოფლის მეურნეობის ძირითადი დარგებია მიწათმოქმედება, მეხილეობა, მეცხოველეობა. მრეწველობა სუსტადაა განვითარებული და უმთავრესად ადგილობრივი დანიშნულებისაა. აქ არის ადგილობრივი მნიშვნელობის ორი ბალნეოლოგიური კურორტი: ასპინძა და ნაქალაქევი, ასევე ტურისტული ბაზა „ვარძია“.\n\n== კულტურა ==\nმუნიციპალიტეტში 22 საჯარო სკოლაა, 24 ბიბლიოთეკა, 2 თეატრი და 2 მუზეუმი (მხარეთმცოდნეობის).\n\n== ღირსშესანიშნაობანი ==\n\nასპინძის მუნიციპალიტეტში შემორჩენილია ქართული ხუროთმოძღვრების მრავალი ძეგლი, მათ შორის აღსანიშნავია: ვარძია, ზედა ვარძია, ვანის ქვაბები, თავკვეთურა, თმოგვის ციხე, ზედა თმოგვი, ხერთვისის ციხე, ხვილიშა, ჩიხორისი, შორეთი, ოთის ციხე, ოშორის ეკლესია, ჩიტიკიბე, ღართა, ყიზილდერესი, ვარნეთი, ძველი, წუნდა, კოხტასთავი, ბერისხევი, ბერთაყანა, ქარზამეთი, ალანძიის ეკლესია, გავეთი, გიორგიწმინდის ეკლესია, ოლოდა, სარო.\n\n== ლიტერატურა ==\n* ''ს. ჯიქია''. გურჯისტანის ვილაიეთის დიდი დავთარი. წიგნი III. გამოკვლევა. თბილისი, 1958\n\n==შენიშვნები==\n\n\n==სქოლიო==\n\n\n\n\n\n*", "url": "https://ka.wikipedia.org/wiki/ასპინძის_მუნიციპალიტეტი", "length": 3319}
{"id": "1627", "title": "ახალქალაქის მუნიციპალიტეტი", "text": "'''ახალქალაქის მუნიციპალიტეტი''' — ადმინისტრაციულ-ტერიტორიული ერთეული სამხრეთ საქართველოში, სამცხე-ჯავახეთის მხარეში. ადმინისტრაციული ცენტრი — ახალქალაქი.\n\n==ისტორია==\nმუნიციპალიტეტის ტერიტორია 1917 წლამდე ტფილისის გუბერნიის ახალქალაქის მაზრაში შედიოდა, 1921-30 წლებში — აღმოსავლეთ საქართველოს ახალქალაქის მაზრაში, 1930 წლიდან ცალკე რაიონია. სამხრეთი საზღვარი ემთხვევა საქართველო-თურქეთის სახელმწიფო საზღვარს.\n\n== ბუნება ==\nმუნიციპლალიტეტი მდებარეობს ჯავახეთის ვულკანურ ზეგანზე, რომლის სიმაღლე 1500-დან 3300 მ-მდე მერყეობს. პლატოს ზედაპირი ტალღობრივი ვაკეა, რომლის აღმოსავლეთ ნაწილში აღმართულია სამსრის ქედი (უმაღლესი მწვერვალი მთა დიდი აბული — 3301 მ). ტერიტორია — 1235 კვ.კმ., მათ შორის სასოფლო-სამეურნეო სავარგულებს უკავია 990 კვ.კმ. მუნიციპალიტეტის ტერიტორიაზე მიედინება მდინარეები ფარავანი, ჭობარეთი, ბარალეთისწყალი. ტბებიდან აღსანიშნავია კარწახის ტბა, ვაჩიანის ტბა, მრუდე ტბა.\n\nმუნიციპალიტეტში მოიპოვება სასარგებლო წიაღისეული: ვულკანური წიდა (სოფელი ზაკვი), პემზა (სოფლები სულდა და ოკამი) და პერლიტი (სოფელი სულდა).\n\n==მოსახლეობა==\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\nმუნიციპალიტეტში 65 დასახლებული პუნქტია: 1 ქალაქი, 64 სოფელი. ადგილობრივი თვითმმართველობის უმაღლესი ორგანოა საკრებულო. მმართველობის ტერიტორიული ერთეულებია:\n\n* 1 ქალაქი — ახალქალაქი\n* 15 თემი — აზავრეთი, ალასტანი, არაგვა, ბარალეთი, გოგაშენი, ვაჩიანი, ზაკვი, კარტიკამი, კარწახი, კოჭიო, კუმურდო, ოკამი, სულდა, ხავეთი, ხოსპიო.\n* 6 სოფელი — დილისკა, კოთელია, პტენა, ტურცხი, ჩუნჩხა, ხანდო.\n\n=== საკრებულო ===\n\n\n== ეკონომიკა ==\nსოფლის მეურნეობაში წამყვანია მეცხოველეობა, მოჰყავთ საგაზაფხულო ხორბალი და კარტოფილი. მრეწველობა სუსტადაა განვითარებული, ძირითადი დარგია კვების მრეწველობა. მუნიციპალიტეტის ტერიტორიაზე გადის რკინიგზის ხაზი (მარაბდა-ახალქალაქი), რომელიც 2018 წლის გაზაფხულიდან დაუკავშირდა სასაზღვრო პუნქტ კარწახს და რომელმაც ერთმანეთთან შეაერთა საქართველოსა და თურქეთის რკინიგზები.\n\n== კულტურა ==\nმუნიციპალიტეტში 67 საჯარო სკოლაა, 61 ბიბლიოთეკა, 1 თეატრი და 1 მუზეუმი (მხარეთმცოდნეობის).\n\n== ღირსშესანიშნაობანი ==\nახალქალაქის მუნიციპალიტეტში ბევრია ადრინდელი და შუა საუკუნეების ქართული კულტურის ძეგლები:\n\n* კუმურდოს ტაძარი (964 წ.)\n* აბულის ციკლოპური ციხე\n* აბულის ეკლესია (X ს.)\n* ბავრას ეკლესია (X-XI სს.)\n* ალასტანის ეკლესია (X-XI სს.)\n* ბარალეთის ეკლესია (XI ს.)\n* ბურნაშეთის ეკლესია (XI ს.)\n* ახალქალაქის ციხე-ნაქალაქარი (XI-XVIII სს.)\n\n==შენიშვნები==\n\n\n==სქოლიო==", "url": "https://ka.wikipedia.org/wiki/ახალქალაქის_მუნიციპალიტეტი", "length": 2403}
{"id": "1628", "title": "ახალციხის მუნიციპალიტეტი", "text": "'''ახალციხის მუნიციპალიტეტი''' — ადმინისტრაციულ-ტერიტორიული ერთეული სამხრეთ საქართველოში, სამცხე-ჯავახეთის მხარეში. ადმინისტრაციული ცენტრი — ქ. ახალციხე.\n\nახალციხის მუნიციპალიტეტს ჩრდილოეთიდან ესაზღვრება ხარაგაულისა და ბორჯომის, აღმოსავლეთიდან - ასპინძის, ხოლო დასავლეთიდან - ადიგენის მუნიციპალიტეტი. სამხრეთის საზღვარი ემთხვევა საქართველო-თურქეთის სახელმწიფო საზღვარს.\n\n==ისტორია==\nმუნიციპალიტეტის  ტერიტორია 1917 წლამდე ტფილისის გუბერნიის ახალციხის მაზრაში შედიოდა, 1917–30 წლებში — აღმოსავლეთ საქართველოში ახალციხის მაზრის სახელწოდებით, 1930 წლიდან ცალკე რაიონია. 2014 წელს მუნიციპალიტეტის ტერიტორიას გამოეყო ქალაქი ახალციხე.<ref name=\"თვითმმართველი\">ადგილობრივი თვითმმართველობის კოდექსი; მუხლი 151. თვითმმართველი ქალაქები და მუნიციპალიტეტების ადმინისტრაციული ცენტრები</ref>\n\n== გეოგრაფია ==\nმუნიციპალიტეტი მდებარეობს ახალციხის ქვაბულში, უჭირავს მტკვრისა და ფოცხოვისწყლის ხეობები. მუნიციპალიტეტის ტერიტორია — 1010 კვ.კმ-ა, მათ შორის სასოფლო-სამეურნეო სავარგულებს უკავია 410 კვ.კმ.\n\nახალციხის მუნიციპალიტეტში თავს იყრის მოსაზღვრე სახელმწიფოებიდან: სომხეთიდან და თურქეთიდან მომავალი გზები. მის ტერიტორიაზე გადის საქართველოს საერთაშორისო ავტომაგისტრალები ს 8  და ს 11; აგრეთვე ახალციხე - ბათუმის გზა, ასევე ხაშური-ვალეს რკინიგზის მონაკვეთი.\n\n=== რელიეფი ===\nმუნიციპალიტეტის ტერიტორიის დიდი ნაწილი აგებულია ოლიგოცენური ასაკის ქვიშაქვებითა და თიხებით. ერუშეთის ქედის აგებულებაში მონაწილეობს ეოცენური ტუფ-ბრექჩიები, ტუფები, ანდეზიტები. მესამეული ვულკანოგენური წყებებითაა აგებული მესხეთის ქედის ის მონაკვეთი, რომელიც ახალციხის მუნიციპალიტეტში შედის. რელიეფი რთულია, გვხვდება მოვაკებული ტერასები, მერიდიანული ხეობები, მცირე ქვაბულები, გორაკ-ბორცვები და ვულკანური მთები, რომლებიც განლაგებულია 950 მ-დან (სოფელი აწყურთან) 2964 მ-მდე (მთა გუმბათი). მესხეთის ქედის სამხრეთ კალთაზე ეროზიული მთა-ხეობათა რელიეფია. მუნიციპალიტეტი მდიდარია წიაღისეულით. მოიპოვება მურა ნახშირი, დიატომიტი, აქატი, თაბაშირი, საშენი მასალა.\n\n=== ჰავა ===\nახალციხის მუნიციპალიტეტის უმეტეს ნაწილში მთიანეთის სტეპების ჰავაა, ზამთარი – ცივი, მცირეთოვლიანი, ზაფხული - ხანგრძლივი და თბილი. ახალციხის ქვაბულის ძირზე იანვრის საშუალო ტემპერატურა 3,8 °C, აგვისტოსი 20,5 °C. უფრო მაღალ ზონაში, მესხეთის ქედზე, ზღვის ნოტიოდან ზომიერად ნოტიო კონტინენტურზე გარდამავალი ჰავაა. ერუშეთის ქედის თხემურ ზოლში მთიანეთის სტეპების ჰავაა, ზაფხული – მოკლე, ზამთარი – ცივი, ნალექები დაბალ ზონაში 520 მმ-ს არ აღემატება წელიწადში, მოსაზღვრე ქედების კალთებზე კი 1200 მმ-ს არ აღწევს. ნალექების მაქსიმუმი მოდის მაისსა (64 მმ) და ივნისში (86 მმ) მინიმუმი ზამთრის თვეებში (იანვარი 20 მმ, თებერვალი 25 მმ).\n\n=== შიგა წყლები ===\nმთავარი მდინარეებია; მტკვარი, ფოცხოვისწყალი და მისი შენაკადები ქვაბლიანი და ურაველი. პატარა მდინარეებია; წინუბნისწყალი და ჭვინთაღელე. მდინარეები გაზაფხულზე წყალუხვია, შემოდგომიდან მათი დონე კლებულობს და ზამთარში მინიმუმამდე დადის. თავსხმა წვიმების დროს იცის პერიოდული ნაკადულების ღვარცოფული მოვარდნა. მდინარეებს იყენებენ სარწყავად. აღსანიშნავია წყალთბილას გოგირდოვანი თერმული წყალი, აგრეთვე ურაველისა და გურკელის მინერალური სამკურნალო წყლები.\n\n=== მცენარეული საფარი ===\nმუნიციპალიტეტში სამი ძირითადი ზონაა; გარდამავალი ტყესტეპისა, მთის ტყისა და მდელოსი. დაბალ ნაწილში განვითარებულია მდელოს ყავისფერი და ალუვიური მდელოს კარბონატული ნიადაგები, მესხეთისა და ერუშეთის ქედების ტყიან კალთებზე – ტყის ყომრალი ნიადაგი, რომელსაც უფრო მაღლა მთის მდელოს კორდიანი ნიადაგი ცვლის. ჭალის ზედა ტერასებზე ალუვიური ნიადაგია. ცენტრალურ ნაწილში გაბატონებულია კლდის ქსეროფიტული ბუჩქები და ნახევარბუჩქნარები (ღვია, გლერძა, ზღარბა, შავგაჯა) აგრეთვე ქსეროფიტული მრავალწლიანი ბალახეულობა, დიდი ფართობი უჭირავს ველის წივანიან და ვაციწვერიან დაჯგუფებებს. სამხრეთ და ჩრდილოეთ ნაწილში მთის ტაის ქვედა ზონა მუერან-რცხილნარს უჭირავს. მესხეთის ქედის ტაის ზედა ზონაში გავრცელებულია ნაძვნარ-სოჭნარი, ხოლო ერუშეთის ქედის ამავე ზონაში მთის ფიჭვნარი. ქედების თხემურ ზოლში სუბალპური და ალპური მდელოებია, რომლებიც ერუშეთის ქედზე ველის ელემენტებსაც შეიცავს.\n\n=== ცხოველთა სამყარო ===\nმუნიციპალიტეტში აქა იქ გვხვდება ირემი, შველი, არჩვი, გარეული ღორი, წავი, ჭრელტყავა, ფოცხვერი, გარეული კატა, დათვი, გველი, მელა, მაჩვი, კვერნა, დედოფალა, კურდღელი, ტელეუტური ციყვი (აკლიმატიზებულია), წყლის მემინდვრია, ტყის თაგვი, ბევრია გარეული მტრედი, ქედანი, გვრიტი, ყვავი, კაჭკაჭი, შოშია, მწყერი. მაღალ მთებში ბინადრობს კავკასიური როჭო, იშვიათია კაკაბი. ზოგან გვხვდება ჯოჯო, მრავალგანაა ხვლიკი, გველხოკერა, ანკარა, გომბეშო, ვასაკა, ტბის ბაყაყი, მდინარეებში არის კალმახი, წვერა, მურწა, ტობი, ხრამული და სხვა.\n\n===სასარგებლო წიაღისეული===\nახალციხის მუნიციპალიტეტი მდიდარია სხვადასხვა საბადოებით. სოფელ მუსხის მიდამოებში არის დიატომიტის საბადო, სოფელ ბოგასა და გიორგიწმინდაში - ახალციხის აქატის საბადოები, ხოლო ვალესა და ნაოხრების მიმდებარე ტერიტორიაზე არის ახალციხის მურა ნახშირის საბადო.\n\n==მოსახლეობა==\nმოსახლეობის უმრავლესობა ეთნიკურად ქართველია (68 %), ეთნიკური სომხები კი 30,9 %-ს შეადგენენ.\n\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\nადგილობრივი თვითმმართველობის უმაღლესი ორგანოა საკრებულო, აღმასრულებელი თანამდებობის პირია გამგებელი. ტერიტორიული ერთეულებია:\n\n* ''ქალაქი'' — 1: ვალე;\n* ''თემი'' — 14: აგარა, ანდრიაწმინდა, აწყური, ელიაწმინდა, კლდე, მინაძე, პამაჯი, საძელი, სვირი, სხვილისი, ურაველი, ფერსა, წყალთბილა, წყრუთი.\n\n=== საკრებულო ===\n\n\n== ეკონომიკა ==\nეკონომიკის წამყვანი დარგია მრეწველობა, არის მოპოვებითი და გადამამუშავებელი მრეწველობის მცირე საწარმოები. სოფლის მეურნეობის ძირითადი დარგებია მეხილეობა, მევენახეობა, მებოსტნეობა, მეცხოველეობა, მოჰყავთ მარცვლეული კულტურები.\n\n== განათლება და კულტურა ==\nმუნიციპალიტეტში არის 9 საბავშვო ბაღი, 46 საჯარო სკოლა და ვალეს სამუსიკო სკოლა. მუნიციპალიტეტში არის 42 ბიბლიოთეკა.\n\n== ღირსშესანიშნაობანი ==\n* საფარის მონასტერი (X-XIV სს.)\n* აწყურის ციხე და ღვთისმშობლის ეკლესია\n* სლესის (მოქცევის) ციხე\n* ვალეს ღვთისმშობლის ეკლესია\n* თისელის ციხე და ეკლესია\n* საყუნეთის ეკლესია (XV-XVI სს.)\n* ჯვრის ციხე სოფელ ჭვინთაში\n* ეკლესია სოფელ ელიაწმინდაში (XIII-XVI სს.)\n* ბიეთის ტაძარი\n* ბაიები\n* არყისციხე\n* საკანაფე\n\n==რესურსები ინტერნეტში==\n\n\n==შენიშვნები==\n\n\n==სქოლიო==\n\n\n\n\n\n*", "url": "https://ka.wikipedia.org/wiki/ახალციხის_მუნიციპალიტეტი", "length": 5982}
{"id": "1629", "title": "ბორჯომის მუნიციპალიტეტი", "text": "'''ბორჯომის მუნიციპალიტეტი''' — თვითმმართველი ერთეული საქართველოში, სამცხე-ჯავახეთის მხარეში. ადმინისტრაციული ცენტრია ქალაქი ბორჯომი. მოიცავს საქართველოს ისტორიული მხარის — თორის — ტერიტორიას.\n\n==ზოგადი ცნობები==\nმუნიციპალიტეტის ტერიტორია 1917 წლამდე ტფილისის გუბერნიის გორის მაზრაში შედიოდა, 1917-1930 წლებში — გორის ოლქში, 1930 წლიდან ცალკე რაიონია, 1963-1966 წლებში იყო ხაშურის რაიონის შემადგენლობაში. 1966 წლიდან გამოიყო ცალკე რაიონად ამჟამინდელი საზღვრებით.\n\nბორჯომის მუნიციპალიტეტს დასავლეთით ესაზღვრება ახალციხის მუნიციპალიტეტი, სამხრეთით – ასპინძისა და ახალქალაქის, აღმოსავლეთით წალკის, ჩრდილოეთით – ხარაგაულის, ხაშურის, ქარელის და გორის მუნიციპალიტეტები.\n\n== გეოგრაფია==\nthumb|[[ბორჯომ-ხარაგაულის ეროვნული პარკი]]\n\n===რელიეფი===\nმუნიციპალიტეტის ტერიტორია აგებულია უმთავრესად ეოცენის ვულკანოგენური წყებებით, ანდეზიტებით, ტუფ-ბრეჩქიებით, ტუფებითა და დანალექი ქანებით. გვხვდება მეოთხეული მდინარეული და ტბიური ნალექებიც. ბორჯომის მუნიციპალიტეტი მოიცავს მცირე კავკასიონის ნაწილს, თრიალეთის ქედის დასავლეთ და მესხეთის ქედის აღმოსავლეთ დაბოლოებებს. მუნიციპალიტეტის ფარგლებშია თრიალეთის ქედის განშტოებები გვირგვინას ქედი (ჩრდ.-დას.) და ციხისჯვარი (სამხ.-დას.), რომელთა მწვერვალები — თორტიზა, გვირგვინა, მურყნევი, ჯამჯამა, ქვაჯვარი, კოდიანი და სხვ. — ზღვის დონიდან 2000-2850 მ. სიმაღლეს აღწევს. თრიალეთის ამ შტოქედებს შორის მდებარეობს თორის ქვაბული. მესხეთის ქედის უმაღლესი მწვერვალების (ლომისმთა, დედაბერა და სხვ.) სიმაღლეა 2000-2200 მ. მუნიციპალიტეტის ტერიტორიის მნიშვნელოვანი ნწილი ბორჯომის ხეობას უჭირავს.\n\nმუნიციპალიტეტში განვითარებულია საშუალომთიანი ეროზიული რელიეფი, რომელშიც კარგად არის გამოხატული ვულკანიზმის კვალი. აქ არის ბაკურიანის, გუჯარეთის და დაბაძველის ვულკანური ცენტრები. ბაკურიანის ვულკანური ცენტრიდან წამოსული ლავური ნაკადი ბორჯომამდე აღწევს, ხოლო გუჯარეთის ლავური ნაკადი წაღვერთან მთავრდება. დაბაძველის ვულკანურ ფენასთან დაკავშირებული ლავური განფენი, რომელიც წყალგამყოფ პლატოს ქმნის მდინარე მტკვრის ხეობასა და ბორჯომულას აუზს შორის. ქ. ბორჯომის სამხრეთით რელიეფის შედარებით მსხვილი ფორმებიდან აღსანიშნავია აგრეთვე ციხისჯვრის ლავური პლატო.\n\nმუნიციპალიტეტის ძირითადი წიაღისეული სიმდიდრეა მინერალური წყლები, მათ შორის ბორჯომის ნახშირმჟავა ჰიდროკარბონატული ნატრიუმიანი სამკურნალო წყალი, აგრეთვე წაღვერის ნახშირმჟავა-რკინის, ციხისჯვრის გოგირდოვანი, ვაშლოვანის ბორჯომის ტიპის და სხვა მრავალი ძვირფასი მინერალური წყარო. მუნიციპალიტეტი მდიდარია სამშენებლო ქვებით — ანდეზიტი, ბაზალტი და პემზა.\n\n===ჰავა===\nმუნიციპალიტეტის ჰავა გარდამავალია კონტინენტურ სუბტროპიკულიდან ზღვის სუბტროპიკულზე ცივი ზამთრითა და ხანგრძლივი ზაფხულით. საშუალო წლიური ტემპერატურა 8,3 °C-დან -0,1 °C-მდეა. იანვრის საშუალო ტემპერატურაა -3-6 °C; აგვისტოსი 14-18 °C; მაქს. ტემპერატურა 30-36 °C-ს აღწევს; მინიმალური კი -20-26 °C. ნალექების რაოდენობაა 550-800 მმ წელიწადში. მაქსიმუმი (88-162 მმ) მოდის მაის-ივნისში, მინიმუმი (37-63 მმ) დეკემბერ-იანვარში. თოვლი მოდის ნოემბრიდან მარტამდე ქვედა ზონაში და ოქტომბრიდან მაისამდე ზედა ზონაში. მდგრადი თოვლის საბურველის ხანგრძლივობა ქვედა ზონაში წელიწადში 70-80 დღეა, ზედაში — 150-155 დღე. თოვლის საბურველის სიმაღლე საშუალოდ 20-40 სმ-ს აღწევს. პლატოზე ქრის დასავლეთის და აღმოსავლეთის ქარი, ხოლო ხეობებში გაბატონებულია მთა-ხეობათა ქარები. ქარის სიძლიერე პლატოზე მეტია, ვიდრე ხეობებში და მატულობს სიმაღლის ზრდასთან ერთად. მუნიციპალიტეტის ტერიტორიაზე ქარის საშუალო სიჩქარეა არაუმეტეს 8მ/წმ, დროდადრო აღწევს 20მ/წმ.-ს.\n\n===შიგა წყლები===\nმუნიციპალიტეტის ტერიტორიას სამხრეთ-დასავლეთიდან ჩრდილო-აღმოსავლეთისკენ კვეთს მდინარე მტკვარი. მარჯვნიდან მას ერთვის  ბორჯომულა და გუჯარეთისწყალი. მდინარეები ძირითადად თოვლისა და წვიმის წყლით საზრდოობენ. წყალდიდობა იცის აპრილ-მაისში, წყალმცირობა — ზამთარში. მდინარეებს იყენებენ როგორც ენერგეტიკული მიზნით, ასევე სარწყავად. მუნიციპალიტეტში ბევრი ტბაა: ტაბაწყური, კახისი, წეროს ტბა, მინდიაშვილის ტბა და სხვა. ტაბაწყურისა და კახისის ტბებში ბევრია კალმახი და სხვა ძვირფასი ჯიშის თევზები.\n\n===ნიადაგები===\nუმთავრესად გავრცელებულია ტყის ყომრალი და გაეწერებული ყომრალი ნიდაგები (1100-1300 მ.-დან 1600-1700 მ.-მდე). ქვედა ზონაში ტყის ყავისფერი ნიადაგია. ტყის ზონის ზემოთ განვითარებულია მთა-მდელოს კორდიანი ნიადაგი.\n\nძირითადი ლანდშაფტებია:\n#მთა-ხეობათა ლანდშაფტი რცხილნარ-მუხნარით, ჭალისა და ნაწილობრივ წიწვიანი ტყეებით, ალუვიური და ტყის ყომრალი ნიადაგებით\n#საშუალო მთები, მოსწორებული ზედაპირების უბნებით, წიფლის ტყითა და ტყის ყომრალი ნიადაგებით\n#საშუალო მთები წიწვიან-ფოთლოვანი (ფიჭვნარ-წიფლნარ-მუქწიწვიანი) ტყეებითა და გაეწერებული ტყის ყომრალი ნიადაგებით\n#სუბალპური მდელოები მთა-მდელოს ნიადაგებით\n\n===ფლორა და ფაუნა===\nმუნიციპალიტეტი მდიდარია მცენარეულობით. აქ ცნობილია 1600-ზე მეტი სახეობა. რაიონის ტერიტორიის თითქმის 2/3 უჭირავს ტყესა და ბუჩქნარს, გაბატონებულია უმთავრესად ნაძვნარ-სოჭნარი და ნაძვნარ-წიფლნარი, არის ფიჭვნარიც. ტყეებში ზოგან გავრცელებულია მარადმწვანე ქვეტყე და კოლხური ლიანები. შერეულ ტყეებში წიწვიანების გვერდით გვხვდება წიფელი, ნეკერჩხალი, მუხა, არყი. 2100-2200 მ. სიმაღლეზე ტყეებს ცვლის სუბალპური მდელოები, რომლებიც სათიბ-საძოვრებადაა გამოყენებული. ტყეების მნიშვნელოვანი ნაწილი გამოცხადებულია დაცულ ტერიტორიად.\n\nმუნიციპალიტეტის ფაუნა ნაირფეროვანია. ძუძუმწოვრებიდან გვხვდება ირემი, შველი, ტყისა და თეთრყელა კვერნები, წავი, მაჩვი, მგელი, მელა, იშვიათად მურა დათვი და ფოცხვერი. მრავაგანაა კავკასიური და ტელეუტური ციყვი. ფრინველებიდან აქ ბინადრობს კავკასიური როჭო, არწივი, კოდალა და სხვ. ქვეწარმავლებიდან გავრცელებულია ცხვირრქოსანი გველგესლა, ანკარა, ბოხმეჭა და სხვ; ამფიბიებიდან — კავკასიური სალამანდრა, რამდენიმე სახეობის ტრიტონი, კავკასიური ჯვრიანა და სხვ; თევზებიდან აღსანიშნავია კალმახი, მურწა და სხვ. ბევრია კიბოსნაირები, ობობები, მწერები, მოლუსკები და სხვ.\n\n== მოსახლეობა ==\n2014 წლის აღწერის შედეგად მოსახლეობის რიცხოვნობა — 25 214 კაცი<ref name=\"აღწერა 2014\"></ref>; სიმჭიდროვე — 21,21 კაცი კვ.კმ-ზე. მუნიციპალიტეტში 37 დასახლებული პუნქტია: 1 ქალაქი, 4 დაბა და 32 სოფელი. მრავლადაა დაცარიელებული სოფლები. მოსახლეობის უმრავლესობას ეთნიკური ქართველები შეადგენენ, ცალკეულ დასახლებებში ცხოვრობენ ასევე ეთნიკური სომხები და ბერძნები.\n\n===აღწერის მონაცემები===\n\n\n== ადგილობრივი თვითმმართველობა ==\nthumb|ბორჯომის მუნიციპალიტეტის გერბი\n\n=== ადმინისტრაციული ერთეულები ===\n1977 წლისთვის ბორჯომის რაიონი იყოფოდა 12 ტერიტორიულ ერთეულად: 1 საქალაქო, 3 სადაბო და 8 სასოფლო საბჭოდ. 1990-იან წლებში გუჯარეთის ხეობის დაცლის გამო შეიცვალა ადმინისტრაციული მოწყობა, გაუქმდა გვერდისუბნისა და გუჯარეთის თემები და ხეობის სოფლები მიეკუთვნა ბაკურიანის თემს. შეიქმნა ახალი ადმინისტრაციული ერთეული ბალანთა (სოფლები ბალანთა, ჭიხარულა).\n\nამჟამად ბორჯომის მუნიციპალიტეტი იყოფა 11 ადმინისტრაციულ ერთეულად:\n*ახალდაბა\n*ბაკურიანი\n*ბალანთა\n*ბორჯომი\n*დვირი\n*ტაბაწყური\n*ტაძრისი\n*ტბა\n*ყვიბისი\n*ციხისჯვარი\n*წაღვერი\n\n=== საკრებულო ===\n\n== ეკონომიკა ==\nმუნიციპალიტეტში განვითარებულია ტურიზმი, მრეწველობა და სოფლის მეურნეობა.\n\nბორჯომის მუნიციპალიტეტი ცნობილია სამთო-კლიმატური და ბალნეოლოგიური კურორტებით. ბორჯომი, ბაკურიანი, წაღვერი, პატარა ცემი, ტბა, სადგერი, ლიბანი, ციხისჯვარი, ცემი, მზეთამზე.\n\nმრეწველობის წამყვანი დარგია მინერალური წყლების ჩამოსხმა. აქ ისხმება მინერალური წყლები „ბორჯომი“, „ლიკანი“ და წყაროს წყალი „ბაკურიანი“. „ბორჯომი“ იყიდება საქართველოსა და საზღვარგარეთის ქვეყნებში. არის ადგილობრივი მნიშვნელობის სხვა საწარმოები. საბჭოთა პერიოდში მოქმედებდა აგურის ქარხანა, კერამიკული ჭურჭლის საამქრო, ხორცკომბინატი, ყველ-კარაქის ქარხანა, ავეჯის ფაბრიკა (ახალდაბა), ხე-ტყის სახერხი ქარხანა (წაღვერი), 21 ათას კვტ.-იანი ელექტროსადგური ჩითახევჰესი, მოიპოვებოდა ანდეზიტი (ბაკურიანის ანდეზიტი).\n\nსოფლის მეურნეობაში მთავარი დარგი საბჭოთა პერიოდში იყო მეხილეობა და მეცხოველეობა. ქვედა ზონის (800-1000 მ.) სოფლებში წამყვანი იყო მებაღეობა-მებოსტნეობა, ხოლო ზედა ზონაში — მეცხოველეობა. ასევე მოქმედებდა მიტარბის სატყეო მეურნეობა და ბაკურიანის მენადირეობის მეურნეობა, სადაც აშენებდნენ ძვირფასბერწვიან მელიას. ნათესებიდან გავრცელებული იყო სიმინდი, ხორბალი, კარტოფილი და ბოსტნეული კულტურები.\n\n===ტრანსპორტი===\nმუნიციპალიტეტში გადის ხაშური-ვალეს სარკინიგზო ხაზი. სადგური ბორჯომი ვიწროლიანდაგიანი ელექტროფიცირებული ხაზით დაკავშირებულია დაბა ბაკურიანთან. მუნიციპალიტეტს კვეთს საერთაშორისო მნიშვნელობის მაგისტრალი ს8 და სახელმწიფოებრივი მნიშვნელობის გზა ბორჯომი-ბაკურიანი-ახალქალაქი.\n\n== კულტურა ==\nმუნიციპალიტეტში 33 საჯარო სკოლაა, 3 პროფესიული სასწავლებელი, 35 ბიბლიოთეკა, 1 თეატრი (სახალხო თეატრი 1959 წლიდან) და 1 მხარეთმცოდნეობის მუზეუმი.\n\n=== ისტორიული ძეგლები===\nthumb|ტიმოთესუბანის მონასტერი\nმუნიციპალიტეტის ტერიტორიაზე ძველი ქართული ხუროთმოძღვრების მრავალი ძეგლია, მათ შორის გამორჩეულია ნეძვის სამეკლესიანი ბაზილიკა (IX ს.), დაბის ეკლესია (1333 წ.), ქვაბისხევის ეკლესია (IX ს.), ტაბაწყურის წითელი ეკლესია; ტიმოთესუბნის (XII-XIII სს.), სადგერის წმიდა გიორგის მონასტერი, ლიკანის და მწვანე მონასტრები; შუა საუკუნეების ციხესიმაგრეთა სადგერის ციხე, პეტრეს ციხე, დვირის ციხე, დემოთის ციხე, ციხისჯვარი) ნანგრევები.\n\n==ლიტერატურა==\n\n\n\n==შენიშვნები==\n\n\n==სქოლიო==\n\n\n\n\n\n*", "url": "https://ka.wikipedia.org/wiki/ბორჯომის_მუნიციპალიტეტი", "length": 8693}
{"id": "1630", "title": "ნინოწმინდის მუნიციპალიტეტი", "text": "'''ნინოწმინდის მუნიციპალიტეტი''' — ადმინისტრაციულ-ტერიტორიული ერთეული სამხრეთ საქართველოში, სამცხე-ჯავახეთის მხარის აღმოსავლეთ ნაწილში. ადმინისტრაციული ცენტრი — ქ. ნინოწმინდა.\n\n==ისტორია==\nმუნიციპალიტეტის ტერიტორია 1917 წლამდე  ტფილისის გუბერნიის ახალქალაქის მაზრაში შედიოდა, 1917-1930 წლებში — ახალქალაქის მაზრაში, 1930 წლიდან გამოეყო ახალქალაქის მაზრას „გორელოვსკის რაიონის“ სახელწოდებით. 1933 წლის 14 ივლისიდან ეწოდა „ბოგდანოვკის რაიონი“. 1991 წლიდან „ნინოწმინდის რაიონია“, ხოლო 2006 წლიდან — „ნინოწმინდის მუნიციპალიტეტი“.\n\n==ბუნება==\nნინოწმინდის მუნიციპალიტეტის ტერიტორიის ფართობი 1353,9 კმ²-ს შეადგენს. იგი მდებარეობს სამხრეთ საქართველოში, ჯავახეთის ვულკანურ ზეგანზე, ახალქალაქის პლატოს უკიდურეს სამხრეთ-აღმოსავლეთ ნაწილში, ხანჩალის ტბის აღმოსავლეთით, ზღვის დონიდან 1950-2200 მ სიმაღლეზე. მისი უდაბლესი წერტილია 1800 მ (ფარავნის ტბა), უმაღლესი — 3189 მ (მთა გოდორები).\n\nმუნიციპალიტეტის სამხრეთ-დასავლეთი საზღვარი ემთხვევა საქართველო-თურქეთის, ხოლო სამხრეთი საზღვარი ნიალისყურის ქედს მიჰყვება, რომელიც სომხეთს ესაზღვრება. ჩრდილოეთით სამსრისა და ჯავახეთის ქედების შემაერთებელი სერით წალკის მუნიციპალიტეტისაგან არის გამოყოფილი, დასავლეთით სამსრის ქედით ახალქალაქის მუნიციპალიტეტს, ხოლო აღმოსავლეთით კი ჯავახეთის ქედის თხემით - დმანისის მუნიციპალიტეტს ემიჯნება.\n\nნინოწმინდის მუნიციპალიტეტი 3 მთის მასივისგან შედგება (აღბაბა, თრიალეთის ქედი და სამსრის ქედი). რელიეფი ნამარხი ვულკანებით და სიმაღლეებით ხასიათდება. მუნიციპალიტეტი 7-8 ბალიან სეისმურ ზონაში მდებარეობს.<ref></ref>\n\nნინოწმინდის მუნიციპალიტეტის ვაკე ნაწილის თიხნარებზე და ბაზალტების გამოფიტვის პროდუქტებზე, მთის შავმიწები და გამოტუტული შავმიწები ჭარბობს. მაღლობებისა და ქედების ქვედა კალთებზე შავმიწისებრი და მთის მდელოს ნიადაგებია გაბატონებული. შუა და ზედა კალთებზე კი კორდიანი და კორდიან-ტორფიანი მთის მდელოს ნიადაგებია გავრცელებული. დაჭაობებული ტაფობების ძირზე ხშირია ნესტიან-მდელოს და ჭაობის ნიადაგები.\n\n===ჰავა===\nჰიპსომეტრიული განვითარების მნიშვნელოვანი დიაპაზონის გამო ნინოწმინდის მუნიციპალიტეტში ზეგნის სხვადასხვაგვარი კონტინენტური ჰავაა. ზამთარი ცივი, მცირეთოვლიანია, ზაფხული — გრილი. იანვრის საშუალო ტემპერატურა მინუს 10,6 °C, აგვისტოს პლიუს 13,1 °C (ზამთარში ტემპერატურა მინუს 38 °C აღწევს). ნალექები 733 მმ-ია წელიწადში, მაქსიმალური ივნისში — 116 მმ, მინიმალური დეკემბერში - 30 მმ. თოვლის საბურველის ხანგრძლივობაა 100 დღე. მზის ნათების ხანგრძლივობა წელიწადში 2479 სთ. აღწევს.\n\n===შიდა წყლები===\nმუნიციპალიტეტის ტერიტორიაზე მიედინება მდინარეები ფარავანი მცირე შენაკადებითურთ. მუნიციპალიტეტი ცნობილია ტბათა სიმრავლით: ფარავანი, მადათაფა, ხანჩალი, საღამოს ტბა, ბუღდაშენის ტბა და სხვა. ნინოწმინდაში ბევრია მიწისქვეშა წყლები, რაც ჯავახეთისთვის დამახასიათებელია. მუნიციპალიტეტი დანაწევრებულია პატარა მდინარეებითა და წყაროებით. ტბებსა და მდინარეებში ბევრი და მრავალი სახეობის თევზია (კალმახი, ქაშაპი, ხრამული, ფრიტა, კობრი, მტკვრის წვერა და სხვა).\n\n===ფლორა და ფაუნა===\nნინოწმინდის მუნიციპალიტეტის ფლორა შედგება ძირითადად ალპური ზონის მახასიათებლებით. უმეტესი ნაწილი უტყეოა, დაფარულია მთის და მდელო-ველის მცენარეულობით. ტბების ირგვლივ დაჭაობებულ ტაფობებში გავრცელებულია წყლისა და ჭაობის მცენარეულობა. 2200 მეტრზე მაღლა იწყება სუბალპური და ალპური მდელოები. ნინოწმინდაში გავრცელებულია სამკურნალო თვისებების მქონე მცენარეები: ჭინჭარი, პიტნა, გვირილა, ჟოლო, ასკილი და კრაზანა.\n\nნინოწმინდის მუნიციპალიტეტში ბინადრობენ მთიანი ზონისთვის დამახასიათებელი ცხოველები და მღრღნელები: მელა, მგელი, კურდღელი, ზღარბი, მაჩვი, თრითინა, წავი, ტურა, თაგვი, ზაზუნა, თხუნელა, ვირთხა, ნუტრია და სკუნსი. იმის გამო, რომ ჯავახეთის ზეგანი მდიდარია ტბებით, წყალმცურავი ფრინველების სამყარო მრავალფეროვნებით გამოირჩევა. აქ 200-მდე სახეობის ფრინველი იყრის თავს, მათ შორის მიგრანტები, ზაფხულის ბინადრები, ბუდის მკეთებელი, აგრეთვე წყლის ფრინველები.\n\n===წიაღისეული===\nმუნიციპალიტეტის ტერიტორიაზე არის პემზისა (დილიფი), ვულკანური წიდის (გორელოვკა), კირქვის, ბაზალტის, პერლიტის, თიხის საბადოები, მოდის მინერალური წყლები (დილიფი).\n\n==მოსახლეობა==\nმოსახლეობის რიცხოვნობა — 24 491 კაცი; სიმჭიდროვე — 18,1 კაცი კვ.კმ-ზე. მუნიციპალიტეტში 32 დასახლებული პუნქტია: 1 ქალაქი და 31 სოფელი.\n\n===აღწერის მონაცემები===\n\n\n==ადგილობრივი თვითმმართველობა==\nthumb|[[ნინოწმინდის დროშა|ნინოწმინდის მუნიციპალიტეტის დროშა]]\n\n=== ადმინისტრაციული ერთეულები ===\nადგილობრივი თვითმმართველობის უმაღლესი ორგანოა მუნიციპალიტეტის საკრებულო. საკრებულოში არის შემდეგი კომისიები: სამანდატო, საპროცედურო საკითხთა და ეთიკის კომისია, საფინანსო-საბიუჯეტო კომისია, სივრცითი-ტერიტორიული დაგეგმარებისა და ინფრასტრუქტურის კომისია, ქონების მართვისა და ბუნებრივი რესურსების საკითხების კომისია, სოციალურ საკითხთა კომისია.\n\nმმართველობის ადმინისტრაციულ-ტერიტორიული ერთეულებია:\n\n*1 ქალაქი — ნინოწმინდა;\n*9 თემი — განძანი, გონდრიო, გორელოვკა, დიდი ხანჩალი, ეშტია, სათხე, ტამბოვკა, ფოკა, ჯიგრაშენი.\n\n=== საკრებულო ===\n\n\n==ეკონომიკა==\n\n===სოფლის მეურნეობა===\nthumb|350px|სასოფლო-სამეურნეო ბაზარი ქალაქ ნინოწმინდაში\nწამყვანი დარგია სოფლის მეურნეობა, სასოფლო-სამეურნეო სავარგულებს უკავია 117 000 ჰა, 24 000 ჰა - სახნავ-სათესია, 7000 ჰა - სათიბი და 96 000 ჰა - საძოვარი. სოფლის მეურნეობაში წამყვანია მეცხოველეობა, მარცვლეულის მოყვანა და მეკარტოფილეობა. გავრცელებულია საგაზაფხულო თავთავიანი და საკვები კულტურები: ქერი, საშემოდგომო ხორბალი, კარტოფილი და ბოსტნეული. განვითარებულია მეფუტკრეობა, მუნიციპალიტეტში 3000-ზე მეტი სკაა.\n\nმეცხოველეობაში გავრცელებული საქმიანობაა რძისა და ყველის წარმოებაა. მოქმედებს 30-მდე რძის გადამამუშავებელი საწარმო და ყველის ქარხანაა, ასევე ორი ხორცკომბინატი. ასევე მისდევენ თევზის (კალმახი) ხელოვნურ მოშენებას.\n\n===მრეწველობა===\nმრეწველობა სუსტადაა განვითარებული. მოქმედებს ბაზალტის ქვის გადამამუშავებელი და მსუბუქი კედლების ბეტონის ბლოკის საამქროები. ნინოწმინდის ელექტროენერგიით მომარაგება წუნდას ელექტროგადამცემი ხაზებით ხორციელდება, რომელთა სიმძლავრე 35 კილოვატს შეადგენს.\n\n===ტრანსპორტი===\nმუნიციპალიტეტის ტერიტორიაზე გადის ახალი მარაბდა-ახალქალაქის რკინიგზა. მუნიციპალიტეტის ტერიტორიაზე მომავალში გაივლის ბაქო-ყარსის რკინიგზის ხაზი. ნინოწმინდიდან რეგულარული საავტომობილო მიმოსვლაა ახალციხეში, წალკაში და ერევანში. მუნიციპალიტეტის ტერიტორიაზე გადის საქართველოს საავტომობილო მაგისტრალი ს11.\n\n==კულტურა==\nმუნიციპალიტეტში 38 საჯარო სკოლაა, მათგან 31 სომხურია, 4 ქართული და 3 რუსული. სკოლებში 4447 მოსწავლე სწავლობს და 935 მასწავლებელი ასწავლის. მოქმედებს 15 ბიბლიოთეკა, 3 თეატრი, მათ შორის ნინოწმინდის სახალხო თეატრი და 4 მუზეუმი: ვაჰან ტერიანის სახლ-მუზეუმი სოფელ განძანში, ვიქტორ ჰოვსეფიანის სახლ-მუზეუმი ეშტიაში, დუხობორთა ეთნოგრაფიული მუზეუმი გორელოვკაში და საბრძოლო დიდების მუზეუმი ნინოწმინდაში. მუნიციპალიტეტში მოქმედებს ნინოწმინდის მოსწავლე-ახალგაზრდობის სახლი.\n\nმუნიციპალიტეტის ყველა სოფელში ივლისის მესამე კვირას აღინიშნება სასულიერო დღესასწაული „ვარდავარი“. „ვარდავარი“ სიხარულის, გართობის, სიყვარულის და მოსავლის სიუხვის სიმბოლოა. გასათხოვარი გოგოები „ვარდავარს“ უკავშირებენ თავიანთი ბედნიერების პოვნას. ისინი შვიდი წყაროდან იღებენ წყალს და ახალგაზრდა ბიჭებს სთავაზობენ.\n\n==ღირსშესანიშნაობები==\nმუნიციპალიტეტის ტერიტორიაზე არის როგორც მართლმადიდებლური, ასევე სომხური ეკლესიები ფოკაში, განძანში, სათხეში, როდიონოვკაში, დიდ გონდრიოში, თორიასა და საღამოში.\n\nსაერო ხასიათის ისტორიული ძეგლებიდან აღსანიშნავია XII საუკუნის ხიდი სოფელ ყაურმაში, სათხესა და თორიას ციკლოპური ციხეები, „ქოროღლის“ ციხის ნანგრევები ასფარაში.\n\n==გალერეა==\n<gallery>\nფაილი:ParavaniLake-1- B.jpg|ფარავნის ტბა\nფაილი:Church near Eshtia village (10 May 2008 ).jpg|ეკლესია სოფელ ეშტიასთან\nფაილი:მდ. ფარავანი ფარავნის ტბასთან.jpg|მდინარე ფარავანი\nფაილი:Sagamos tba. r.beridze (6).JPG|ეკლესია საღამოს ტბასთან\nფაილი:Gandzani. Armenian Catholic church.jpg|სომხური კათოლიკური ეკლესია განძანში\n</gallery>\n\n==რესურსები ინტერნეტში==\n\n*\n\n==შენიშვნები==\n\n\n==სქოლიო==\n\n\n\n\n\n*", "url": "https://ka.wikipedia.org/wiki/ნინოწმინდის_მუნიციპალიტეტი", "length": 7542}
{"id": "1631", "title": "ასურბანიფალი", "text": "'''ასურბანიფალი''' — ასურეთის მეფე ძვ. წ. 669 - დაახლოებით ძვ. წ. 633. თავისი მამისაგან, ასარხადონისაგან, მემკვიდრეობით მიიღო დიდი იმპერია, რომლის მთლიანობის შენარჩუნებისათვის თავგამოდებით იბრძოდა მთელი თავისი მეფობის მანძილზე. ერთხანს ხელმეორედ დაიმორჩილა გამდგარი ეგვიპტე, თუმცა ეს ქვეყანა ძვ. წ. 655 წელს საბოლოოდ ჩამოსცილდა ასურეთს. კვლავ დაიპყრო ქალაქები ტვიროსი (ფინიკიაში) და არვადი (სირიაში). ასურბანიფალი ებრძოდა სკვითებს, კიმერიელებს, სპარსელებსა და მიდიელებს. მშვიდობიანი ურთიერთობა ჰქონდა ურარტუსთან, რომელიც ასევე შევიწროვებული იყო გარეშე მტრებისგან. ასურბანიფალს დიდი ბრძოლა მოუხდა მის წინააღმდეგ შექმნილ კოალიციასთან, რომელშიც შედიოდნენ ბაბილონელები, ელამელები, არამეელები, ქალდეელები და სხვ. მათ სათავეში ედგა ასურბანიფალის ძმა, ბაბილონეთის მმართველი შამაშშუმუქინი. ასურბანიფალმა დაამარცხა ჯერ ბაბილონეთი (ძვ. წ. 648), შემდეგ ელამი (ძვ. წ. 639) და სხვა მისი მოკავშირეები. ასურბანიფალის შემდეგ ასურეთი დიდმა ანარქიამ მოიცვა და მალე სრულიად გაანადგურეს მეზობლებმა (ძვ. წ. 605).\n\nსაქვეყნოდ ცნობილია „ასურბანიფალის ბიბლიოთეკა“, რომელიც აღმოჩნდა ასურეთის ერთ-ერთი დედაქალაქის ნინევიის 1849 - 1854 გათხრების დროს (ახლანდელი კუიუნჯიკის გორაკზე). ეს იყო ლურსმულით ნაწერი ათეულათასობით თიხის ფირფიტისაგან შემდგარი არქივი, რომელიც შეიცავდა სხვადასხვა დროის აურულ და ბაბილონურ ისტორიას, რელიგიას, მაგიურ და სამეცნიერო ტექსტებს. კერძოდ, აქ იპოვეს პირველად გილგამეშის, ძველი ბაბილ. ეპოსის, ტექსტი და სხვა პირველხარისხოვანი ძეგლები, რომლებიც დედნებისა თუ ასლების სახით შეუკრებიათ ასურბანიფალის განკარგულებით; ასურბანიფალი თავდაპირველად ქურუმობისათვის ემზადებოდა და კარგად იცოდა ლურსმული დამწერლობა. მკვლევარნი, ჩვეულებრივ, ასურბანიფალის განსწავლულობასა და ინტერესს მიაწერენ ასეთი გრანდიოზული „ბიბლიოთეკის“ შექმნას.\n\n==ლიტერატურა==\n\n\nკატეგორია:ასურეთის მეფეები", "url": "https://ka.wikipedia.org/wiki/ასურბანიფალი", "length": 1761}
{"id": "1632", "title": "მიგელ ანხელ ასტურიასი", "text": "'''მიგელ ანხელ ასტურიასი''' (დ. 19 ოქტომბერი, 1899, გვატემალა ― გ. 9 ივნისი, 1974, მადრიდი) — გვატემალელი მწერალი,  ნობელის პრემიის ლაურეატი, პოეტი-დიპლომატი, რომანისტი, დრამატურგი და ჟურნალისტი,ლათინური ამერიკის სიურრეალისტური პროზის ერთ-ერთი უდიდესი წარმომადგენელი. ასტურიასმა ხელი შეუწყო ლათინური ამერიკის ლიტერატურის დამკვიდრებას დასავლეთის კულტურაში, და ამავე დროს საზოგადოების ყურადღება მიიპყრო ძირძველი კულტურებისკენ, განსაკუთრებით კი მისი მშობლიური გვატემალისკემ. 1966 წელს ის გახდა  ლენინური პრემიის ლაურეატი, ხოლო 1967 წელს -  ნობელის პრემიის ლაურეატი. ახალგაზრდობისას რევოლუციურ მოძრაობაში მონაწილეობდა. რადიკალური შეხედულებების გამო იძულებული იყო ცხოვრების დიდი ნაწილი ემიგრაციაში გაეტარებინა. მისი თხზულებებისათვის დამახასიათებელია მკვეთრი სოციალურ-პოლიტიკური გამიზნულობა და გვატემალის აბორიგენთა — მაიას ფოლკლორის შემოქმედებითი გამოყენება. ავტორია წიგნისა „გვატემალის ლეგენდები“ (1930), რომანებისა „სენიორ პრეზიდენტი“ (1946), „სიმინდის ხალხი“ (1949), ფართოდ ცნობილი ტრილოგიისა „ძლიერი ქარი“ (1950), „მწვანე პაპი“ (1954), „დამარხულთა თვალები“ (1960), მოთხრობათა კრებულისა „შაბათ-კვირა გვატემალაში“ (1956) და სხვა. \n\nასტურიასი გვატემალაში დაიბადა და გაიზარდა, თუმცა მისი ცხოვრების მნიშვნელოვანი ნაწილი უცხოეთში ცხოვრობდა. ის პირველად პარიზში ცხოვრობდა 1920-იან წლებში, სადაც სწავლობდა ეთნოლოგიას. ზოგიერთი მეცნიერი მას მიიჩნევს, როგორც პირველ ლათინოამერიკელ რომანტიკოსს, რომელმაც აჩვენა, თუ როგორ შეიძლება გავლენა იქონიოს ანთროპოლოგიისა და ენათმეცნიერების შესწავლამ ლიტერატურის წერაზე. <ref name=\"Royano Gutiérrez\">Royano Gutiérrez, 1993</ref> პარიზში ყოფნისას ასტურიასი ასევე ასოცირდებოდა სიურრეალისტურ მოძრაობასთან და მან ასახა მოდერნისტული სტილის მრავალი მახასიათებელი ლათინური ამერიკის წერილებში. ამ გზით ის 1960-იანი და 1970-იანი წლების ლათინოამერიკული ბუმის მნიშვნელოვანი წინამორბედია. \n\nასტურიასის ერთ-ერთი ყველაზე ცნობილი რომანი, „სენიორ პრეზიდენტი“, დაუნდობელი დიქტატორის ცხოვრებას აღწერს. ასტურიასის დაპირისპირებამ დიქტატორულ მმართველობასთან განაპირობა ის, რომ მან მისი ცხოვრების დიდი ნაწილი გაატარა დევნილობაში, როგორც სამხრეთ ამერიკაში, ისე ევროპაში. წიგნი, რომელიც ზოგჯერ მის შედევრს უწოდებენ არის „სიმინდის ხალხი“, რომელშიც ასახულია მაიას ცივილიზაცია და წეს-ჩვეულებები. ასტურიასი აერთიანებდა მაიას რწმენის ფართო ცოდნას და მის პოლიტიკურ მრწამსს. მისი ნამუშევრებით ხშირად აიხსნება გვატემალის ხალხის სოციალური და მორალური მისწრაფებები. \n\nათწლეულების განმავლობაში იგი იმყოფებოდა გადასახლებაში და იყო მარგინალიზებული. ასტურიასმა საბოლოოდ მიიღო ფართო აღიარება 1960-იან წლებში. 1966 წელს მან საბჭოთა კავშირის ლენინის მშვიდობის პრემია მოიპოვა. მომდევნო წელს მას მიენიჭა ნობელის პრემია ლიტერატურისთვის, გახდა მეორე ლათინო-ამერიკელი ავტორი, რომელსაც ერგო ეს პატივი ( გაბრიელა მისტრალმა მიიღო 1945 წელს). ასტურიასმა ბოლო წლები გაატარა მადრიდში, სადაც გარდაიცვალა 74 წლის ასაკში. ის დაკრძალულია პარიზის პერ-ლაშეზის სასაფლაოზე .\n\n== ბიოგრაფია ==\n\n=== ადრეული ცხოვრება და განათლება ===\nმარჯვნივ|მინი|269x269პქ| გვატემალის რუკა \nმიგელ ანხელ ასტურიასი დაიბადა გვატემალაში, 1899 წლის 19 ოქტომბერს. მამა, ერნესტო ასტურიას გირონის, იყო  იურისტი და მოსამართლე. დედა - მარია როსალეს დე ასტურიასის კი სკოლის მასწავლებელი. <ref name=\"Callan, p.11\">Callan, p.11</ref> ორი წლის შემდეგ დაიბადა მისი ძმა, მარკო ანტონიო. ასტურიასის მშობლები  წარმოშობით ესპანეთიდან იყვნენ და მნიშვნელოვნად განსხვავებდებოდნენ ერთმანეთისგან: მამის ოჯახი კოლონისტები იყვნენ, რომლებიც გვატემალაში ჩავიდნენ 1660-იან წლებში. მისი დედა კი შერეული წარმომავლობის მქონე პოლკოვნიკის ქალიშვილი იყო. 1905 წელს, როდესაც მწერალი ექვსი წლის იყო, ასტურიასთა ოჯახი საცხოვრებლად გადავიდა ასტურიასის ბაბუების სახლში, სადაც მათ უფრო კომფორტული საცხოვრებელი პირობები ჰქონდათ. <ref></ref> \n\nნათესაური პრივილეგიის მიუხედავად, ასტურიასის მამა დაუპირისპირდა მანუელ ესტრადა კაბრერას დიქტატურას, რომელიც ხელისუფლებაში მოვიდა 1898 წლის თებერვალში. <ref>\"Mis padres eran bastante perseguidos, pero no eran conjurados ni cosa que se parezca.\" Qtd. in </ref> ბაბუას ფერმაში ცხოვრებისას  ასტურიასი პირველად დაუკავშირდა გვატემალის ძირძველ ხალხს. მისი ძიძა, ლოლა რეიზი, იყო ადგილობრივი მკვიდრი ქალი, რომელმაც მას მოუყვა ისტორიები მათი მითებისა და ლეგენდების შესახებ, რომლებმაც მოგვიანებით დიდი გავლენა მოახდინეს მის საქმიანობაზე. <ref></ref> \n\n1908 წელს, როდესაც ასტურიასი  ცხრა წლის იყო, მისი ოჯახი დაბრუნდა გვატემალის ქალაქის გარეუბნებში. აქ მათ შექმნეს მომარაგების მაღაზია, სადაც ასტურიასმა გაატარა მოზარდობა. <ref name=\"C14\"></ref> ასტურიასი ჯერ  სწავლობდა ''პადრე პედროს კოლეჯში'' და შემდეგ ''პადრე სოლესის კოლეჯში''.  სტუდენტობისას ასტურიასმა დაიწყო მოთხრობების წერა''.'' <ref></ref> \n\n1920 წელს ასტურიასმა მონაწილეობა მიიღო დიქტატორ მანუელ ესტრადა კაბრერას წინააღმდეგ აჯანყებაში. მან აქტიური როლი შეასრულა საშუალო სკოლაში გაფიცვების ორგანიზებაში და დიქტატურის დამხობაში. <ref>Castelpoggi, p. 14</ref>  \n\n1922 წელს, ასტურიასმა და სხვა სტუდენტებმა დააარსეს სახალხო უნივერსიტეტი, საზოგადოებრივი პროექტი, რომელიც „საშუალო ფენას სთავაზობდა უფასო სასწავლო კურსებს.“ <ref name=\"Callan11\"></ref>  <ref name=\"W65\"></ref> ასტურიასმა მოიპოვა სამართლის ხარისხი 1923 წელს და მიიღო გალვესის პრემია ინდიელთა პრობლემების შესახებ დისერტაციისთვის. <ref name=\"Callan, p.11\">Callan, p.11</ref> ასტურიასს ასევე მიენიჭა ფაკულტეტის საუკეთესო სტუდენტის წოდება. ლიტერატურაზე დაყრდნობით, ასტურიასი წინააღმდეგობას უწევდა დიქტატურას და ეს ყოველივე აისახა  „სენიორ პრეზიდენტის“  სცენებში.  ასტურიასი აგვარად ჩაერთო პოლიტიკაში.\n\nასტურიასის სადიპლომო  ნაშრომი „ინდიელთა სოციალური პრობლემა“ გამოიცა 1923 წელს. <ref name=\"Frenz\">. See </ref> იმავე წელს, სამართლის ხარისხის მიღების შემდეგ, ასტურიასი ევროპაში გადავიდა. მას თავდაპირველად ჰქონდა დაგეგმილი ინგლისში ცხოვრება და პოლიტიკური ეკონომიკის შესწავლა, მაგრამ გადაიფიქრა. <ref name=\"W65\"></ref> იგი მალე პარიზში გადავიდა, სადაც ის სწავლობდა ეთნოლოგიას სორბონში ( პარიზის უნივერსიტეტი ) და მოექცა ერთგული სიურრეალისტის, ფრანგი პოეტის და ლიტერატურის თეორეტიკოსის ანდრე ბრეტონის გავლენის ქვეშ. <ref name=\"EB\"></ref>  1930 წელს ასტურიასმა გამოაქვეყნა თავისი პირველი რომანი ''გვატემალის ლეგენდები''. <ref name=\"Callan, see Chronology\">Callan, see Chronology</ref> ორი წლის შემდეგ, პარიზში, ასტურიასმა მიიღო სილა მონსეგურის პრემია ''გვატემალის ლეგენდების'' ფრანგული თარგმანებისთვის. <ref name=\"Castelpoggi, p. 26\">Castelpoggi, p. 26</ref> 1933 წლის 14 ივლისს, პარიზში ათწლიანი ცხოვრების, შემდეგ იგი დაბრუნდა გვატემალაში. <ref>Castelpoggi, p. 16</ref> \n\n=== გადასახლება და რეაბილიტაცია ===\nასტურიასმა თავისი პოლიტიკური ენერგიის დიდი ნაწილი დაუთმო ხაკობო არბენს გუსმანის მთავრობის მხარდაჭერას. <ref name=\"Franco 1989 867\"></ref> ასტურიასს, როგორც ელჩს, თხოვეს  სალვადორელი მეამბოხეების აჯანყების ჩახშობაში მონაწილეობის მიღება. მიუხედავად იმისა, რომ მის ძალისხმევას მხარს უჭერდნენ აშშ და სალვადორელი მმართველები, აჯანყებულებმა მოახერხეს გვატემალაში შეჭრა და 1954 წელს დაამხეს ხაკობო არბენის მმართველობა. როდესაც ხაკობო არბენსის მთავრობა დაეცა, ასტურიასი გააძევეს ქვეყნიდან. მას ჩამოართვეს გვატემალის მოქალაქეობა და საცხოვრებლად ბუენოს აირესში და ჩილეში გაემგზავრა, სადაც მან ცხოვრების კიდევ რვა წელი გაატარა. როდესაც არგენტინაში ხელისუფლება შეიცვალა, მას კიდევ ერთხელ მოუწია ახალი სახლის ძებნა და ასტურიასი ევროპაში გადავიდა. <ref name=\"leal781\"></ref> გენუაში, გადასახლებაში ცხოვრებისას, მწერლის რეპუტაცია გაიზარდა მისი რომანის - ''მულატა დე ტალის'' (1963) ''გამოცემით'' . <ref></ref> \n\n=== ოჯახი ===\nასტურიასი პირველ ცოლზე, კლემენცია ამადოზე, დაქორწინდა  1939 წელს. მათ ორი ვაჟი შეეძინათ, მიგელი და როდრიგო ანხელი. 1947 წელს განქორწინდნენ. ასტურიასმა შემდეგ გაიცნო ბლანკა მორა ი არაუჯო (1903–2000) და დაქორწინდა მეორედ 1950 წელს. <ref></ref> მორა ი არაუჯო იყო არგენტინელი და როდესაც ასტურიასი გვატემალიდან გადაასახლეს 1954 წელს, ის საცხოვრებლად გაემგზავრა არგენტინის დედაქალაქ ბუენოს-აირესში. ის რვა წლის განმავლობაში ცხოვრობდა ცოლის სამშობლოში. ასტურიამ თავისი რომანი ''„შაბათ-კვირა გვატემალაში“'' მიუძღვნა მეუღლეს, ბლანკას. <ref name=\"Callan, see Chronology\">Callan, see Chronology</ref>\n\n== წერის სტილი ==\nასტურიასი დიდად იყო შთაგონებული ცენტრალური ამერიკის მაიას კულტურით. ეს არის მისი მრავალი ნამუშევრის თანმდევი თემა, რომელმაც დიდი გავლენა მოახდინა მწერლობის სტილზე. \n\n=== მაიას გავლენა ===\nგვატემალა, რომგორც მას დღეს ვიცნობთ, დაარსდა მაიას კულტურის სუბსტრატის თავზე. ესპანელი დამპყრობლების მოსვლამდე ეს ცივილიზაცია ძალიან მოწინავე იყო პოლიტიკურად, ეკონომიკურად და სოციალურად. <ref>Royano Gutiérrez, p. 81.</ref> ამ მდიდარმა მაიას კულტურამ უდავო გავლენა მოახდინა ასტურიასის ლიტერატურულ ნაწარმოებებზე. <ref></ref> მას სწამდა მაიას ტრადიციების სიწმინდის და ცდილობდა, რომ მათი კულტურისათვის სიცოცხლე დაებრუნებინა მის რომანებში ინდიელთა გამოსახულებებისა და ტრადიციების ინტეგრირებით. <ref></ref>  \n\n=== სიურრეალიზმი და ჯადოსნური რეალიზმი ===\nსიურეალიზმმა დიდი წვლილი შეიტანა ასტურიასის სმწერლობაში. <ref name=\"Gutiérrez, p. 84\">Royano Gutiérrez, p. 84.</ref>  ასტურიასი განიხილავდა მაგიური რეალიზმის იდეას საკუთარ ნამუშევრებში და მას აშკარად უკავშირებდა სიურრეალიზმს. <ref></ref> თუმცა მან არ გამოიყენა ეს ტერმინი საკუთარი ნამუშევრების აღწერისთვის. \n\nროგორც ზემოთ აღვნიშნეთ, მაიას კულტურა მნიშვნელოვანი შთაგონების წყარო იყო ასტურიასისათვის. მან დაინახა უშუალო კავშირი ჯადოსნურ რეალიზმსა და ძირძველ მენტალობას შორის. ასტურიასის  ციტატებიდან ნათელია, რომ მაგიური რეალიზმი მიიჩნეოდა, როგორც შესაფერისი ჟანრი, რათა წარმოედგინა ძირძველი პერსონაჟის აზრები. სიურრეალისტური / მაგიური რეალისტური სტილი ''ასახულია'' ასტურიასის ნამუშევრებში ''მულატა დე ტალ'' და ''სენიორ პრეზიდენტი'' .\n\n== ჯილდოები ==\nასტურიასმა თავისი კარიერის განმავლობაში მიიღო მრავალი საპატიო ლიტერატურული ჯილდო. ერთ-ერთი თვალსაჩინო ჯილდო იყო ნობელის პრემია ლიტერატურისთვის, რომელიც მან 1967 წელს მიიღო რომანისთვის ''სიმინდის ხალხი''. <ref name=\"Callan, see Chronology\">Callan, see Chronology</ref> <ref></ref> 1966 წელს ასტურიასს მიენიჭა საბჭოთა კავშირის ლენინური პრემია. მან ეს აღიარება მიიღო ''ბანანის ტრილოგიისთვის'' ( ''Banana Trilogy'' ), რომელშიც იგი აკრიტიკებს ისეთ აგრესიულ ამერიკულ კომპანიებს, როგორიცაა გაერთიანებული ხილის კომპანია ლათინური ამერიკის ქვეყნებში. <ref>\"A Tendency of Commitment\" . ''Time'' (October 27, 1967).</ref> \n\nასტურიასს მისი მოღვაწეობისათვის გადაეცა სხვა არაერთი პრიზი, მათ შორისაა გალვესის პრემია (1923)და ჩავესის პრემია (1923). <ref name=\"leal781\"></ref>\n\n== ლიტერატურა ==\n*\n*\n*\n*\n*\n*\n\n== რესურსები ინტერნეტში ==\n*Literature Nobel Prize Award Ceremony 1967\n*Recording of Asturias reading ''The President''\n* Estudios críticos sobre Miguel Ángel Asturias , Arte y Literatura de Guatemala\n\n==სქოლიო==\n\n\n\n\n\n\nკატეგორია:პარიზის უნივერსიტეტის კურსდამთავრებულები\nკატეგორია:ნობელის პრემიის ლაურეატები ლიტერატურაში\nკატეგორია:მეტისი მწერლები\nკატეგორია:მამაკაცი რომანისტები\nკატეგორია:მამაკაცი ჟურნალისტები\nკატეგორია:მაგიური რეალიზმის მწერლები\nკატეგორია:XX საუკუნის მამაკაცი მწერლები\nკატეგორია:გარდაცვლილი 1974\nკატეგორია:დაბადებული 1899\nკატეგორია:გვატემალელი მწერლები", "url": "https://ka.wikipedia.org/wiki/მიგელ_ანხელ_ასტურიასი", "length": 10718}
{"id": "1636", "title": "ახალგორის მუნიციპალიტეტი", "text": "'''ახალგორის მუნიციპალიტეტი''' (ყოფ. ''ახალგორის რაიონი'', ''ლენინგორის რაიონი'') — ადმინისტრაციულ-ტერიტორიული ერთეული საქართველოში, ადმინისტრაციული ცენტრი — დაბა ახალგორი.\n\n==ისტორია==\nახლანდელი ახალგორის მუნიციპალიტეტის ტერიტორია 1917 წლამდე ტფილისის გუბერნიის გორის მაზრაში შედიოდა, 1922-1990 წლებში ლენინგორის რაიონის სახით შედიოდა სამხრეთ ოსეთის ავტონომიურ ოლქში. 1991 წლიდან ეწოდა ახალგორის რაიონი, ხოლო 2006 წლიდან — ახალგორის მუნიციპალიტეტი. 1995-2008 წლებში შედიოდა მცხეთა-მთიანეთის მხარეში.\n\nსაქართველოს პრეზიდენტის მ. სააკაშვილის 2005 წლის 16 დეკემბრის №2304-რს ბრძანების საფუძველზე მოხდა საქართველოს რაიონების რეორგანიზაცია, რის შედეგადაც არსებული რაიონები შეიცვალა მუნიციპალიტეტებად<ref>საქართველოს ორგანული კანონი ადგილობრივი თვითმმართველობის შესახებ</ref>. სსიპ „ახალგორის მუნიციპალიტეტის“ (ს/ნ. 223238217) გადამხდელად რეგისტრაციის თარიღია 2006 წლის 11 დეკემბერი, ხოლო რეგისტრაციის თარიღი — 2006 წლის 19 დეკემბერი<ref>საჯარო სამართლის ეროვნული სააგენტო, მუნიციპალიტეტების რეესტრი — ახალგორის მუნიციპალიტეტი</ref>.\n\n2008 წლის აგვისტოს რუსეთ-საქართველოს ომის შემდეგ ოკუპირებულია რუსეთის მიერ.<ref name=\"ახალგორი\" />დე-ფაქტო სამხრეთ ოსეთის რესპუბლიკამ მუნიციპალიტეტს დაუბრუნა საბჭოთა სახელწოდება ლენინგორი.\n\n== გეოგრაფია==\nახალგორის მუნიციპალიტეტს აღმოსავლეთით ესაზღვრება დუშეთის მუნიციპალიტეტი, სამხრეთით კასპის მუნიციპალიტეტი, დასავლეთით გორის მუნიციპალიტეტი, ჩრდილოეთით ჯავისა და ყაზბეგის მუნიციპალიტეტები. ახალგორის მუნიციპალიტეტის ფართობია 1011 კმ².\n\n=== რელიეფი ===\nრელიეფის მიხედვით ახალგორის მუნიციპალიტეტი მრავალფეროვნებით ხასიათდება. რელიეფი ძირითადად მაღალმთიანია. აქ ფართოდაა გავრცელებული ვულკანური და მყინვარული ფორმები.\n\nმთავარი ოროგრაფიული ერთეულებია ხარულისა და ალევის ქედები და ვულკანურ მაღალმთიანი ყელის ზეგანი.\n\nხარულის ქედი მაღრან-დვალეთის კავკასიონის სამხრეთ განშტოებაა, რომელიც კავკასიონს ლაღწითის მწვერვალთან გამოეყოფა და თითქმის მერიდიანულად მიემართება. უკავშირდება იგი გერმუხის ქედის აღმოსავლურ ბოლოს მთა ქნოღოსთან. ქედის უმაღლესი მწვერვალია ყელი (3628 მ). მნიშვნელოვანი მთებია: ქნოღო, გალავდური, ცხრაწყარო. ხარულის ქედი აგებულია იურული, ცარცული და პალეოგენური ქანებით.\n\nალევის ქედი კავკასიონის სამხრეთ განშტოებაა, რომელიც ხარულის ქედს უერთდება არხის ქედის მეშვეობით. ყურყუტას მასივამდე ქედს სამხრეთ-აღმოსავლური მიმართულება აქვს, მის შემდეგ კი სამხრული. მნიშვნელოვანი მთებია: ლომისისმთა, მუნჯუხი, ყურყუტა, საფერშეთი, ლორწომისკლდე. ცარცული სისტემის ფლიშური წყებებით აგებულ ალევის ქედს ნაზი რელიეფი ახასიათებს, რაც გამოიხატება მისი თხემის ტალღობრივ პროფილში და ფერდობთა მცირე კლდოვანებაში.\n\nყელის ზეგანი ცენტრალური კავკასიონის სამხრეთი კალთის აღმოსავლეთ ნაწილში მდებარეობს. იფარგლება კავკასიონის მთავარი ქედით, ხარულისა და არხის ქედებით. ზეგნის სიმაღლე მერყეობს 2600-3200 მ შორს. იგი საფეხურებად ეშვება სამხრეთით არხის ქედისაკენ და აღმოსავლეთით მდინარე არაგვისკენ. ყელის ზეგანმა გამყინვარება განიცადა, რაც გამოიხატება ტროგების, მორენებისა და სხვათა სახით. გვხვდება ასევე პერიგლაციალური ფორმები.\n\nმნიშვნელოვანი ოროგრაფიული ერთეულებია მდინარეების ქსნისა და ლეხურას ხეობები. ქსნის ხეობა ლარგვისს ზემოთ ჟამურამდე და ქსნის შენაკადების – ჭურთას, ცხრაძმულას, ალეურასა და სხვათა ხეობები ტიპობრივ ეროზიულ ხეობებს წარმოადგენენ. ქსნის ზემო დინებას ჟამურის ხეობა ეწოდება. მდინარე ლეხურა ხარულის ქედის სამხრეთ კალთაზე იწყება და მისი ხეობის ფსკერი ზემო ზაყორთან ზღვის დონიდან 1070 მ სიმაღლეზე იმყოფება. მდინარის აუზის მორფოლოგიურ ხასიათს განსაზღვრავს მდინარეული ეროზია.\n\n=== ნიადაგები ===\nრელიეფის ხასიათის შესაბამისად ნიადაგები სიმაღლებრივ ზონებს ქმნიან. ტყის ზონის ქვემო ნაწილში გაბატონებულია ყავისფერი ნიადაგები, რომელსაც შუა ნაწილში მცირე და საშუალო სისქის ტყის ყომრალი ნიადაგები ცვლის, ხოლო ზემო ნაწილში ღია და გაეწრებული ტყის ყომრალი ნიადაგები. ტყის ზონის ზემოთ დიდი ფართობი უჭირავს მთის მდელოს კორდიან და კორდიან-ტორფიან ნიადაგებს.\n\nალუვიური კარბონატული ნიადაგები გვხვდება მდინარე ქსნის გასწვრივ.\n\n=== ლანდშაფტები ===\nმუნიციპალიტეტის ტერიტორიაზე ჩამოყალიბებულია ლანდშაფტის შემდეგი სახეები:\n# ბორცვიან-სერებიანი მთისწინეთი ჯაგრცხილნარ-მუხნარით ტყის ყავისფერ ნიადაგებზე;\n# დაბალი მთები მუხნარ-რცხილნარით ტყის ყომრალ ნიადაგებზე;\n# საშუალო მთები წიფლის ტყეები ტყის ყომრალ ნიადაგებზე;\n# მთის მდელოს ნიადაგი სუბალპური მდელოთი;\n# მთის მდელოს კორდიან და კორდიან-ტორფიანი ნიადაგი ალპური მდელოთი;\n# ტუგაის ტყის ლანდშაფტი.\n\n=== შიდა წყლები ===\nახალგორის მუნიციპალიტეტი შიგა წყლებით მდიდარია. მთავარი მდინარეა ქსანი, რომელიც ყელის ტბის სამხრეთ ნაწილიდან გამოედინება. სოფელ პავლიანამდე მდინარე სამხრეთ-აღმოსავლეთისაკენ გაედინება, ხოლო შემდეგ ძირითადად სამხრულ მიმართულებას ექვემდებარება. საზრდოობს თოვლის, წვიმის და მიწისქვეშა წლყლით. წყალდიდობა იცის გაზაფხულზე, წყალმცირობა ზამთარში. ქსანი მტკვრის მარცხენა შენაკადია.\n\nმუნიციპალიტეტის ფარგლლებში ქსნის შენაკადებიდან მნიშნვნელოვანია ცხრაძმულა, ჭურთა და ალეურა.\n\nცხრაძმულა (სიგრძე 15 კმ) და ალეურა (სიგრძე 21 კმ) იბადებიან ალევის ქედის დასავლეთ კალთაზე. ხოლო ჭურთა (სიგრძე 18 კმ) ხარულის ქედის აღმოსავლეთ ფერდობზე.\n\nახლგორში მდებარეობს მრავალი ტბა, რომელთა უმეტესობა გაბნეულია ყელის ზეგანზე. ტბებიდან მნიშნვნელოვანია ყელი, დიდი წითელი ხატის ტბა, პატარა წითელი ხატის ტბა და სხვ. ყელის ტბა ამავე სახელწოდების ზეგანზე მდებარეობს ზღვის დონიდან 2914 მ-ზე. სარკის ფართობია 1,28 კვ.კმ. მაქსიმალური სიღრმე 63 მ. ტბა იკვებება თოვლის, წვიმისა და მიწისქვეშა წყლით. მაქსიმალური დონე ივნისშია, მინიმალური თებერვალში. წითელი ხატის ტბები მდებარეობენ ფაჩურის ქედზე. დიდი წითელი ხატის ტბა ზღვის დონიდან 2779 მ სიმაღეზეა და აქვს 53 მ მაქსიმალური სიღრმე.\n\n===ჰავა===\nზღვის დონიდან 800 მეტრამდე ზომიერად ნოტიო ჰავაა. იცის ზომიერად ცივი ზამთარი და ხანგრძლივი თბილი ზაფხული. ჰაერის საშუალო წლიური ტემპერატურა: 9,6 °C იანვრის: 1,6 °C, ივლისის: 20,3 °C აბსოლუტური მაქსიმუმი: 38 °C, აბსოლუტური მინიმუმი: -28 °C. ნალექები — 730 მმ წელიწადში.<ref name=\"ახალგორი\" /> სიმაღლის მატებასთან ერთად ტემპერატურა კლებულობს და ყელის ვულკანურ თხემზე საშუალო წლიური ტემპერატურა -5,-6 °C-ია. მთებში ნალექიანობა მატულობს და ყელის ზეგანზე 1600 მმ-ს აღწევს წელიწადში.<ref name=\"ახალგორი\"></ref>\n\n== ფლორა და ფაუნა ==\n\n=== ფლორა ===\nმუნიციპალიტეტის ჩრდილოეთ ნაწილში გაბატონებულია სუბალპური ტყე მდელოები. ტერიტორიის შუა ნაწილში ძირითადად არის წიფლნარი, სამხრეთ ნაწილში კი მუხნარ-რცხილნარი და სხვა ფართოფოთლოვანი ტყეები. ხარულის ქედის კალთები ტყიანია. თხემი კი შემოსილია მდელოს ბალახეულით. ალევის ქედის მრავალ ადგილში სუბალპური და ალპური მდელოებია. ქვემოთ კი არის ფართოფოთლოვანი ტყეები. ყელის პლატოს მცენარეულობა მკაცრი ჰავის, ინტენსიური მექანიკური გამოფიტვისა და ნიადაგური საფრის სუსტი განვითარების გამო, ღარიბია და წყვეტილი ბალახეული საფრით არის წარმოდგენილი.\n\nქსნისა და ლეხურას ხეობების ტყეებში ჭარბობს წიფლნარი.\n\n=== ფაუნა ===\nტყეებში გვხვდება დათვი, ირემი, შველი, ჯიხვი, არჩვი, ციყვი. ყველგანაა კურდღელი, მგელი, მელა და სხვ. ორნითოფაუნას ქმნიან კავკასიური შურთხი, კავკასიური როჭო (სწწ), ჩხიკვი, ქორი, კოდალა, მწყერი, ყვავი, შაშვი დ სხვ.\n\nახალგორის მუნიციპალიტეტში მდებარე ტბებში იქთიოფაუნა საერთოდ არ მოიპოვება (მაგ.: ყელისა და წითელიხატის ტბები). მდინარეებში არის კალმახი, წვერა, ქაშაპი და ა.შ.\n\n== მოსახლეობა ==\nმოსახლეობის რიცხოვნობა — 7,7 ათასი კაცი; სიმჭიდროვე — 8 კაცი კვ.კმ-ზე. მუნიციპალიტეტში 117 დასახლებული პუნქტია: 1 ქალაქი, 116 სოფელი. მუნიციპალიტეტის ძირითადი სოფლებია: იკოთი, კორინთა, ყანჩავეთი, ქვემო ზახორი, წირქოლი, ალევი, ლარგვისი, დორეთკარი, ქარჩოხი.\n\n===აღწერის მონაცემები===\n\n\n== ადმინისტრაციული ერთეულები==\nმუნიციპალიტეტში 68 ადმინისტრაციული ერთეულია: დაბა ახალგორი, ალევი, ახალდაბა, ახმაჯი, ბაზუაანი, ბალაანი, ბეჟანტყევი, გავაზი, გარუბანი, გდუ, გეზევრეთი, გრუ, გუდაწვერი, დადიანეთი, დელკანი, დორეთკარი, ელოიაანი, ერედა, ვაშლოვანი, ზაყორი, ზემო ბოლი, ზოდეხი, თინიკაანი, თოხთა, იკოთი, კარელთკაარი, კორინთა, ლარგვისი, ლოთიაანი, მარტაანი, მახიარეთი, მიდელაანი, მონასტერი, მორბედაანი, მოსაბრუნი, მოჭალიეთი, მსხლები, მუჯუხი, მშველიეთი, ნაგომევი, ნაცარა, ნახიდი, ორჭოსანი, პავლიაანი, სალბიერი, საძეგური, უკანამხარე, უკანუბანი, ქენქაანი, ქვემო ბოლი, ქურთა, ყანჩავეთი, ყველდაბა, ყოჩიაანი, შიუკაანი, ჩანდარი, ჩიტიაანი, ცხავატი, ცხილონი, ძეგლევი, ძუკათკაუ, წინაგარი, წიპტაურიანი, წირი, წირქოლი, წოლდა, ჭორჭოხი, ხარბალი.\n\n== ეკონომიკა ==\nწამყვანი დარგია სოფლის მეურნეობა, მათ შორის ძირითადია მეცხოველეობა, მისდევენ ასევე მებოსტნეობას, მეხილეობას, საკვები კულტურების მოყვანას. ყანჩავეთი ადგილობრივი მნიშვნელობის ბალნეოლოგიური კურორტია.\n\n== კულტურა ==\nმუნიციპალიტეტში 30 სახელმწიფო ზოგადსაგანმანათლებლო სკოლაა, 12 ბიბლიოთეკა, 1 თეატრი და 1 მუზეუმი.\n\n== ღირსშესანიშნაობანი ==\nკაბენის მონასტერი (IX-XIII სს.), ლარგვისის მონასტერი, წირქოლის ციხე (IX ს.), ლომისის, არმაზის, ბიკარის ბაზილიკები, ცხმორის ციხე, ბალაანის კოშკი.\n\n==გალერეა==\n<gallery>\nფაილი:ახალგორის რაიონი.jpg|ახალგორის რაიონი 1997 წელს\n</gallery>\n\n== ლიტერატურა ==\n\n* მარუაშვილი ლ., საქართველოს ფიზიკური გეოგრაფია, თბ., 1964.\n\n==რესურსები ინტერნეტში==\n\n* ახალგორის მუნიციპალიტეტის საიტი \n\n==სქოლიო==", "url": "https://ka.wikipedia.org/wiki/ახალგორის_მუნიციპალიტეტი", "length": 8692}
{"id": "1637", "title": "დუშეთის მუნიციპალიტეტი", "text": "'''დუშეთის მუნიციპალიტეტი''' — ადმინისტრაციულ-ტერიტორიული ერთეული აღმოსავლეთ საქართველოში, მცხეთა-მთიანეთის მხარეში. მუნიციპალიტეტის ტერიტორია 1917 წლამდე შედიოდა ტფილისის გუბერნიაში — დუშეთის მაზრის სახელწოდებით, 1917-1928 წლებში — დუშეთის მაზრაა, 1928-1930 წლებში ტფილისის ოლქშია დუშეთის რაიონის სახელწოდებით, 1930 წლიდან კი ყალიბდება დამოუკიდებელ ადმინისტრაციულ რაიონად. ამჟამად მუნიციპალიტეტი. ადმინისტრაციული ცენტრია ქალაქი დუშეთი.\n\nდუშეთის მუნიციპალიტეტს სამხრეთით საზღვრავს მცხეთის მუნიციპალიტეტი, დასავლეთით — კასპისა და ახალგორის მუნიციპალიტეტები, ჩრდილოეთით საზღვრავს რუსეთის ფედერაცია და ყაზბეგის მუნიციპალიტეტი, აღმოსავლეთით ესაზღვრება ახმეტისა და თიანეთის მუნიციპალიტეტები. დუშეთის მუნიციპალიტეტი მცხეთა-მთიანეთის მხარის ყველაზე დიდი ადმინისტრაციული ერთეულია. დუშეთის მუნიციპალიტეტის ფართობია 2981,5 კმ².\n\nტერიტორიის დიდი ნაწილი კავკასიონის საშუალო და მაღალი მთებითაა წარმოდგენილი. სამხრეთი ნაწილი, რომელიც ბაზალეთის ზეგანზეა განლაგებული, შედარებით დაბალი სიმაღლეებით გამოირჩევა. საერთო ჯამში, დუშეთის ადმინისტრაციული ერთეულის სიმაღლე ზღვის დონიდან 870-4000 მ-ის ფარგლებში იცვლება.<ref name=\"usaid\" />\n\nსიმაღლეთა ასეთი სხვაობის გამო მუნიციპალიტეტის სხვადასხვა ზონაში სხვადასხვა ჰავაა ჩამოყალიბებული. შედარებით დაბალ ზონაში ჰავა ზომიერად ნოტიოა, ზამთარი ზომიერად ცივი, ხოლო ზაფხული შედარებით თბილი და ხანგრძლივი იცის. 870-900 მ-ის სიმაღლეზე ჰაერის საშუალო წლიური ტემპერატურა 9,7 °C-ია, ნალექების საშუალო წლიური მოცულობა კი 740 მმ. სიმაღლესთან ერთად ჰავა მკაცრდება. მაღალ ზონაში მაღალი მთის ნოტიო ჰავაა ჩამოყალიბებული, მუდმივი თოვლითა და მყინვარებით; ნალექების რაოდენობა კი 1200-1600 მმ-ს აღწევს.<ref name=\"usaid\" />\n\nმუნიციპალიტეტის მოსახლეობა 2014 წლის მდგომარეობით 25 659 კაცია. სულ 283 დასახლებული პუნქტია, მათ შორის 1 ქალაქი, 2 დაბა და 280 სოფელი. ქალაქის მოსახლეობა 6200 კაცია, ანუ მუნიციპალიტეტის მოსახლეობის 24 %.<ref name=\"usaid\"></ref>\n\n== გეოგრაფია ==\n=== რელიეფი ===\nდუშეთის მუნიციპალიტეტის ტერიტორიის უდიდესი ნაწილი საშუალო და მაღალმთიანია. მცირე ფართობზე არის დაბალმთიანი ადგილებიც, კერძოდ: ბაზალეთის პლატოს, დუშეთის ქვაბულისა და შიდა ქართლის ვაკის სახით. რელიეფში ძირითადად გაბატონებულია ეროზიული, ასევე ძველმყინვარული და პერიგლაციალური რელიეფის ფორმები.\n\nდუშეთის მუნიციპალიტეტის ჩრდილოეთით აღმართულია საქართველოს კავკასიონის შემადგენელი მონაკვეთი; თუშეთ-ხევსურეთისა და მთიულეთ-ფშავის კავკასიონები. პირველი მათგანი კავკასიონის ჩრდილოეთ, მეორე კი სამხრეთ კალთაზე მდებარეობს. მუნიციპალიტეტის ფარგლებში თუშეთ-ხევსურეთის კავკასიონს გამოეყოფა ხევსურეთისა და აწუნთის ქედები.\n\nხევსურეთის ქედი გაწოლილია მდინარეებს არღუნისა და ასას ხეობებს შორის. აქვს ჩრდილოეთური მიმართულება. მის თხემზე აღმართულია მწვერვალები: მალალებისმაღალი (4007 მ), მახისმაღალი (3391 მ) და გომღისმაღალი (3740 მ). უღელტეხილი ისართღელე (3486 მ), რომელიც ქედის შუა მონაკვეთში მდებარეობს, ერთმანეთთან აკავშირებს არხოტისა და არდოტის თემებს. ხევსურეთის ქედი აგებულია ლიასის თიხაფიქლებითა და ქვიშაქვებით. არის თანადროული მყინვარები (აღმოსავლეთ კალთაზე). დასავლეთ კალთაზე მყინვარი გვხვდება მხოლოდ მწვერვალ მახისმაღალზე.\n\nდუშეთის მუნიციპალიტეტის ჩრდილო-აღმოსავლეთ ნაწილში აღმართულია მერიდიანული აწუნთის ქედი. მუნიციპალიტეტის ტერიტორიაზე შედის დასავლური კალთა, სადაც აღმართულია მწვერვალი პირჩიტა (3840 მ). აწუნთის ქედი აგებულია ქვედაიურული თიხაფიქლებით. არის მყინვარები, მ.შ. პირჩიტა.\n\nმუნიციპალიტეტის ფარგლებში მთიულეთ-ფშავის კავკასიონს გამოეყოფა ალევის, მთიულეთის, გუდამაყრისა და ქართლის ქედები.\n\nალევის ქედი განლაგებულია მუნიციპალიტეტის დასავლეთ ნაწილში, ახალგორის მუნიციპალიტეტის საზღვრის გასწვრივ. ქედს ახასიათებს ნაზი რელიეფი, გამონაკლისს წარმოადგენს ლორწომისკლდის მასივი, რომელიც დუშეთის მუნიციპალიტეტის ფარგლებს გარეთაა. ალევის ქედზეა მთები: მუნჯუხი (2685 მ), ლომისი (2452 მ), საფერშეთი (2520 მ) და სხვ.\n\nმთიულეთის ქედი - მთავარ ქედს შირიმის მწვერვალთან გამოეყოფა, მიემართება სამხრეთ-აღმოსავლეთისაკენ და თავდება დაბა ფასანაურის ჩრდილოეთით. მთიულეთის ქედზე აღმართულია მთები: საბადლო (2802 მ), მთაწმინდა (2760 მ), წიფორი (2577 მ) და სხვ. მთიულეთის ქედი აგებულია დოგერის ფიქალ-ქვიშაქვებითა (ჩრდილოეთ ნაწილი) და ცარცული კირქვა თიხებით (სამხრეთი ნაწილი). მთიულეთის ქედმა მეოთხეული გამყინვარება განიცადა, რაც გამოისახება ქედის ჩრდილო მონაკვეთში.\n\nგუდამაყრის ქედი - მთავარ ქედს მწვერვალ ჩრდილო ჭიუხთან გამოეყოფა. აქვს თითქმის მერიდიანული მიმართულება. გრძელდება დაახლ. 40 კმ სიგრძეზე კავკასიონის მთავარი ქედიდან ჟინვალის წყალსაცავამდე. ქედზე აღმართული რიგი მწვერვალებიდან აღსანიშნავია: ლაღისმთა (2601 მ), ლუთხუბი (2572 მ), საფსიტისწვერი (2278 მ) და სხვ. გადასასვლელებიდან მთავარია უღელტეხილი ფხიტური და უკანტბა. გუდამაყრის ქედი აგებულია იურული თიხაფიქლებითა და ქვიშაქვებით, ასევე ცარცული ასაკის ქვიშაქვებითა და კირქვებით.\n\nქართლის ქედი შემოდის მუნიციპალიტეტის აღმოსავლეთ ნაწილში. იგი აღმოსავლეთ კავკასიონში შემავალი მთიულეთ-ფშავის კავკასიონის სამხრეთ განშტოებაა. მთავარ ქედს დიდ ბორბალოს მთასთან გამოეყოფა. მიემართება სამხრეთისაკენ და ბოლოვდება ცხვარიჭამიას უღელტეხილით. ქედის უმაღლესი მწვერვალია ჭიჩო (3078 მ), მნიშვნელოვანი მთებია: ხეობა (1492 მ), დოლოშა (1412 მ), ჭვინთაური (1240 მ).\n\nდუშეთის მუნიციპალიტეტის ფარგლებში ქართლის ქედს გამოეყოფა უბისთავის 9 კმ სიგრძის საშუალ-მაღალმთიანი ქედი, რომლის შუა მონაკვეთში მდებარეობს მწვერვალი უბისთავი (2330 მ).\n\nდუშეთის მუნიციპალიტეტს ეკუთვნის ასევე კიდეგანის ქედის ჭიმღისკლდის შტოქედი, რომელიც აგებულია იურული თიხაფიქლებითა და ქვიშაქვებით. მუნიციპალიტეტში აღმართულია ასევე ჭანჭახისა და არჟელამის შტოქედები.\n\nდუშეთის მუნიციპალიტეტის სამხრეთ ნაწილში ვრცელდება დაბალმთიანი ბაზალეთის პლატო (ვაკე). იგი გაწოლილია მდინარეებს არაგვსა და ნარეკვავს შორის. პლატოს აბსოლუტური სიმაღლე მერყეობს 875 მეტრიდან 950 მ-მდე. დანაწევრებულია მცირე მდინარეებით: საკრამულოსხევით (ლაზვიანთხევი), ხანათხევითა და მდინარე თინასხევით. ბაზალეთის პლატო აგებულია მეოთხეული კონგლომერატებითა და რიყნარ-ქვიშანარით.\n\n=== შიდა წყლები ===\nჰიდროგრაფიული ქსელი მჭიდროა და წარმოდგენილია: მდინარეებით, ტბებით, მყინვარებითა და მიწისქვეშა წყლებით. არის როგორც მთის, ისე მთისწინეთისა და ბარის მდინარეები. გაფანტულია საკმაოდ ბეცრი ტბა, რომელთა უმეტესობა მცირე ფართობისაა.\n\nმთავარ სამდინარო ქსელს ქმნის ოთხი არაგვი (მთიულეთ-გუდამაყრისა და ფშავ-ხევსურეთის), რომელთაგან უმთავრესია მთიულეთის არაგვი.\n\nმთიულეთის არაგვი (სიგრძე 41 კმ) სათავეს იღებს ყელის ვულკანურ მთიანეთზე, მწვერვალ ხორისარის კალთებიდან, ზღვის დონიდან 3180 მ-იდან. დაბა ფასანაურამდე მდინარეს აქვს სამხრეთ-აღმოსავლური მიმართულება; ეს საკმაოდ გრძელი მონაკვეთი თეთრი არაგვის სახელწოდებას ატარებს. ფასანაურს ქვემოთ იგი იღებს სამხრულ მიმართულებას, ანანურთან კი კვლავ სამხრეთ-აღმოსავლეთისაკენ მოიხრება და ასე რჩება ჟინვალის წყალსაცავამდე. მთავარი შენაკადებია: ამირთხევი, დგნალისხევი, არყალა, ერეთოსწყალი, ჩაბარუხი (მარჯვ.); გვიდაქე, ფშარისხევი, ჩირიკისხევი, ხადისწყალი, სონჩოსხევი (მარცხ.).\n\nმთიულეთის არაგვი დაბა ფასანაურთან მარცხნიდან გუდამაყრის არაგვს იერთებს, რომელიც თავის მხრივ, მწვერვალ ჭიუხის კალთებიდან იწყება. გუდამაყრის არაგვი იქმნება მდინარეების ბაკურხევისა და ბურსაჭირის შეერთებით, ზღვის დონიდან 1250 მ-ზე. სათავიდან სოფელ ბურსაჭირამდე იგი სამხრეთ-დასავლეთისაკენ მიედინება, შემდეგ კი ზოგადად ისევ სამხრეთ-დასავლეთისაკენ, სადაც ამ მიმართულებას შესართავამდე ინარჩუნებს. გასდევს გუდამაყრისა და მთიულეთის ქედებს. გუდამაყრის არაგვის სიგრძეა 29 კმ.\n\nმდინარე ფშავის არაგვი (სიგრძე 56 კმ) მთა დიდი ბორბალოს სამხრეთ კალთიდან ჩამოედინება. ხევსურეთის არაგვის შესართავამდე, მდინარეს აქვს დასავლური მიმართულება, შემდეგ კი სამხრეთისაკენ მოიხრება და ამ მიმართულებას ბოლომდე ექვემდებარება. მთავარი შენაკადებია: თვალიურა, ბოტანისწყალი, ახადისწყალი, შარახევი შენაკად წერათოულით, ჩარგლულა, ცაცადო (მარცხ.); მათურხევი, გომეხეობა, კიშხევი, ლაშარი, ჩაქისხევი, ხევსურეთის არაგვი (მარჯვ.).\n\nხევსურეთის არაგვი (სიგრძე 24 კმ) სათავეს იღებს ხევსურეთის ქედის სამხრული მონაკვეთის დასავლეთ კალთიდან. აქვს სამხრეთ-დასავლური მიმართულება. ხევსურეთის არაგვის მთავარი მდგენელი სათავეებია მდინარეები: გუდანისწყალი და გორშეღმისწყალი. ხევსურეთის არაგვის აუზი მთლიანად დოგერისა და ლიასის ფიქლოვანი წყებით არის აგებული. მცირედ არის დიაბაზის შავი ფერის გამოსასვლელები. ხევსურეთის არაგვის შენაკადებიდან მნიშვნელოვანია მდინარეები: უსტამალე, ბუჩუკურთა, როშკისწყალი შენაკად აბუდელაურით, დათვისხევი, ბლოსწყალი (მარჯვ.); აკუშოსხევი, ლიქოკისხევი (მარცხ.).\n\nდაბა ჟინვალისა და ქალაქ მცხეთას შორის მონაკვეთს საკუთრივ არაგვი ეწოდება. აღნიშნული მონაკვეთი მცხეთის მუნიციპალიტეტსაც ეკუთვნის და ზუსტად აქედან ჩაედინება იგი მდინარე მტკვარში. დაბა ჟინვალისა და ქალაქ მცხეთას შორის მონაკვეთი შედარებით ფართოა და ამ მონაკვეთს აქვს დაახლ. 30 კმ სიგრძე (პირდაპირი ხაზით). არაგვის შენაკადებიდან მთავარია მდინარე ნარეკვავი შენაკად ტინისხევით.\n\nდუშეთის მუნიციპალიტეტში აღსანიშნავია ასევე მთავარი ქედის ჩრდილო კალთის მდინარეები: არღუნი და ასა.\n\nმდინარე არღუნი საკმაოდ გრძელი (სიგრძე 148 კმ) და წყალუხვი მდინარეა (აუზის ფართობი 3390 კმ²). ზემო დინებაში მთისაა, ქვემოთში კი ვაკის.\n\nმდინარე ასას საერთო სიგრძეა 133 კმ. მის ზემო მონაკვეთს ეწოდება არხოტისწყალი.\nthumb|left|300px|[[ბაზალეთის ტბა]]\nდუშეთის მუნიციპალიტეტში მდებარე ტბებიდან მთავარია ბაზალეთისა და აბუდელაურის ტბები. \nბაზალეთის ტბა ამავე სახელწოდების პლატოზე, 878 მ სიმაღლეზე მდებარეობს. ზედაპირის ფართობია 1,22 კმ². ტბის მიდამოები კეთილმოწყობილია.\n\nაბუდელაურის ტბა მდებარეობს მდინარე როშკისწყლის შენაკადის მდინარე აბუდელაურის სათავეში, ზღვის დონიდან 2812 მ-ზე. სარკის ფართობია 0,035 კმ², უდიდესი სიღრმე - 3,8 მ.\n\nმდინარე არაგვზე აგებულია ჟინვალის წყალსაცავი, რომლის სარკის ფართობია 11,5 კმ², მოცულობა 520 მლნ. მ³.\n\nარის მინერალური წყაროებიც, მ.შ. „ვაჟას-წყაროსა“ და „ფასანაურის“.\n\n=== ჰავა ===\nდუშეთის მუნიციპალიტეტის ტერიტორიაზე ჩამოყალიბებულია ძირითადად 3 ტიპის ჰავა:\n# ზომიერად ნოტიო ჰავა, ზომიერად ცივი ზამთრითა და ზანგრძლივი თბილი ზაფხულით;\n# ნოტიო ჰავა, ცივი ზამთრით და მოკლე გრილი ზაფხულით;\n# მაღალმთის ნოტიო ჰავა, მუდმივი თოვლითა და მყინვარებით.\n\nტერიტორიას ახასიათებს ჰავის სიმაღლებრივი ზონალურობა. ზღვის დონიდან 900 მ სიმაღლეზე საშუალო წლიური ტემპერატურაა 9,7 °C, იანვრის -1,4 °C, ივლისის 20,4 °C, ნალექები 740 მმ წელეწადში.\n\nმთები ნამდვილ ზაფხულს მოკლებული მაღალმთის ზომიერად ნოტიო ჰავაა, სადაც იცის საკმაოდ მკაცრი ზამთარი 1200-1600 მმ წლიური ნალექიანობით. 3300-3400 მ-ის ზემოთ ჩამოყალიბებულია მარად თოვლიან მყინვარებიანი ჰავა (ქედების თხემებზე).\n\n=== ნიადაგები ===\nტერიტორიის დიდი ნაწილი უკავია ყომრალსა და ტყის ყავისფერ ნიადაგებს. ტყის ყავისფერ ნიადაგს ვხვდებით დაბალ ადგილებში.\n\nბაზალეთის პლატოზე მცირედ გავრცელებულია შავმიწისებრი ტიპის ნიადაგი. შემაღლებულ ადგილებში საშუალო და მცირე სისქის ტყის ყომრალი ნიადაგებია ჩამოყალიბებული. ალაგ-ალაგ არის ნეშომპალა კარბონატული ნიადაგიც. ტყის ზონის ნიადაგებს ზემოთ ცვლის კორდიანი და კორდიან-ტორფიანი ნიადაგები.\n\n=== ლანდშაფტები ===\nმუნიციპალიტეტის ტერიტორიაზე ჩამოყალიბებულია ლანდშაფტის შემდეგი სახეები:\n\n# ალუვიური ნიადაგები ტუგაის მცენარეულობით;\n# ტყის ყავისფერი ნიადაგები ჯაგრცხილნარ – მუხნარით;\n# დაბალი მთები მუხნარ-რცხილნარით, ტყის ყომრალ და ტყის ყავისფერ ნიადაგებზე;\n# საშუალო მთები წიფლის ტყეებით, ტყის ყომრალ და ნეშომპალა-კარბონატული ნიადაგებით;\n# სუბალპური მდელოები მთის მდელოს ნიადაგებით;\n# ალპური მდელოები მთის მდელოს ნიადაგებით;\n# სუბნივალური და ნივალური ლანდშაფტები.\n\n== ფლორა და ფაუნა ==\n\n=== ფლორა ===\nმუნიციპალიტეტის ტერიტორიაზე გავრცელებულია უროიან-ვაციწვერიანი და ჯაგეკლიანი სტეპური მცენარეულობა, შედარებით მცირე ფართობზე არის მუხნარ-რცხილნარი და სხვა ფართოფოთლოვანი ტყეები. მდინარე არაგვის გასწვრივ  შემორჩენილია ტუგაის ტყე.\n\nმუნიციპალიტეტის ჩრდილოეთით მდინარეების ასას, არღუნისა და ანდაქის ხეობებში გავრცელებულია მთის ფიჭვნარები. მდინარე მთიულეთის არაგვის ხეობა, მლეთის ზემოთ უტყეოა, მლეთიდან დაწყებული მდინარის ხეობის ორივე გვერდი ფართოფოთლოვანი ტყით არის შემოსული. მუნიციპალიტეტის ტერიტორიაზე არის ასევე სუბალპური და ალპური მდელოები.\n\n=== ფაუნა ===\nმუნიციპალიტეტში საკმაოდ ბევრი ფაუნის წარმომადგენელი გვხვდება, მ.შ. მაღალმთიან ადგილებში ბინადრობს აღმოსავლეთ კავკასიური ჯიხვი და არჩვი. მდინარე ხევსურეთის არაგვის სათავებთან ბინადრობს ისეთი იშვიათი ჩლიქოსანი როგორიცაა ნიამორი. ნიამორი აქ მხოლოდ პირიქით ხევსურეთში ბინადრობს, ძნელად მისადგომ კლდოვან ადგილებში.\n\nტყის ზონაში არის შველი, ირემი, მურა დათვი, მელა, კურდღელი, მგელი, ფოცხვერი, მაჩვი, კვერნა და დედოფალა. ჟინვალის წყალსაცავთან არის წავი.\n\nფრინველებიდან არის კავკასიური შურთხი, კავკასიური როჭო; მტაცებლებიდან გვხვდება მაღრანი, ბატკანძერი, მთის არწივი და სხვ. ტყის ზონაში არის ძერა, ხოხობი, კოდალა, შაშვი და ა.შ.\n\nდუშეთის მუნიციპალიტეტის მდინარეები მდიდარია იქთიოფაუნით. მდინარე არაგვის ზემო და შუა დინებაში მოიპოვება კალმახი; გვხვდება აგრეთვე ხრამული, მტკვრის ტობი, ქაშაპი და სხვ.\n\n==მოსახლეობა==\nმოსახლეობის რიცხოვნობა — 25 659 კაცი<ref name=\"აღწერა 2014\"></ref>; სიმჭიდროვე — 8,61 კაცი კვ.კმ-ზე (2014). მუნიციპალიტეტში 250 დასახლებული პუნქტია: 1 ქალაქი, 2 დაბა და 247 სოფელი.\n\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\nდღეისათვის დუშეთის მუნიციპალიტეტის შემადგენლობაში შედის შემდეგი ადმინისტრაციული ერთეულები:\n# *ქ. დუშეთი\n# *ჟინვალის თემის შემადგენლობაში შედის დაბა ჟინვალი და შემდეგი სოფლები: არანისი, ბიჩნიგაურები, ბზიკურთკარი, ბოდავი, გუდრუხი, ეთვალისი, ზემო ხორხი, თვალივი, ლაუშა, მენესო, ნეძიხი, ჟინვალი, სონდისველა, სწროფავი, ფუძნარი, ქვემო არანისი, ქვემო ხორხი, ჩინთი, ხარტიშო.\n# *ფასანაურის თემში შედის დაბა ფასანაური და შემდეგი სოფლები: ვეშაგურნი, ზემო ამირნი, მეჯილაურნი, უკანამხარი, ჩირიკი, ცხვედიეთი, წინამხარი, წინკობანი, წიფორი, ჭიკაანი, ხევშა.\n# *ანანურის თემში გაერთიანებულია შემდეგი სოფლები: ანანური, ბანცურთკარი, დგნალი, ზოტიკიაანთკარი, თანდილაანთკარი, პავლეური, ფხუნდავი, შალიკიანთკარი, ცივწყარო, ციხისძირი, ციხისსოფელი, ჭივილაანები.\n# *ბაზალეთის თემში - ბაზალეთი, ბაგა, გრიგოლაანთკარი, ვარსიმაანი, ლაზვიაანი, მლაშე, ნაგლიაანთკარი, პირმისაანი, საკრამულო, საშაბურო, უნდილაანთკარი, ყარსიმაანთკარი, ჩანადირთკარი, ჩირდილელიანთკარი, ჩუბინიანთკარი, ძველი საკრამულო, ჭონტილი.\n# *გრემისხევის თემში - ციხისუბანი, არბოეთი, ახალი ბურღული, თხილოვანი, მიქელიანი, პეტრიანი, ტონჩა, ქარქუშაანი, ქედელობა, ციგრიანთკარი, ძველი ბურღული.\n# *გუდამაყრის თემში 20 სოფელი: კიტოხი, ბაკურხევი, ბახანი, ბოსელი, გამსი, დიდებანი, დიხჩო, დუმაცხო, ზანდუკი, თოთიაურნი, თორელაანი, ლუთხუბი, მაქართა, საკერპო, საჩალისჭალა, სიჯანანი, ფახვიჯი, ჩობალაურნი, ჩოხი, წინამხარი.\n# *ლაფანაანთკარის თემში - ლაფანაანთკარი, აბანოსხევი, ახალი ოსები, დავათი, ზემო უბანი, კოშკასყელი, მაღრანი, მწითურები, ნოკორნა, ნოჯიკეთი, ქერიაანთკარი, ხიზნები.\n# *მაღაროსკარის თემში - მაღაროსკარი, აფშო, გომეწარი, გუდარახი, ინო, კანატია, კაწალხევი, კუჭეჭა, მიგრიაულთა, ქალილო, შარახევი, ჩარგალი, წიფრანი, ხილიანა, ხომი.\n# *მჭადიჯვრის თემში - მჭადიჯვარი, ახალი კადოეთი, ბაქაქურები, ებნისი, ზემო კოდისწყარო, ზემო შუახევი, ილტოზა, ლამოვანი, მილისწყარო, ოძისი, ქვემო კოდისწყარო, ქვემო შუახევი, ქვითკირისწყარო, ციხევდავი, წიწამურა, ჭილურტი.\n# *უკანაფშავის თემში - შუაფხო, ბინდაურთა, გოგოლაურთა, თხილიანა, მათურა, მუქო, უკანაფშავი, უძილაურთა, ცაბაურთა, ჭიშო, ხოშარა.\n# *ქვეშეთის თემში - ქვეშეთი, არახვეთი, ბედონი, ბენიან-ბეგონი, გვიდაქე, გოგნაური, ზაქათკარი, ზემო მლეთა, იუხო, კაიშაურნი, ლაკათხევი, მანასეული, ნადიბანი, ნაღვარევი, სალაჯური, სეთურნი, სეფე, სვიანა-როსტიანი, ქვემო მლეთა, ყველანი, წკერე, ხარხეთი, ჯაღმაანი.\n# *შატილის თემში - შატილი, არდოტი, არჭილო, გიორგწმინდა, კისტანი, მუცო, ხახაბო, ხონისჭალა.\n# *ჭართლის თემში - ჭართალი, ბუჩაანი, დოლასქედი, ვაშლობი, ზენუბანი, მენესო, მუგუდა, სონდა, ჩიტაურები, ჯუღისი.\n# *ჭონქაძის თემში - ყვავილი, არაგვისპირი, არღუნი, ახალაანი, ახალი ტონჩა, ბოდორნა, დუდაურები, ველთაურთკარი, ვეძათხევი, თანიანთკარი, იორი, მეზვრიანთკარი, მჭედლიანთკარი, ნანიანი, ოქრუანი, ფრიდონაანთკარი, ქარაულები, ქერანა, ქვემო აში, ჯავახიანთკარი.\n# *ჭოპორტის თემში - ჭოპორტი, ახატანი, ბულაჩაური, ქვემო ღარისწყალა, ქუბრიანთკარი, წითელსოფელი.\n# *ხევსურეთის თემში - ბარისახო, აკუშო, ამღა, ატაბე, აყნელი, ახიელი, ბაცალიგო, ბისო, ბლო, ბუჩუკურთა, გველეთი, გუდანი, დათვისი, ზეისტეჩო, კორშა, მოწმაო, როშკა, უკანახო, უკანხადუ, ქობულო, ღელისვაკე, ჩირდილი, ჩხუბა, ჭალისოფელი, ჭიმღა, ჭორმეშავი, წინხადუ, ხახმატი.\n# *ხეობის თემში - ხეობა, ახალციხე, დოლოშა, ვარცლა, კენჭაკლდე, მიგრიაულები, საცხავატლო, წითელი კლდე.\n\n=== საკრებულო ===\n\n\n\n==ეკონომიკა==\nსასოფლო-სამეურნეო სავარგულებს უკავია 1390 კვ.კმ.\n\nწამყვანი დარგია სოფლის მეურნეობა, ძირითადად მისდევენ მეცხოველეობას, მეხილეობას, მებოსტნეობას, მევენახეობას. მრეწველობა ადგილობრივი დანიშნულებისაა და მცირე სიმძლავრის საწარმოებითაა წარმოდგენილი. მუნიციპალიტეტის ტერიტორიაზეა ადგილობრივი მნიშვნელობის კურორტები ფასანაური და ჩარგალი. ფასანაური, ანანური და ბაზალეთი ტურისტული ცენტრებია. არაგვის წყალი ამუშავებს ჟინვალჰესს, რომელიც ასევე ხმარდება თბილისის წყალმომარაგებას. მუნიციპალიტეტის ტერიტორიაზე გადის საქართველოს სამხედრო გზა.\n\n==კულტურა==\nდუშეთის მუნიციპალიტეტში 79 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 47 ბიბლიოთეკა, 4 თეატრი და 4 მუზეუმი: დუშეთის მხარეთმცოდნეობის მუზეუმი, ვაჟა-ფშაველას სახლ-მუზეუმი (სოფელი ჩარგალი), გ. ერისთავის სახლ-მუზეუმი (სოფელი ოძისი).\n\n==ღირსშესანიშნაობანი==\nდუშეთის მუნიციპალიტეტის ხუროთმოძღვრების ძეგლთაგან აღსანიშნავია: ანანურის ციხე და ტაძარი, ბოდორნის და მჭადიჯვრის ეკლესიები, ფშავ-ხევსურეთისა და მთიულეთის სოფლებში შემორჩენილი კოშკები და საცხოვრებელი კომპლექსები.\n\n== ლიტერატურა ==\n\n* მარუაშვილი ლ., საქართველოს ფიზიკური გეოგრაფია, თბ., 1964;\n* უკლება დ., აღმოსავლეთ საქართველოს ფიზიკურ-გეოგრაფიული დარაიონება, თბ., 1968.\n\n==რესურსები ინტერნეტში==\n* დუშეთის მუნიციპალიტეტის საიტი\n* მცხეთა-მთიანეთის რეგიონის საიტი \n\n==სქოლიო==\n\n\n\n\n\n*", "url": "https://ka.wikipedia.org/wiki/დუშეთის_მუნიციპალიტეტი", "length": 17042}
{"id": "1638", "title": "თიანეთის მუნიციპალიტეტი", "text": "'''თიანეთის მუნიციპალიტეტი''' — ადმინისტრაციულ-ტერიტორიული ერთეული აღმოსავლეთ საქართველოში, მცხეთა-მთიანეთის მხარეში. 1917 წლამდე ახლანდელი თიანეთის მუნიციპალიტეტის ტერიტორია ეკუთვნოდა თიანეთის მაზრას, ხოლო 1924 წლიდან — დუშეთის მაზრას, 1932 წლიდან დამოუკიდებელი ადმინისტრაციული ერთეულია. ამჟამად მუნიციპალიტეტი. თიანეთის მუნიციპალიტეტის ადმინისტრაციული ცენტრია დაბა თიანეთი.\n\nთიანეთის მუნიციპალიტეტს ჩრდილო-დასავლეთით საზღვრავს დუშეთის მუნიციპალიტეტი, აღმოსავლეთით ახმეტის მუნიციპალიტეტი ესაზღვრება, სამხრეთით კი მცხეთისა და საგარეჯოს მუნიციპალიტეტები. თიანეთის მუნიციპალიტეტის ფართობია 906,3 კმ², რაც რეგიონის ტერიტორიის 15 %-ია.<ref name=\"usaid\" />\n\nტერიტორიის 60 % ტყეებს უჭირავს, ხოლო 34 % — სასოფლო-სამეურნეო სავარგულებს. მუნიციპალიტეტის ტერიტორია საშუალო და მაღალმთიანია მთიანია, სიმაღლე ზღვის დონიდან 1000-3000 მ-ის ფარგლებში იცვლება. თიანეთის მუნიციპალიტეტში ჰავა შესამჩნევად იცვლება ზონალობის მიხედვით. 1000-1300 მ-ის ფარგლებში კლიმატი შედარებით რბილი და მშრალია. ჰაერის საშუალო წლიური ტემპერატურა 8.5 °C-ს აღწევს, ხოლო ნალექების რაოდენობა 620 მმ-ს. მაღალ ზონაში ჰავა მკაცრდება, ამასთანავე ნალექიანობა 1300-1800 მმ-მდე იზრდება.<ref name=\"usaid\" />\n\nმუნიციპალიტეტში მდინარეთა ქსელი წარმოდგენილია მდინარე იორითა და მისი შენაკადებით. იორზე მოწყობილია სიონის წყალსაცავი, რომელიც გამოიყენება ელექტროენერგიის გენერაციისთვის და სარწყავად.<ref name=\"usaid\" />\n\nთიანეთის მუნიციპალიტეტის მოსახლეობა 2014 წლის მდგომარეობით 9468 კაცია. უნდა აღინიშნოს, რომ მუნიციპალიტეტის მოსახლეობა კლების ტენდენციით ხასიათდება. სულ 82 დასახლებული პუნქტია. მუნიციპალიტეტში ორი ურბანული დასახლებაა (თიანეთი და სიონი), რომელთა საერთო მოსახლეობა 2850 კაცია.<ref name=\"usaid\" />\n\nმუნიციპალიტეტის წამყვანი ეკონომიკური საქმიანობაა სოფლის მეურნეობა, კერძოდ კი მეცხოველეობა. მუნიციპალური განვითარების 2007-2012 წლების გეგმის პრიორიტეტებია სოფლის მეურნეობის პროდუქციის გადამამუშავებელი საწარმოების აღდგენა-მოწყობა, ტურიზმის განვითარება, მცირე ჰესების მოწყობა, საზოგადოებრივი ინფრასტრუქტურის (გზები, კანალიზაცია, წყალმომარაგება, ელექტრომომარაგება) გაუმჯობესება.<ref name=\"usaid\"></ref>\n\n== გეოგრაფია ==\n=== რელიეფი ===\nმინი|250პქ|დაბა თიანეთის ცენტრალური ქუჩა\nმინი|250პქ|დაბა თიანეთის ცენტრალური ქუჩა\nთიანეთის მუნიციპალიტეტის ტერიტორია საშუალო-მაღალმთიანია. ტერიტორიის დიდი ნაწილი მაღლობებსა და მთისწინეთებს უკავია, მცირედ კი ჩადაბლებებს. ძირითადად გაბატონებულია ეროზიული, ძველ მყინვარული და წყალ-აკუმულაციური რელიეფის ფორმები.\n\nმუნიციპალიტეტის დასავლეთით აღმართულია უმეტესად საშუალომთიანი ქართლის ქედის აღმოსავლეთ კალთები. ქედის უმაღლესი მწვერვალია ჭიჩოსმთა (3084 მ), რომელიც მდებარეობს ქედის ჩრდილო მონაკვეთზე. ქართლის ქედზე მდებარე სხვა მთებიდან მნიშვნელოვანია: სასვავეთავი (2780 მ), ელიასნიში (2265 მ), ჩარგლისთავი (2767 მ), შაშური (2112 მ), ხეობა (1492 მ) და სხვ.\n\nგადასასვლელებიდან ყველაზე მნიშვნელოვანია უღელტეხილი ფუტკარული (2300 მ), რომელიც აკავშირებს არაგვისა და ივრის ხეობებს.\n\nქართლის ქედის გეოლოგიურ აგებულებაში ძირითადად მონაწილეობენ ცარცული ნალექები. გვხვდება ასევე იურული და პალეოგენური ნალექები. ქედი ატარებს ძველი გამყინვარების ნიშნებს - მყინვარული ცირკებს და სხვ., რაც მოწმობს იმაზე, რომ წარსულში ქედმა გამყინვარება განიცადა. ქართლის ქედი მის სხვადასხვა ადგილებში განსხვავებული ჰიფსომეტრიული ნიშნულებით ხასიათდება. მაგ.: ჩრდილოეთით მდებარე მწვერალები სიმაღლეში 3000 მ-ს სჭარბობენ, სამხრეთის მონაკვეთის მთები კი 1400 მ-მდე დაბლდებიან. ჩრდილოეთით მდებარე ჭიჩოსმთასა და სამხრეთით მდებარე მთა დოლოშას შორის სიმაღლეთა სხვაობა უდრის 1666 მ-ს. ქართლის ქედი მეტ-ნაკლებადაა დანაწევრებული ხევ-ხეობებით. მისი კალთებიდან არაერთი მდინარე იღებს სათავეს მ.შ. აძეძი, ქუსნო, ხაშრულა, ძაღლიანთხევი, ხინჭებისხევი, წირდალისხევი, ჩარგლულა და სხვა.\n\nთიანეთის მუნიციპალიტეტის აღმოსავლეთით აღმართულია ეროზიულ მერიდიანული კახეთის საშუალომთიანი ქედი, რომელზეც აღმართულია მთები გარეჯა (2496 მ), მუხათი (2042 მ), ლაღისმთა (2595 მ), შახვეტილა (1325 მ) და სხვ. კახეთის ქედის ჩრდილო ნაწილი აგებულია ზედაიურული კარბონატული ქანებით, სამხრეთ ნაწილი კირქვიანი თიხა-ქვიშაქვების წყებებით. მუნიციპალიტეტის ფარგლებში კახეთის ქედს გამოეყოფა ჭიაურის ქედი, რომელიც გაწოლილია იორსა და საგამს შორის. ჭიაურის ქედზე აღმართღულია ჭიაურის მთა (2018 მ), რომელიც მდინარე ჭიაურისწყლის სათავეში მდებარეობს და ახასიათებს გუმბათისებრი ფორმა. კახეთის ქედიდან ჩამოედინებიან მდინარეები: საგამი, ბაბხისხევი, წისქვილისწყალი (დასავლეთ კალთებიდან), ილტო და მისი მთელი რიგი მარჯვენა შენაკადები.\n\nოროგრაფიულად კახეთის ქედის გაგრძელებას წარმოადგენს გომბორის საშუალომთიანი ქედი, რომელიც მუნიციპალიტეტის სამხრეთ-აღმოსავლეთ ნაწილშია აღმართული და აგებულია უმეტესად ცარცული და მესამეული ასაკის წყებით. გომბორის ქედზე გვხვდება პენეპლენიზებული რელიეფის ფრაგმენტები, რომელიც განისაზღვრება ქვედამიოცენური ასაკით.\n\nქართლისა და კახეთის ქედები ერთმანეთთან გადაბმულნი არიან თიანეთის ქედის მეშვეობით, რომელიც ეროზიული რელიეფით ხასიათდება და აღმართულია მუნიციაპლიტეტის ჩრდილოეთით. თიანეთის ქედზე მდებარეობს მწვერვალი მასარა (3279 მ).\n\nთიანეთის მუნიციპალიტეტის რელიეფის უარყოფითი ფორმებიდან გამოსაყოფია თიანეთისა და ერწოს ქვაბულები.\n\nთიანეთის ქვაბული ივრის ხეობის გაფართოებული ნაწილია და იფარგლება იგი ქართლისა და კახეთის ქედებით. ქვაბული ვრცელდება 1050 მ-დან (სამხრ.) 1150 მ-მდე (ჩრდ.). თიანეთის ქვაბულის ფსკერი წარმოადგენს აკუმულაციურ ვაკეს, რომელიც აგებულია ფხვიერი ნალექებითა და ლიასით. იგი შექმნილოია ტექტონიკური პროცესებით.\n\nთიანეთის ქვაბულის მსგავსად ერწოს ქვაბულიც ღრმულისებრი ტექტონიკური ჩადაბლებაა, რომელიც ირწყვის მდინარე აძეძით. ქვაბულის სიმაღლეა 1000-1100 მ. ერწოს ქვაბულის ფსკერი აკუმულაციური ბრტყელი ვაკეა, რომელიც ნაგებია თიხებით, რიყნარითა და ქვიშებით.\n\n=== შიგა წყლები ===\nთიანეთის მუნიციპალიტეტის ჰიდროგრაფიული ქსელი ხშირია.\n\nმთავარ სამდინარო არტერიას ქმნის მდინარე იორი და მისი მრავალრიცხოვანი შენაკადები. იორი თიანეთის მუნიციპალიტეტს ორ თანაბარ ნაწილად ყოფს და გაუყვება მას სათავიდან სოფელ ბოჭორმამდე. მდინარე იორი სათავეს იღებს თიანეთის ქედის სამხრეთ კალთაზე. ივრის სათავეს ქმნის სამი პატარა ნაკადული, რომელთაგან უდიდესია დასავლეთის ტოტი, რომელიც თავის მხრივ, ოთხი წყალვარდნილის შეერთებით იქმნება. მდინარის ზემო წელის ხეობა ვიწროა, შუა მონაკვეთში რამდენადმე ფართოვდება და ქმნის თიანეთისა და ერწოს ქვაბულებს. იორი სწორედ თიანეთის მუნიციპალიტეტის ფარგლებში ივითარებს საკმაოდ დიდ აუზს, რაც უპირველესად აიხსნება აქაური ოროგრაფიის მჭიდრო ხასიათით. თიანეთის მუნიციპალიტეტის ფარგლებში ივრის შენაკადებიდან მნიშვნელოვანია: აძეძი, ქუსნო, ხაშრულა, ძაღლიანთხევი, ხინჭებისხევი, ხატხეურა (მარჯვ.); საგამი, ბაბხისხევი, წისქილისწყალი, ჭიაურისწყალი, კორსავისხევი (მარცხ.).\n\nფიზიკურ-გეოგრაფიული თავისებურებით მნიშვნელოვანია მდინარე ქუსნო (სიგრძე 20 კმ), რომელიც სათავეს ქართლის ქედის აღმოსავლეთ კალთაზე იღებს. მდინარის ზემო წელს ვერხველი ეწოდება. მთავარი შენაკადია - თეთრახევი.\n\nმდინარე აძეძი (სიგრძე 16 კმ) მუნიციპალიტეტის სამხრეთ ნაწილში გაედინება და იწყება ქართლის ქედის აღმოსავლეთ კალთაზე. ზაფხულში წყალმოვარდნები იცის, ხოლო ზამთარში წყალმცირობა. აძეძის მთავარი შენაკადებია: თრანულა, მთიულთხევი და ჩიტაურებისხევი.\n\nივრის ხეობაში, სოფელ ლელოვანსა და დაბა სიონს შორის მდებარეობს სიონის წყალსაცავი, რომლის ფსკერი ვაკეა. წყალსაცავის სარკის ფართობია 12,8 კვ.კმ. უდიდესი სიღრმე - 67 მ. სიონის წყალსაცავს ერთვის მცირე მდინარე ჩეკურაანთგორისხევი. მისგან სამხრეთით აგებულია სიონჰესი.\n\nთიანეთის მუნიციპალიტეტში არის მცირე ტბებიც, მ.შ. ყველაზე მნიშვნელოვანია გრძელველების ტბა, რომელიც მდებარეობს გომბორის ქედის სამხრეთ-დასავლეთ კალთაზე. გაწოლილია ივრის მარცხენა მხარეს, ზღვის დონიდან 1000 მ-ზე უფრო მაღლა.\n\n=== ჰავა ===\nმუნიციპალიტეტის დაბალ ადგილებში ზომიერად ნოტიო ჰავაა, იცის ზომიერად ცივი ზამთარი და თბილი ზაფხული. ზღვის დონიდან 1000-1100 მ სიმაღლეზე იცის ზომიერად ნოტიო ჰავა, ცივი ზამთრითა და ხანგრძილი გრილი ზაფხულით. იანვრის საშუალო ტემპერატურა უდრის -4,1 °C, 4,7 °C. ზაფხულში კი შესაბამისად 18,3 °C, 18,5 °C. ნალექები 790 მმ-იდან 880 მმ-მდე. მაღალმთიანეთში მაღალმთის ზომიერად ნოტიო ჰავაა, სადაც არის ნამდვილ ზაფხულს მოკლებული ჰავა. ივრის აუზში მკაფიოდ არის გამოხატული კლიმატის კონტინენტურობა და ამით იგი გამორჩეულია საქართველოს სხვა მდინარეთა აუზებისაგან.\n\n=== ნიადაგები ===\nმუნიციპალიტეტის ტერიტორიაზე გვხვდება სხვადასხვა ტიპის ნიადაგები. მაღალ ადგილებში (ქედების კალთებზე) ჩამოყალიბებულია ტყის გაეწრებული და ყომრალი ნიადაგები, რომელსაც უფრო მაღლა კორდიანი და კორდიან ტორფიანი მთის მდელოს ნიადაგი ცვლის. მუნიციპალიტეტის დაბალ ადგილებში გავრცელებულია ტყის ყავისფერი ნიადაგები. ერწოსა და თიანეთის ქვაბულებში გავრცელებულია ალუვიური ნიადაგები. სიონის ქვაბულის ფსკერზეც ალუვიური ნიადაგია.\n\n=== ლანდშაფტები ===\nთიანეთის მუნიციპალიტეტის ტერიტორიაზე ჩამოყალიბებულია ლანდშაფტის შემდეგი სახეები:\n# მთათაშუეთი ქვაბულები, ძირითადად ალუვიური ნიადაგებითა და მუხნარ-რცხილნარით;\n# ტყის ყავისფერი და ყომრალი ნიადაგები მუხნარითა და რცხილნრით;\n# ტყის ყომრალი ნიადაგი წიფლნარითა და რცხილნარით;\n# ტყის ყომრალი და ნეშომპალა-კარბონატული ნიადაგი წიფლის ტყეებით;\n# სუბალპური მდელოები;\n# ალპური მდელოები.\n\n== ფლორა და ფაუნა ==\n\n=== ფლორა ===\nტყესა და ბუჩქნარს უკავია მუნიციპალიტეტის მთელი ტერიტორიის დაახლ. 50 ათ. ჰა. წიფლნარი გაბატონებულია კახეთის, ქართლისა და გომბორის ქედების თხემზე. თიანეთის ქვაბული ადრე მთლიანად ფართოფოთლოვანი ტყით იყო შემოსილი. დღევანდელი მდგომარეობით ტყე მხოლოდ ფერდობებზეა შემორჩენილი. ერწოს ქვაბულში ტყე მხოლოდ კალთებზე გვხვდება. ქართლის, კახეთისა და გომბორის ქედებზე მთის ტყეთა სარტყელს ზემოთ ცვლის სუბალპური მდელოები.\n\n=== ფაუნა ===\nაქაური მიწები ფაუნით მდიდარია. სიონის წყალსაცავის ახლოს ბინადრობს ქურციკი. ის საქართველოს წითელ წიგნშია შეტანილი. აქვე მაღალ მთებში არის არჩვი. შემონახულ ტყეებში გვხვდება კავკასიური მურა დათვი, კავკასიური ირემი, მაჩვი, მგელი, მელა და კვერნა. იშვიათად გვხვდება ფოცხვერი და დასავლური ჭრელტყავა. ორივე ძუძუმწოვარი მტაცებელია. მღრღნელებიდან გავრცელებულია ძილგუდა, მემინდვრია, ტყის თაგვი, იშვიათად წავი.\n\nორნითოფაუნას ქმნიან კავკასიური შურთხი, კავკასიური როჭო, კრავიჭამია, ჭკა, მთის არწივი, კოდალა და სხვ. მდინარე იორი და მისი შენაკადები მდიდარია თევზით.\n\n== მოსახლეობა ==\nმოსახლეობის რიცხოვნობა - 9468 კაცი;<ref name=\"აღწერა 2014\"></ref> სიმჭიდროვე — 10,4 კაცი კვ.კმ-ზე. მუნიციპალიტეტში 76 დასახლებული პუნქტია: 2 დაბა და 74 სოფელი.\n\n===აღწერის მონაცემები===\n\n\n== მმართველობა ==\nმუნიციპალიტეტის ადგილობრივი თვითმმართველობის უმაღლესი ორგანოა მუნიციპალიტეტის საკრებულო, აღმასრულებელი ორგანო - მუნიციპალიტეტის გამგეობა. მმართველობის ადმინისტრაციული ერთეულებია:\n\n* ''დაბის საკრებულო'' — 2: თიანეთი, სიონი;\n* ''თემის საკრებულო'' — 10: არტანის, ახალსოფელის, ზარიძეების, ნაქალაქარის, ჟებოტას, სიმონიანთხევის, ტუშურების, ღულელების, ჩეკურაანთგორის, ხევსურთსოფელის.\n\n=== საკრებულო ===\n\n\n\n== ეკონომიკა ==\nწამყვანი დარგია სოფლის მეურნეობა, ძირითადად მისდევენ მეცხოველეობას: მსხვილფეხა რქოსანი პირუტყვის მოშენებას, მეცხვარეობას, მეღორეობას, მეფრინველეობას, მარცვლეული და საკვები კულტურების მოყვანას. მრეწველობა სუსტადაა განვითარებული. მუშაობს მცირე სიმძლავრის სიონის ჰესი. თიანეთი და სიონი ადგილობრივი მნიშვნელობის კურორტებია.\n\n== კულტურა ==\nმუნიციპალიტეტში 28 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 18 ბიბლიოთეკა, 2 თეატრი და 2 მუზეუმი: თიანეთის მხარეთმცოდნეობის მუზეუმი, მირზა გელოვანის სახლ-მუზეუმი.\n\n== ღირსშესანიშნაობანი ==\nთიანეთის მუნიციპალიტეტი მდიდარია ისტორიული ძეგლებით.\n\nთვით დაბა თიანეთთან აღმართულია ქართული ხუროთმოძღვრული ძეგლი „ცხრაკარა“, რომელიც მიეკუთვნება XI ს. აღსანიშნავია ასევე ისტორიული კახეთის ერთ-ერთი ცენტრი ბოჭორმა. დღემდე შემორჩენილია ბოჭორმის ციხესიმაგრის ნანგრევები. სოფელ ნადოკრიდან ახლოს დგას მცირე ზომის ეკლესია. მნიშვნელოვანია ასევე ადრინდელი შუა საუკუნეების კახეთის კულტურულ პოლიტიკური ცენტრი „ჟალეთი“, რომლის ტერიტორიაზე დგას წმინდა გიორგის ეკლესია. მნიშვნელოვანია ასევე ოჩანის ციხე და სხვა.\n\n==ლიტერატურა==\n\n* მარუაშვილი ლ., საქართველოს ფიზიკური გეოგრაფია, თბ., 1964.\n\n==რესურსები ინტერნეტში==\n* თიანეთის მუნიციპალიტეტის საიტი \n\n==სქოლიო==\n\n\n\n\n\n*", "url": "https://ka.wikipedia.org/wiki/თიანეთის_მუნიციპალიტეტი", "length": 11553}
{"id": "1639", "title": "მცხეთის მუნიციპალიტეტი", "text": "'''მცხეთის მუნიციპალიტეტი''' — ადმინისტრაციულ-ტერიტორიული ერთეული აღმოსავლეთ საქართველოში, მცხეთა-მთიანეთის მხარეში. მუნიციპალიტეტის ტერიტორია 1917 წლამდე ტფილისის გუბერნიის დუშეთის მაზრაში შედიოდა, 1917-29 წლებში — ტფილისის მაზრაში, 1930-34 წლებში ცალკე რაიონია, 1938 წლამდე თბილისის გარეუბნის რაიონს დაექვემდებარა, შემდეგ კვლავ ცალკე რაიონია. ამჟამად მუნიციპალიტეტი.\n\nმცხეთის მუნიციპალიტეტს აღმოსავლეთით ესაზღვრება საგარეჯოს მუნიციპალიტეტი, დასავლეთით კასპის მუნიციპალიტეტი, ჩრდილოეთით დუშეთისა და თიანეთის მუნიციპალიტეტები, სამხრეთით გარდაბნისა და თეთრიწყაროს მუნიციპალიტეტები და ქალაქი თბილისი. მცხეთის მუნიციპალიტეტის ფართობია 805 კმ². მუნიციპალური და რეგიონის ცენტრი — ქალაქი მცხეთა.<ref name=\"usaid\" />\n\nმცხეთის მუნიციპალიტეტი მოქცეულია ზომიერად ნოტიო სუბტროპიკული ჰავის ოლქში. მუხრან-საგურამოს ვაკეზე ჰავა ზომიერად ნოტიოა, იცის ცხელი ზაფხული და ზომიერად ცივი ზამთარი. ჰაერის საშუალო წლიური ტემპერატურაა 10,8 °C, ნალექიანობა — 590 მმ წელიწადში. მთის ქედებზე კი ჰავა შედარებით გრილია. საშუალო მთის ზონაში კლიმატი ზომიერად ნოტიოა, იცის ზომიერად ცივი ზამთარი და ხანგრძლივი თბილი ზაფხული.<ref name=\"usaid\" />\n\nმუნიციპალიტეტის ტერიტორია ძირითადად დაბალ და საშუალო მთიანია, სიმაღლე ზღვის დონიდან 670-1600 მ-ის ფარგლებში იცვლება.<ref name=\"usaid\" />\n\n== გეოგრაფია ==\n=== რელიეფი ===\nმცირე მიწიანობის მიუხედავად მცხეთის მუნიციპალიტეტის ტერიტორია ბუნებრივი პირობების მიხედვით, მრავალფეროვნებით გამოირჩევა.\n\nტერიტორიის სამხრეთ ნაწილში იჭრება საშუალო სიმაღლის განედური საგურამოს ქედი, რომელიც იალნოს ქედის დასავლეთ გაგრძელებას წარმოადგენს. საგურამოს ქედი მის თხემურ ნაწილში პლიოცენის კონგლომერატებითაა აგებული. სამხრეთ ფერდობზე კი განვითარებულია ზედა სარმატის თიხები და კირქვიანი ქვიშაქვები. უმაღლესი წერტილია საგურამო (1392 მ). საგურამოს ქედი თავისი უკიდურესი დაბოლოებებით ქალაქ თბილისშიც იჭრება.\n\nმუნიციპალიტეტის სამხრეთ-დასავლეთით აღმართულია საწკეპელას ქედი, რომელიც ქმნის თრიალეთის ქედის ჩრდილო-აღმოსავლეთ განშტოებას. მნიშვნელოვანი მთებია: ტაბარუკი (1466 მ) და ვერეს დიდგორი (1648 მ). ქედის თხემი ქალაქ მცხეთასთან 667 მ აბსოლუტური სიმაღლისაა. საწკეპელას ქედის აღმოსავლურ დაბოლოებას ეწოდება არმაზის ქედი, რომლის სიმაღლე 1121 მ-მდეა.\n\nმდინარეებს არაგვსა და ქსანს შორის გაწოლილია სხალტბის სერი, რომელიც კუესტუსებურია და გამორჩეულია თავისი მაღალი ფლატით, რომელიც ნეოგენური კონგლომერატებით არის აგებული. სხალტბის ქედის სიგრძე 12 კმ-ია, ხოლო სიმაღლე 1091 მ. აქ არის წარმოდგენილი ბედლენდური რელიეფი, რომელიც შემოსილია ქსეროფილური მცენარეულობით.\n\nმცხეთის მუნიციპალიტეტს ეკუთვნის ასევე მსხალდიდის, სათიბისა და საბადურის ქედების გარკვეული ნაწილები. მუნიციპალიტეტის ერთ-ერთი მთავარი მორფოლოგიური ელემენტია მუხრან-საგურამოს ვაკე, რომელიც წარმოადგენს მესამეულის წყებებში მოქცეულ ახალგაზრდა ტექტონიკურ დეპრესიას, რომლის ღერძი ქვაბულის მიმართულებას ემთხვევა. მუხრან-საგურამოს ქვაბულის ფსკერი აგებულია მდინარე არაგვისა და ქსნის პირველი ტერასის აკუმულაციური რიყნარით.\n\n=== შიგა წყლები ===\n300px|მინი|მტკვრისა და არაგვის შესაყარი\nმუნიციპალიტეტის ტერიტორიაზე გაედინება საქართველოს უმნიშვნელოვანესი მდინარე მტკვარი. სოფელ ძეგვთან მტკვარი შედის ძეგვის კლდეკარში. ძეგვის კლდეკარის გაგრძელებას მცხეთის ქვემოთ წარმოადგენს მუხათგვერდის ხეობა, რომელიც ზემო ავჭალამდე მიდის. ორივე ამ ხეობას ეწოდება მცხეთის ვიწრობი, რომელიც საერთო ჯამში წარმოადგენს მტკვრის გამკვეთ, ვიწრო და კლდოვან ხეობას.\n\nმუნიციპალიტეტის ფარგლებში მტკვრის მთავარი შენაკადებია: ხეკორძულა, არაგვი და დიღმისწყალი.\n\nარაგვი მუნიციპალიტეტს ეკუთვნის სოფელ მისაქციელიდან ქალაქ მცხეთამდე. არაგვი ზემო და შუა დინებაში მთის მდინარეა. მუნიციპალიტეტში შემოსვლის შემდეგ კი ვაკის. მუხრან-საგურამოს ვაკეზე მდინარე იშლება, იტოტება და საკმაოდ ფართო ჭალას აჩენს. განვითარებულია ტერასები. შესართავთან სხალტბისა და საგურამოს ქედებს კვეთს და ისე ჩაედინება მტკვარში. არაგვის მთავარი შენაკადებია ნარეკვავი (სიგრძე 47 კმ) და თეზამი (28 კმ).\n\nხეკორძულა (სიგრძე 12,8 კმ) იწყება თრიალეთის ქედის ჩრდილოეთ კალთაზე. იკვებება თოვლის, წვიმისა და მიწისქვეშა წყლით. წყალდიდობა გაზაფხულზეა, წლის დანარჩენ დროს კი წყალმცირობაა. საშუალო წლიური ხარჯი 0,31 მ³/წმ.\n\nდიღმისწყალი (სიგრძე 22 კმ) სათავეს იღებს საწკეპელას ქედზე. საზრდოობს თოვლისა და წვიმის წყლებით. წყალდიდობა გაზაფხულზეა, წყალმცირობა ზამთარში.\n\nმცხეთის მუნიციპალიტეტის დასავლეთ საზღვართან ჩამოედინება მდინარე ქსანი. მუნიციპალიტეტში არის ტბებიც, მ.შ. წოდორეთისა და მუხათგვერდის ტბები. მოიპოვება არტეზიული წყლებიც.\n\n=== ჰავა ===\nმცხეთის მუნიციპალიტეტი მოქცეულია ზომიერად ნოტიო სუბტროპიკული ჰავის ოლქში. მუხრან-საგურამოს ვაკეზე ჰავა ზომიერად ნოტიოა, იცის ცხელი ზაფხული და ზომიერად ცივი ზამთარი. ჰაერის საშუალო წლიური ტრემპერატურაა 10,8 °C, იანვრის -1,1 °C. ნალექები 590 მმ წელიწადში.\n\nმუხრან-საგურამოს ქვაბულში ქარებს მნიშვნელოვანი სიჩქარე აქვთ (წლიურად საშუალოდ 3,6 მ/წმ). სხალტბისა და საგურამოს ქედებზე ჰავა ზომიერად ნოტიოა, იცის ზომიერად ცივი ზამთარი და ხანგრძლივი თბილი ზაფხული.\n\n=== ნიადაგები ===\nმუხრან-საგურამოს ვაკეზე გაბატონებულია ალუვიური კარბონატული და მდელოს ყავისფერი ნიადაგები. მდელოს ყავისფერი ნიადაგებია აგრეთვე მტკვრისპირა ვაკეზე და თრიალეთის ქედის ჩრდილოეთ კალთის მთისწინეთში. ფართოდაა გავრცელებული ასევე ტყის ყავისფერი ნიადაგები. სხალტბის, საგურამოსა და თრიალეთის ქედებზე გვხვდება ტყის ყომრალი ნიადაგი. მდინარეთა ტერასებზე გაბატონებულია ალუვიური თიხნარი კარბონატული ნიადაგი.\n\n=== ლანდშაფტები ===\nმუნიციპალიტეტის ტერიტორიაზე ჩამოყალიბებულია ლანდშაფტის შემდეგი სახეები:\n# ჯაგეკლიანი სტეპი ტყის ელემენტებით, მდელოს ალუვიურ კარბონატულ ნიადაგებზე;\n# ჯაგრცხილნარ ჯაგეკლიანები ტყის ყავისფერ და ყომრალ ნიადაგებზე;\n# ჯაგეკლიანი სტეპი მუხნარ-რცხილნარით, ტყის ყომრალი დამლაშებული და ბიცობიანი ნიადაგებით;\n# მუხნარი და მუხნარ-რცხილნარი ტყის ყავისფერ ნიადაგებზე;\n# ბალახეულობა ჯაგეკლიანი ბუჩქნარით ტყის ყავისფერ ნიადაგებზე;\n# ჭალის ტყის ლანდშაფტი.\n\n=== ფლორა და ფაუნა ===\n\n==== ფლორა ====\nტყესა და ბუჩქნარს უკავია მთელი ტერიტორიის მხოლოდ 17 %. თუმცა ფლორა მრავალფეროვანია.\n\nმუხრან-საგურამოს ვაკეზე არის ჯაგეკლიანი სტეპი ტყის ელემენტებით – შავჯაგა, გრაკლა, ძეძვი, ქართული ნუში, ბერსელა. საგურამოს ქედის კალთები შემოსილია ფოთლოვანი (მუხა, რცხილა, წიფელი) ტყით. არის ასევე რელიქტური კოლხური ელემენტები: ბაძგი, სურო და ბზა.\n\nსხალტბის ქედის ჩრდილოეთ კალთაზე გარდა ჯაგეკლიანი სტეპისა არის ტყეც: ქვემო ნაწილში მუხნარ-რცხილნარია; მაღალ ადილებში კი წიფლნარი. სხალტბის ქედის სამხრეთ კალთის ტყეში შეჭრილია კოლხური ფლორის მცენარეულობა (თაგვისარა). არმაზის ქედის ჩრდილო კალთაზე არიდული ნათელი ტყეა, სადაც უმეტესად ხარობს ღვია.\n\nლისის ქედის კალთებზე ვხვდებით ხელოვნური ტყის კორომებს (უმეტესად ფიჭვს). მდინარე დიღმისწყლის ზემოთში არის ნაძვნარი, არაგვის ნაპირებზე კი არის ჭალის ტყეები, სადაც ხარობს დაბლობის მუხა, ტირიფი, ვერხვი და თელა. ფლორით მდიდარია ასევე საგურამოს ნაკრძალი, რომელშიც გამოვლინებულია 50-ზე მეტი სახეობის ხე და ბუჩქი, რომელთაგან აღსანიშნავია რცხილა, წიფელი, თელა, მუხა, პანტა და სხვ.\n\n==== ფაუნა ====\nმდიდარია მუნიციპალიტეტის ფაუნა. ფაუნის სიმდიდრეს უპირველეს ყოვლისა განაპირობებს საგურამოს ნაკრძალი, რომელიც დაარსდა 1946 წელს. ძუძუმწოვარი ცხოველებიდან აქ გავრცელებულია კავკასიური ირემი, შველი, კავკასიური მურა დათვი, მგელი, მელა, ტურა, ფოცხვერი, კურდღელი, მაჩვი, თეთრყელა კვერნა, წავი, ძილგუდა, გარეული ღორი, დედოფალა და სხვ.\n\nორნითოფაუნას ქმნის მწყერი, გარეული მტრედი, კაკაბი, ყვავი, კაჭკაჭი, ქორი, ხოხობი და სხვ.\n\nმტკვარში მოიპოვება მტკვრის ტობი, მტკვრის წვერა, მურწა, ხრამული, გველანა და სხვ.\n\n== მოსახლეობა ==\nმცხეთის მუნიციპალიტეტში 60 დასახლებული პუნქტია, მათ შორის 1 ქალაქი (მცხეთა) და 59 სოფელი. ქალაქი მცხეთა მუნიციპალური ცენტრია და მისი მოსახლეობა 7940 კაცია, ანუ მუნიციპალიტეტის მოსახლეობის 14,3 %. მუნიციპალიტეტის გამგეობის მონაცემებით, მუნიციპალიტეტში 9900 იძულებით გადაადგილებული პირი ცხოვრობს.<ref name=\"usaid\"></ref> დიდი სოფლებია წეროვანი (8,2 ათასი) და მუხრანი (6,2 ათასი).\n\nმცხეთის მუნიციპალიტეტის სოფლები: არაშენდა, აღდგომელაანთკარი, ახალდაბა, ახალი ნიჩბისი, ახალსოფელი, ახალუბანი, ბევრეთი, ბიწმენდი, ბურიანი, გალავანი, გოროვანი, ერედა, ვაზიანი, ვარდისუბანი, ზაქარო, ზემო ნიჩბისი, თეზამი, კარსანი, კევლიანი, კოტორაანთკარი, ლელუბანი, ლისი, მამკოდა, მისაქციელი, მსხალდიდი, მუხათგვერდი, მუხათწყარო, მუხრანი, მშრალხევი, ნავაზი, ნავდარაანთკარი, ნატახტარი, ნაფეტვრები, ნახშირგორა, პატარა ქანდა, საგურამო, სათოვლე, სასხორი, სხალტბა, უფურეთი, ფრეზეთი, ქვემო ნიჩბისი, ქსანი, ქსოვრისი, შანკევანი, ჩარდახი, ციხისძირი, ცხვარიჭამია, ძალანთხევი, ძალისი, ძეგვი, ძველი ქანდა, წეროვანი, წილკანი, წინამძღვრიანთკარი, წიწამური, წოდორეთი, ხეკორძი, ჯიღაურა.\n\n2007 წელს ქალაქ თბილისს შეუერთდა დაბა ზაჰესი და სოფლები: აგარაკი, გლდანი, დიდგორი, დიღომი, თხინვალა, ზურგოვანა, ძველი ვეძისი, თელოვანი.<ref>თბილისის ადმინისტრაციული რუკა</ref> 2014-2017 წლებში მუნიციპალიტეტის შემადგენლობაში არ შედიოდა ქალაქი მცხეთა. მუნიციპალიტეტის ადმინისტრაციული ერთეულებია გალავნის, ლისის, მისაქციელის, ნატახტრის, მუხრანის, ნიჩბისის, საგურამოს, ქსნის, ქსოვრისის, ცხვარიჭამიის, ძეგვის, წეროვნის, წილკნის თემები.\n\n===აღწერის მონაცემები===\n\n\n== პოლიტიკა ==\n\n=== საკრებულო ===\n\n\n== ეკონომიკა ==\nმუნიციპალიტეტის ტერიტორიაზე გადის ამიერკავკასიის რკინიგზის ხაზი, საქართველოს სამხედრო გზა და ადგილობრივი მნიშვნელობის გზები. აქ მდებარეობს ამიერკავკასიაში პირველი ჰიდროელექტროსადგური — ზაჰესი, მოქმედებდა მრავალი სხვადასხვა პროფილის საწარმო, რომელთა დიდი ნაწილი გაჩერებულია. სოფლის მეურნეობის ძირითადი დარგებია მებოსტნეობა-მებაღეობა, მევენახეობა, მეხილეობა, მეცხოველეობა, მოჰყავთ მარცვლეული.\n\n== კულტურა ==\nმუნიციპალიტეტში 49 სახელმწიფო ზოგადსაგანმანათლებლო სკოლაა, 1 საშუალო პროფესიული სასწავლებელი, 41 ბიბლიოთეკა, 1 თეატრი და 4 მუზეუმი: მცხეთის ხელოვნებისა და ისტორიულ-ხუროთმოძღვრული მუზეუმ-ნაკრძალი, ი. ჭავჭავაძის სახლ-მუზეუმი (სოფ. საგურამო).\n\n== ღირსშესანიშნაობანი ==\nმცხეთის მუნიციპალიტეტის მთავარი ღირშესანიშნაობანია: ქალაქი-მუზეუმი მცხეთა — სვეტიცხოვლის და სამთავროს კომპლექსები, მცხეთის ჯვარი, ბებრისციხე, არმაზციხე, პომპეუსის ხიდი, აგრეთვე ზაჰესი, ზედაზნის კომპლექსი, ქსნის ციხე, ნასტაგისის ნამოსახლარი, შიომღვიმის კომპლექსი, ისტორიული სოფლები — დიდგორი, მუხრანი, წილკანი.\n\n==იხილეთ აგრეთვე==\n*არსენას ძეგლი\n*ახალი არმაზის სამაროვანი\n\n== ლიტერატურა ==\n\n* მარუაშვილი ლ., საქართველოს ფიზიკური გეოგრაფია, თბ., 1964;\n* უკლება დ., აღმოსავლეთ საქართველოს მთიანი მხარეების ლანდშაფტები და ფიზიკურ-გეოგრაფიული რაიონები, თბ., 1974.\n\n==რესურსები ინტერნეტში==\n\n* \n\n==სქოლიო==\n\n\n\n\n\n*", "url": "https://ka.wikipedia.org/wiki/მცხეთის_მუნიციპალიტეტი", "length": 10020}
{"id": "1640", "title": "ყაზბეგის მუნიციპალიტეტი", "text": "'''ყაზბეგის მუნიციპალიტეტი''' — ადმინისტრაციულ-ტერიტორიული ერთეული აღმოსავლეთ საქართველოში, მცხეთა-მთიანეთის მხარეში. ადმინისტრაციული ცენტრია დაბა სტეფანწმინდა. ყაზბეგის მუნიციპალიტეტი უმთავრესად მოიცავს ისტორიულ-გეოგრაფიული მხარე ხევის ტერიტორიას.\n\n==ისტორია==\n\nხევი საქართველოს რუსეთთან შეერთების შემდეგ 1930 წლამდე შედიოდა დუშეთის მაზრის შემადგენლობაში. 1930 წელს შეიქმნა ყაზბეგის რაიონი. 1932 წლის მონაცემებით მასში შედიოდა 6 სასოფლო საბჭო. 1938 წლიდან იბეჭდებოდა ყაზბეგის რაიონული გაზეთი „ახალი ხევი“.\n\nმინი|250 პქ|მარცხნივ|ყაზბეგის რაიონის გაზრდილი ტეროტორია საქართველოს სსრ-ში 1950 წ.\n1944 წლის 7 მარტს, როცა ხელი მოეწერა სსრკ უმაღლესი საბჭოს პრეზიდიუმის ბრძანებულებას ჩეჩნეთ-ინგუშეთის ასსრ-ის ლიკვიდაციისა და მისი ტერიტორიის ადმინისტრაციული მოწყობის შესახებ. მიზეზი იყო – სოციალისტური სამშობლოს ღალატი, გერმანელ-ფაშისტებისადმი დახმარება, დივერსიების მოწყობა საბჭოთა ხელისუფლების წინააღმდეგ.\n\nბრძანებულების \n*პირველი პუნქტი ეხებოდა ჩეჩნეთ-ინგუშეთის ასსრ-ის გაუქმებასა და მოსახლეობის გადასახლებას, \n*მეორე პუნქტი – გროზნის ოლქის შექმნას, \n*მესამე და მეოთხე – ჩეჩნეთ-ინგუშეთის ტერიტორიის დანაწილებას ჩრდილოეთ ოსეთს და დაღესტანს შორის. \n*მეხუთეში კი ნათქვამი იყო: \n ეს ნორმატიული აქტი, როგორც სხვა, გაზეთებში არ გამოქვეყნებულა.\n\nსაქართველოს სსრ-ის უმაღლესმა საბჭომ 1944 წლის 21 მარტს მიიღო დადგენილება ზემოაღნიშნული რაიონების საქართველოსადმი შემოერთების შესახებ, რომლის პირველი პუნქტის თანახმად, ითუმ-ყალეს რაიონი, შაროის რაიონის დასავლეთი ნაწილი, გალანჩეჟის, გალაშკისა და პრიგოროდნის რაიონების სამხრეთი ნაწილი, აგრეთვე ჩრდილოეთ ოსეთის ასსრ-ის გიზელდონის რაიონის სამხრეთ-აღმოსავლეთი ნაწილი საქართველოს შემადგენლობაში ერთიანდებოდა.\n\nბრძანებულების \n*მესამე პუნქტით განისაზღვრა საქართველოსა და რსფსრ-ს შორის შეცვლილი საზღვრის ახალი ხაზი, რომელიც დეტალურად იყო აღწერილი. \n*მეოთხე პუნქტში ნათქვამი იყო: „ყოფილი ითუმ-ყალეს რაიონის ცენტრს – სოფელ ითუმ-ყალეს სახელი შეეცვალოს და ეწოდოს ახალხევი“.\n\nიმავე ნორმატიული აქტით ჩრდილოეთ ოსეთის გიზელდონის რაიონისა და ჩაჩნეთ-ინგუშეთის პრიგოროდნის რაიონის სამხრეთი ნაწილები შეუერთდა საქართველოს სსრ ყაზბეგის რაიონს.\n\n\n\n1970 წლისთვის ყაზბეგი რაიონში 5 სასოფლო საბჭო არსებობდა.\n\nსაქართველოს პრეზიდენტის მ. სააკაშვილის 2005 წლის 16 დეკემბრის №2304-რს ბრძანების საფუძველზე მოხდა საქართველოს რაიონების რეორგანიზაცია, რის შედეგადაც არსებული რაიონები შეიცვალა მუნიციპალიტეტებად.<ref>საქართველოს ორგანული კანონი ადგილობრივი თვითმმართველობის შესახებ</ref> სსიპ „ყაზბეგის მუნიციპალიტეტის“ (ს/ნ. 241499473) გადამხდელად რეგისტრაციის თარიღია 2006 წლის 14 დეკემბერი, ხოლო რეგისტრაციის თარიღი — 2014 წლის 26 სექტემბერი.<ref>საჯარო სამართლის ეროვნული სააგენტო, მუნიციპალიტეტების რეესტრი — ყაზბეგის მუნიციპალიტეტი</ref>\n\n==გეოგრაფია==\nყაზბეგის მუნიციპალიტეტი სამხრეთ-აღმოსავლეთით ისაზღვრება დუშეთის მუნიციპალიტეტით, სამხრეთით საზღვრავს ახალგორის მუნიციპალიტეტი, დასავლეთით ჯავის მუნიციპალიტეტი, ჩრდილოეთით კი რუსეთის ფედერაცია. მუნიციპალიტეტის ფართობია 1081,7 კმ².<ref name=\"usaid\" /><ref></ref>\n\nმუნიციპალიტეტის ტერიტორია მთლიანად მაღალმთიანია. სიმაღლე ზღვის დონიდან 1700 მ-იდან 5000 მ-ის ფარგლებში იცვლება. შედარებით დაბალ ზონაში (1700 მ-ის ფარგლებში) ზომიერი ნოტიოა. ზამთარი ცივი და მშრალია, ხოლო ზაფხული — გრილი. ჰაერის საშუალო წლიური ტემპერატურა 4,9&nbsp;°C-ია, ხოლო ნალექების საშუალო წლიური მოცულობა — 800 მმ. ზღვის დონიდან 1800-2000 მ-ის ფარგლებში ჰაერის საშუალო ტემპერატურა 3,5&nbsp;°C-მდე ეცემა, ხოლო ნალექიანობა 1160 მმ-ს აღწევს. 3600 მ-ზე მაღლა ნივალური ზონაა გავრცელებული.<ref name=\"usaid\" />\n\nჰიდროგრაფიული ქსელი ხშირია. მუნიციპალიტეტი მდიდარია მდინარეებით, ტბებით, მყინვარებითა და მინერალური წყაროებით. მთავარი მდინარეა თერგი, რომლის სიგრძე მუნიციპალიტეტის ფარგლებში 85 კმ-მდეა. სათავეს იღებს ხოხის ქედის მყინვარებში. მუნიციპალიტეტი მდიდარია ტბებით. აღსანიშნავია ყელიცადის ტბა, არჩვების ტბა და სხვა. მუნიციპალიტეტში ფართოდაა წარმოდგენილი მყინვარებიც. ყველაზე ფართო გამყინვარებით ხასიათდება მყინვარწვერის მასივი (ფართობი დაახლოებით 80 კმ²). მყინვარწვერიდან ეშვება საკმაოდ ბევრი მყინვარი მ.შ. ყველაზე მნიშვნელოვანია გერგეთისა და დევდარაკის მყინვარები.<ref name=\"usaid\" />\n\nმუნიციპალიტეტში გავრცელებული ბუნებრივი საფრთხეა თოვლის ზვავები, ღვარცოფი, წყალდიდობა და მდინარეთა ნაპირების წარეცხვა. მეწყრული მოვლენები მუნიციპალიტეტში ნაკლებადაა გავრცელებული. სამუშაო ჯგუფის ინფორმაციით, ღვარცოფები მდინარეთა მაღლა წელში იცის და ძირითადად სათიბ-საძოვრებს აზიანებს. წყალდიდობის ზონაში კი ძირითადად სოფელი კარკუჩა ხვდება.<ref name=\"usaid\"></ref>\n\n===რელიეფი===\nthumb|300px|სტეფანწმინდა\nყაზბეგის მუნიციპალიტეტის რელიეფი მაღალმთიან ხასიათს ატარებს. რელიეფი ძირითადად კლდოვანი და ძნელად მისადგომია. განვითარებულია ეროზიული, ვულკანური და ძველ მყინვარული რელიეფის ფორმები. სპორადულად გვხვდება კარსტიც.\n\nმთავარი ოროგრაფიული ერთეულია ხევის კავკასიონი და აგრეთვე მერიდიანული შანის, ყუროსა და კიდეგანის ქედები; გვერდითი ქედებიდან — ხოხის ქედი.\n\nხევის კავკასიონი ვრცელდება მთავარი ქედის ჩრდილოეთ კალთაზე და იგი მოიცავს მდინარე თერგის ზემო დინების აუზს. გვხვდება დელუვიონი და ეფუზივები. ხევის კავკასიონზე აღმართულია მწვერვალები: ესიქომი (3572 მ), საძელე (3307 მ), ქვენამთა (3152 მ) და ქაბარჯინა (3141 მ). გადასასვლელებიდან ყველაზე მნიშვნელოვანია უღელტეხილი ჯვარი (2379 მ), რომელზედაც გადადის საქართველოს სამხედრო გზა.\n\nშანის ქედი — წარმოადგენს აღმოსავლეთ კავკასიონის ჩრდილოეთ განშტოებას. იგი მდინარე თერგის მარჯვენა შენაკადების ხდისწყლისა და არმხის წყალგამყოფი მერიდიანული ქედია. შანის ქედი მის უდიდეს ნაწილში რთული რელიეფით ხასიათდება, რაც გამოიხატება მის უსწორასწორო პროფილში. აქ მდებარე უმეტესი მწვერვალები ძნელად მისადგომი, ციცაბოკალთებიანი და კლდოვანია. შანის ქედისთვის ყველაზე მნიშვნელოვანია შანის მასივი, რომელზეც აღმართულია ქედის ერთ-ერთი ყველაზე მთავარი მწვერვალები. უმაღლესი მწვერვალია შანი (4451 მ). სხვა მწვერვალებია: აკაკი წერეთლის მწვერვალი (3780 მ), ილია ჭავჭავაძის მწვერვალი (3800 მ) და სხვ. 1953 წელს ქედის ერთ-ერთ უსახელო მწვერვალს ქალაქ რუსთავის სახელი დაერქვა. შანის ქედზე არის მცირე მყინვარები. მყინვარებისაგან განთავისუფლებული ადგილები მოფენილია მორენული მასალით (ღორღებითა და სხვ.).\n\nყუროს ქედი — წარმოადგენს კავკასიონის ჩრდილოეთ გამყოლი ქედის ერთ-ერთ შემადგენელ განშტოებას, რომელიც ჰყოფს მდინარეებს თერგსა და ხდეს. ყუროს ქედის უმაღლესი წერტილია ყუროსწვერი (4091 მ). ქედზე მდებარე სხვა მწვერვალებიდან, ყველაზე დიდ ყურადღებას იქცევს შინო (4048 მ), რომელიც წარმოადგენს თოვლით შესელილ ციცაბოკალთებიან პირამიდას. ქედზე გაბატონებულია ეროზიული და მყინვარული ფორმები. ზოგან კალთებზე გვხვდება მომცრო მყინვარები. ყუროს ქედი აგებულია ქვედაიურული თიხაფიქლებით, რომელიც გამსჭვალულია კრისტალების შემცველი კვარცის ძარღვებით.\n\nკიდეგანის ქედი — გამოეყოფა თუშეთ-ხევსურეთის კავკასიონის ჩრდილოეთ ნაწილს. მთავარ ქედს იგი გამოეყოფა საძელისღელის უღელტეხილთან შემდეგ ვრცელდება ჩრდილოეთისაკენ და უკვე ინგუშეთის ფარგლებში ებჯინება 375 კმ სიგრძის კუესტისებურ კლდოვან ქედს. აღმართულია მწვერვალები: კიდეგანისმაღალი (4275 მ), ვაჟა-ფშაველას მწვერვალი (4200 მ), გველისმთა (3970 მ), საამღოსმაღალი (3884 მ), თათელისმაღალი (3755 მ). არის მყინვარები, მ.შ. ყველაზე მთავარია მყინვარი კიდეგანა.\n\nშანის, ყუროსა და კიდეგანის ქედები ერთიანდება ხდის მთათა ჯგუფში.\nმინი|300პქ|მარცხნივ|[[მყინვარწვერი]]\nხოხის ქედი — წარმოადგენს კავკასიონის გვერდით ჩრდილო ქედს. თრუსოს ქედი აკავშირებს კავკასიონის მთავარ ქედთან. იგი აღმოსავლეთ საქართველოში ყველაზე ვრცელი გამყინვარებით ხასიათდება. მასზე აღმართულია მთლიანად აღმოსავლეთ საქართველოს უმაღლესი წერტილი — მყინვარწვერი (5047 მ), რომელიც მძლავრი გამყინვარებით ხასიათდება. იგი ითვლება ჩამქრალ ვულკანურ კონუსად. ბოლო ხანებში ამ რაიონის ტერიტორიაზე აღინიშნებოდა დათბობა, რამაც გამოიწვია მყინვარების ფართობის შემცირება. ხოხის ქედზეა მწვერვალები: მაილი (4506 მ), ჯიმარაიხოხი (4780 მ), სუათისი (4466 მ), ჩათა (4099 მ), ორწვერი (4222 მ), წითიხოხი (3905 მ), სივერაუტი (3767 მ), სირხისარი (3662 მ) და სხვ.\n\nგადასასვლელებიდან ყველაზე მნიშვნელოვანია მაილის უღელტეხილი (4400 მ), რომელიც წარმოადგენს ერთ-ერთ ყველაზე მაღალ უღელტეხილს საქართველოს ფარგლებში.\n\nხოხის ქედის ღერძული ზოლი აგებულია დიორიტებითა და დიაბაზებით. კალთები აგებულია იურული წყებებით. ხოხის ქედის შტოქედებიდან ყველაზე მნიშვნელოვანია ორწვერის ქედი, რომელზეც აღმართულია მწვერვალი შავნაბადა (3683).\n\nხოხის ქედი აღმოსავლეთით მთავრდება მყინვარწვერის მასივით, რომელსაც გააჩნია საკმაო ბევრი მოკლე შტოქედი, მ.შ. ყველაზე მნიშვნელოვანია ბართქორთი და არჩქორთი. მასივის აღმოსავლეთ კალთაზე მდებარეობს მთა ტყარშეტი (3360 მ), რომელსაც გააჩნია ვულკანური აღნაგობა. მთიდან ეშვება ამავე სახელწოდების ვულკანური ნაკადი, რომელმაც გადაკეტა თერგის ხეობა, შემდეგ მდინარემ ნაკადი გაჭრა და შექმნა ტყარშეტის კანიონი. მყინვარწვერის მასივზე ძირითადად არის ვულკანურო ფორმები.\nright|thumb|300px|[[დარიალის ხეობა]]\nყაზბეგის მუნიციპალიტეტში აღსანიშნავია ასევე მდინარე თერგის ხეობის ერთ-ერთი მონაკვეთი კასარა ანუ კასრისხევი, რომელსაც ახასიათებს ვიწრო კლდეკარისებრი მოყვანილობა. კასარას ეროზიული კლდეკარი გაჩენილია მთა მცირე ხორისარიდან ცამოსული 8 კმ სიგრძის ლავური ღვარის შედეგად. კასარა ვრცელდება 2-3 კმ-ზე.\n\nმდინარე თერგს ყაზბეგის მუნიციპალიტეტის ფარგლებში აქვს ორი ხეობის მონაკვეთი — დარიალი და თრუსო.\n\nდარიალის ხეობა წარმოადგენს თერგის ხეობის ანტეცედენტურ მონაკვეთს, რომელიც 1000 მ სიღრმეზეა ჩაჭრილი. დარიალის ხეობაში გაშიშვლებულია ზედაპროტეროზოური და პალეოზოური კრისტალური ფიქლები და გრანიტოიდები, ხოლო აღმოსავლეთ ნაწილში იურული თიხაფიქლებია.\n\nთრუსოს ხეობა — მოქცეულია კავკასიონის მთავარსა და ხოხის ქედს შორის. ხეობა იწყება თრუსოს უღელტეხილთან და თავდება დაახლ. ა.გ. 44° 30′-სთან. აქვს 25 კმ სიგრძე. მისი უდაბლესი ნაწილი 2000 მეტრზეა. თრუსოს ხეობა აგებულია იურული ფიქალ-ქვიშაქვების ძლიერ დანაოჭებული შრეებით.\n\n===შიგა წყლები===\nჰიდროგრაფიული ქსელი ხშირია. მუნიციპალიტეტი მდიდარია მდინარეებით, ტბებით, მყინვარებითა და მინერალური წყაროებით. აქაური მდინარეები მოკლეა (თერგის გამოკლებით), თუმცა მათ სწრაფი დინება ახასიათებთ და გამჭვირვალე წყლით გამოირჩევიან. ზოგიერთ მდინარეზე გვხვდება საკმაოდ მაღალი და ლამაზი ჩანჩქერები. ტბებს მყინვარული ან ვულკანური გენეზისი აქვთ და ხასიათდებიან მცირე ფართობითა და ხშირად საყურადღებო სიღრმით.\n\nმყინვარებს ახასიათებს უკუსვლა, ფართობის შემცირება, გაპობა და სხვ. ზოგიერთი მათგანი ხეობურიდან ცირკულ მყინვარად იქცა.\n\nყაზბეგის მუნიციპალიტეტში ბევრია მინერალური წყაროებიც. არის დიდდებიტიაანი წყლებიც.\nthumb|250px|left|[[თერგი]]\nმთავარი მდინარეა თერგი, რომლის სიგრძე აქ 85 კმ-მდეა. სათავეს იღებს ხოხის ქედის მყინვარებში. სათავიდან შესართავამდე თერგის სიგრძე 623 კმ-ია, ხოლო აუზის ფართობი — 43 200 კმ². საშუალო წლიური ჩამონადენია — 9,6 კმ³. ყაზბეგის მუნიციპალიტეტის ფარგლებში მდინარე თერგის მთავარი შენაკადებია: ამალი, დევდარაკი, თეფიდონი, ჩხერი, ჩხატი, სუათისი, მნაისისწყალი, ქესია, რესისწყალი, ყაბახი, ჯიმარისწყალი (მარცხ.); ესიქომი, არმხი, არხადონი, ბიდარა, დესიკომიდონი, ხდისწყალი, სნოსწყალი (მარჯვ.).\n\nაღნიშნული მდინარეებიდან ყველაზე მეტი ფიზიკურ-გეოგრაფიული მნიშვნელობა გააჩნიათ მდინარეებს: სნოსწყალს, ხდისწყალსა და ჩხერს.\n\nსნოსწყალი იწყება ხევის კავკასიონის ჩრდილოეთ კალთაზე. მის სათავეს წარმოადგენენ მდინარეები ჯუთისწყალი (სიგრძე 13 კმ) და ქვენამთისწყალი (სიგრძე 4 კმ). სნოსწყლისა და მისი ორი მდგენელის ერთიანი სიგრძე თითქმის 45 კმ-ია. მდინარის ნიშნული სოფელ სნოსთან 1760 მ-ია, ახალციხესთან 1800 მ. მთავარი შენაკადებია: შინოსწყალი და ართხმოსწყალი.\n\nმდინარე ხდისწყალი (სიგრძე 19 კმ) და მისი სათავეები მდებარეობენ მყინვარ კიბიშზე.\n\nმდინარე ჩხერი (სიგრძე 10 კმ) იწყება ორწვერის ქედზე, მწვერვალ შავნაბადას კალთებზე, ზღვის დონიდან 3565 მ-ზე.\n\nმუნიციპალიტეტის ტერიტორიაზე გაედინება აგრეთვე მდინარე მთიულეთის არაგვი.\n\nმუნიციპალიტეტში უხვადაა ტბებიც და მათ ზღვის დონიდან საკმაოდ მაღალი მდებარეობა აქვთ. ყაზბეგის მუნიციპალიტეტში ყველაზე დიდია ვულკანური ყელიცადის ტბა, რომლის უდიდესი სიღრმეა 13,9 მ.\n\nაღსანიშნავია ასევე არჩვების ტბა, რომელიც განლაგებულია ყელის ზეგანზე, ზღვის დონიდან 3078 მ-ზე. სიღრმე დაახლ. 6 მ. მნიშვნელოვანია აგრეთვე არაგვისთავის 3 ტბა, რომელთაგან ყველაზე დიდია ქვემო არაგვისთავის ტბა (ფართობი 0,07 კმ², მაქსიმალური სიღრმე 4,5 მ).\n\nმუნიციპალიტეტში ფართოდაა წარმოდგენილი მყინვარებიც. ყველაზე ფართო გამყინვარებით ხასიათდება მყინვარწვერის მასივი (ფართობი დაახლოებით 80 კვ.კმ). მყინვარწვერიდან ეშვება საკმაოდ ბევრი მყინვარი მ.შ. ყველაზე მნიშვნელოვანია გერგეთისა და დევდარაკის მყინვარები.\n\nგერგეთი მდებარეობს მყინვარწვერის სამხრეთ-აღმოსავლეთ კალთაზე. მისი სიგრძე 7 კმ-ს ჭარბობს, ფართობი კი საკმაოდ ცვალებადია (მაგ., 1970-იანი წლების ბოლოსათვის გერგეთის ფართობი უდრიდა 11 კვ.კმ-ს, ხოლო 1990-იანი წლების ბოლოს მისი ფართობი განისაზღვრებოდა 7 კვ.კმ-ით). იგი დაკიდული ხეობის ტიპისაა.\n\nდევდარაკი მდებარეობს მდინარე ყაბახის სათავეში. აქვს 7 კმ სიგრძე და 7,6 კვ.კმ ფართობი. იგი ძირითადად ცნობილია თავისი პულსაციური მოქმედებით, რომელიც აგერ უკვე მრავალი წელია მიმდინარეობს. იგი მიეკუთვნება ხეობის ტიპის მყინვარს. დევდარაკი ფრიად ლამაზი ლანდშაფტებით ხასიათდება. ყაზბეგის მუნიციპალიტეტში არის უფრო მცირე მყინვარებიც მ.შ. სუათისი, მნა, კიბიში, აბანო, ჩათა, შავანა, რესი და ა.შ.\n\nმდინარე ერეთოსწყალზე (მთიულეთის არაგვის შენაკადი) ეშვება ჩანჩქერი „ერეთო“, რომელსაც აქვს 45 მ სიმაღლე. აღსანიშნავია ასევე არშის წყალვარდნილი, რომელზედაც არსებობს საკმაოდ საინტერესო ლეგენდა.\n\nყაზბეგის მუნიციპალიტეტში აღსანიშნავია ასევე მინერალური წყლებიც. დიდდებიტიანი ჰიდროკარბონატული მინერალური წყლებით გამოირჩევა თრუსოს ხეობა. ამას გარდა ხეობაში არის ტრავერტინის მძლავრი დანაგროვები. მნიშვნელოვანია ასევე ბიდარის ხეობაში არსებული წყლები.\n\n=== ჰავა ===\nყაზბეგის მუნიციპალიტეტში ჩამოყალიბებულია ჰავის სიმაღლებრივი ზონალობა: დაწყებული ზომიერ ნოტიოდან, დამთავრებული მაღალმთის ნოტიო მუდმივთოვლიანი ჰავით.\n\nზღვის დონიდან 1740 მ-ზე იცის ზომიერად ნოტიო ჰავა, იცის ცივი მშრალი ზამთარი და ხანგრძლივი გრილი ზაფხული, სადაც ჰაერის საშუალო წლიური ტემპერატურაა 4,9 °C, იანვრის -5,2 °C, ივლისის 14,4 °C, აბსოლუტურ მინიმუმი -34 °C. ნალექები დაახლ. 800 მმ წელიწადში.\n\nზღვის დონიდან 1970 მ-ზე საშუალო წლიური ტემპერატურა უდრის 3,5 °C, ნალექები 1160 მმ წელიწადში. ნალექების მაქსიმუმი მაისშია (147 მმ), მინიმუმი იანვარში (50 მმ).\n\n2000 მ-ზე უფრო მაღლა ნამდვილზაფხულს მოკლებული ჰავაა.\n\n3650 მ სიმაღლეზე საშუალო წლიური ტემპერატურაა -6,1 °C, იანვრის -15 °C. აბსოლუტურ მინიმუმი - 42 °C. თოვლის საფრის ხანგრძლივობა 277 დღე.\n\n=== ნიადაგები ===\nტერიტორიის უდიდესი ნაწილი უკავია მთა-მდელოს კორდიან და პრიმიტიულ ნიადაგებს. ტყის ღია ყომრალი ნიადაგები გვხვდება მდინარე თერგისა და მის რამდენიმე შენაკადის ხეობაში. მდინარეთა ხეობების ძირებზე არის ასევე ალუვიური ნიადაგი. მაღალმთიან ადგილებში ნიადაგი ტყის საფარს მოკლებულია. მთა მდელოს კორდიანი ნიადაგი ვრცელდება ზღვის დონიდან 1100 - 2600 მ-მდე.\n\n=== ლანდშაფტები ===\nყაზბეგის მუნიციპალიტეტის ტერიტორიაზეა ლანდშაფტის შემდეგი სახეები:\n# ტყის და ყომრალი ნიადაგები საშუალო მთებითა და ფიჭვნარ-არყნარით;\n# მთა ხეობათა ლანდშაფტი ტყე-მდელოს მცენარეულობითა და ალუვიური ნიადაგებით;\n# სუბალპური მდელო ბუჩქნარი მთის-მდელოს ნიადაგებზე;\n# ალპური მდელოს ლანდშაფტი მთის მდელოს ნიადაგებზე;\n# მაღალმთიანი გლაციალური ლანდშაფტი სუბნივალური და ნივალური სარტყლებით.\n\n==ფლორა და ფაუნა==\n\n=== ფლორა ===\nმუნიციპალიტეტის ტერიტორიაზე ტყე არც თუ ისე კარგადაა გავრცელებული. საკმაოდ დიდი ფართობი უკავია მთის ფიჭვნარსა და არყნარს. საშუალომთიან საფეხურებზე გვხვდება წიფლის ტყეები. ფლორისა და ფაუნის შემონახვისა და გავრცელების მიზნით 1976 წელს დაარსდა ყაზბეგის ნაკრძალი. ნაკრძალი უტყეოა. ტყეებზე მოდის ნაკრძალის ტერიტორიის მხოლოდ 3 %. ნაკრძალში ფიჭვის, არყისა და წიფელის გარდა არის დეკა, ქაცვი, ვერხვი, თხილი, კოწახური, ტირიფი, ღვია, ჭნავი და სხვ. მდინარე თერგის ჭალაში ბალახეულობასთან ერთად არის ქაცვის ბუჩქნარი. მაღალმთიან ადგილებში სუბნივალური და ნივალური მცენარეულობაა.\n\n=== ფაუნა ===\nმუნიციპალიტეტის ტერიტორიაზე გვხვდება საკმაოდ ძვირფასი ფაუნის წარმოადგენლები. მაღალმთიან ადგილებში ბინადრობს აღმოსავლეთკავკასიური ჯიხვი; ბევრია არჩვი. ხევსურეთის სასაზღვრო ზოლში გვხვდება ნიამორი. არის აგრეთვე მურა დათვი, მელა, მგელი, დედოფალა, კვერნა, ციყვი, კურდღელი, ტყის კატა, პრომეთესეული მემინდვრია და სხვ.\n\nორნითოფაუნა უხვადაა წარმოადგენილი, მ.შ. ბინადრობენ ისეთი ფრინველები რომლებიც საქართველოს წითელ წიგნში არიან შეტანილი, მაგ.: ორბი, რომელიც ბუდობს კლდეებზე, კავკასიური როჭო, რომელიც ჩვენი ფაუნის უძვირფასესი წარმომადგენელია, კავკასიური შურთხი, რომლის აფრენის ზღვარი 4000 მ-ზე გადის და ა.შ. არის ასევე ბატკანძერი, მთის არწივი, სვავი, ჩხიკვი და და სხვ.\n\n== მოსახლეობა ==\nმოსახლეობის რიცხოვნობა — 3795 კაცი; სიმჭიდროვე — 3,5 კაცი კვ.კმ-ზე (2014 წელი). მუნიციპალიტეტში 25 დასახლებული პუნქტია: 1 დაბა და 24 სოფელი.\n\n===აღწერის მონაცემები===\n\n\n== ადგილობრივი თვითმმართველობა ==\n\n=== ადმინისტრაციული ერთეულები ===\n* ''დაბა'' — სტეფანწმინდა;\n* ''თემი'' — 5: გორისციხე, გუდაური, კობი, სიონი, სნო.\n\n=== საკრებულო ===\n\n\n== ეკონომიკა ==\nსასოფლო-სამეურნეო სავარგულებს უკავია 400 კვ.კმ.\n\nწამყვანი დარგია სოფლის მეურნეობა, მათ შორის ძირითადია მეცხოველეობა (მეცხვარეობა და მესაქონლეობა). სასათბურე მეურნეობებში მოჰყავთ აგრეთვე ბოსტნეული. მუნიციპალიტეტის ტერიტორიაზე გადის რუსეთთან დამაკავშირებელი საქართველოს სამხედრო გზა. აქ მდებარეობს სამთო-სათხილამურო ტურისტული ცენტრი გუდაური.\n\n== კულტურა ==\nმუნიციპალიტეტში 11 სახელმწიფო ზოგადსაგანმანათლებლო სკოლაა, 11 ბიბლიოთეკა, 1 თეატრი და 1 მუზეუმი (ყაზბეგის მხარეთმცოდნეობის მუზეუმი).\n\n== ღირსშესანიშნაობანი ==\nსოფელ სიონში დგას IX-X სს. ქართული ხუროთმოძღვრული ძეგლი - სამნავიანი ბაზილიკა, ე.წ. ხევის სიონი.\n\nსოფელ გარბანის ზემოთ აღმართულია - გარბანის ეკლესია, რომელიც მიეკუთვნება IX-X სს. მიჯნას.\n\nმნიშვნელოვანია ასევე გერგეტის სამება. ტაძარი ნაგებია კარგად გათლილი ანდეზიტის კვადრებით. გერგეტის სამება ხევის უმთავრესი სამლოცავი იყო.\n\nმდინარე სნოსწყლის ნაპირზე განცალკევებით მდგარ კლდოვან გორაკზე აღმართულია სნოს ციხე. მნიშვნელოვანია აგრეთვე არშისა და დარიალის ციხესიმაგრეები.\n\nარშის ციხე აღმართულია ციცაბი კლდეზე. ციხის შიგნით რამდენიმე ათასი კაცი დაეტეოდა, რაც გამოდგებოდა მტრის შემოსევის დროს ხევის მოსახლეობის დიდი ნაწილის შესახიზნათ. ქართველი მეცნიერის ვახუშტის მიხედვით, არშის ციხე შექმნილია ადამიანის ხელის გარეშე და კაცთაგან შეუვალია.\n\nმნიშვნელოვანია ასევე ბეთლემის გამოქვაბული, რომელიც მდებარეობს მყინვარწვერის მასივზე, დაახლ. 4100 მ-ზე. ბეთლემის გამოქვაბული გამოკვლეულ იქნა 1948 წელს ქართველი მთამსვლელის ალექსანდრა ჯაფარიძის (1895-1974) მიერ.\n\n== ლიტერატურა ==\n\n* მარუაშვილი ლ., საქართველოს ფიზიკური გეოგრაფია, თბ., 1964;\n* საბაშვილი მ., საქართველოს სსრ ნიადაგები, თბ., 1965;\n* უკლება დ., აღმოსავლეთ საქართველოს მთიანი მხარეების ლანდშაფტები და ფიზიკურ-გეოგრაფიული რაიონები, თბ., 1974.\n\n==რესურსები ინტერნეტში==\n\n* \n\n==სქოლიო==", "url": "https://ka.wikipedia.org/wiki/ყაზბეგის_მუნიციპალიტეტი", "length": 17905}
{"id": "1641", "title": "ფრენსის ასტონი", "text": "მინი|ფრენსის ასტონი\n'''ფრენსის უილიამ ასტონი''' (დ. 1 სექტემბერი, 1877, ჰარბორნი — გ.20 ნოემბერი, 1945, კემბრიჯი), ინგლისელი ფიზიკოსი, ლონდონის სამეფო საზოგადოების წევრი (1921), სსრკ მეცნიერებათა აკადემიის წევრ-კორესპონდენტი (1924). \n\nდაამთავრა ბირმინგემისა და კემბრიჯის უნივერსიტეტები. 1909-იდან ასწავლიდა ბირმინგემის უნივერსიტეტში. ძირითადად იკვლევდა ქიმიური ელემენტების იზოტოპურ შედგენილობას. ასტონმა ააგო პირველი მას-სპექტრომეტრი და მისი საშუალებით ქიმიური ელემენტების 213 სტაბილური იზოტოპი აღმოაჩინა. 1925 ააგო დიდი გარჩევის ძალის მქონე მას-სპექტროგრაფი, რომლის მეშვეობით ზუსტად განსაზღვრა იზოტოპების მასები და მასათა დეფექტები. 1922 ასტონს მიენიჭა ნობელის პრემია.\n==ლიტერატურა==\n\n\n\n\n\n\nკატეგორია:ინგლისელი ფიზიკოსები\nკატეგორია:დაბადებული  1 სექტემბერი\nკატეგორია:დაბადებული 1877\nკატეგორია:გარდაცვლილი 20 ნოემბერი\nკატეგორია:გარდაცვლილი 1945\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/ფრენსის_ასტონი", "length": 897}
{"id": "1644", "title": "არკადი ასტვაცატუროვი", "text": "'''არკადი იაკობის ძე ასტვაცატუროვი''' (დ. 20 ივნისი <small>[ ძვ. სტ. 3 ივლისი ]</small>, 1910, სოფ. ქარელი — გ. 5 ივნისი, 1975, თბილისი) — საბჭოთა ეპოქის მეცნიერი, სამშენებლო მექანიკის სპეციალისტი, ტექნიკურ მეცნიერებათა დოქტორი (1947), პროფესორი (1950), მეცნიერებისა და ტექნიკის დამსახურებული მოღვაწე (1967), სკკპ წევრი 1942 წლიდან. 1937 წლიდან გარდაცვალებამდე მუშაობდა ვ. ი. ლენინის სახელობის საქართველოს პოლიტექნიკურ ინსტიტუტში სამშენებლო მექანიკის კათედრაზე. ასტვაცატუროვის შრომები ეხება თაღოვან სისტემათა სიმტკიცისა და მდგრადობის თეორიის საკითხებს.\n\n==თხზულებები==\n*სამშენებლო მექანიკა, ნაწ. 1 - 3, თბ., 1954-1963;\n*Расчет мостовых апок с верикальными и наклонными подвесками, М., 1952\n\n==ლიტერატურა==\n\n==რესურსები ინტერნეტში==\n\n\nკატეგორია:დაბადებული 20 ივნისი\nკატეგორია:დაბადებული 1910\nკატეგორია:გარდაცვლილი 5 ივნისი\nკატეგორია:გარდაცვლილი 1975\nკატეგორია:ქარელში დაბადებულები", "url": "https://ka.wikipedia.org/wiki/არკადი_ასტვაცატუროვი", "length": 879}
{"id": "1645", "title": "ბორის ასტაუროვი", "text": "'''ბორის ლევის ძე ასტაუროვი''' (; დ. , მოსკოვი — გ. 21 ივნისი, 1974, მოსკოვი) — საბჭოთა ბიოლოგი-ციტეგენეტიკოსი, ექსპერიმენტატორი ემბრიოლოგი; სსრკ მეცნიერებათა აკადემიის აკადემიკოსი (1966), გენეტიკოსთა და სელექციონერთა საკავშირო საზოგადოების პრეზიდენტი (1966), განვითარების ბიოლოგიის ინსტიტუტის დირექტორი (1967). ასტაუროვის ძირითადი გამოკვლევები ეხება აბრეშუმის პეპლის (თუთის აბრეშუმხვევიას) მემკვიდრულობის თეორიული და პრაქტიკული პრობლემების, განსაკუთრებით ჰიბრადიზაციის საკითხებს. დაამუშავა ხელოვნური (თერმული) პართენოგენეზის მეთოდი, აღმოაჩინა სრული სახეობათშორისი ანდროგენეზის მიღების ხერხი და დაამტკიცა უჯრედის ბირთვის განმსაზღვრელი მნიშვნელობა სახეობის თავისებურებების მემკვიდრეობით გადაცემაში.\n\n== ლიტერატურა ==\n\n\n== სქოლიო ==\n\n\n\nკატეგორია:რუსი ბიოლოგები\nკატეგორია:საბჭოთა ბიოლოგები\nკატეგორია:რუსი გენეტიკოსები\nკატეგორია:საბჭოთა გენეტიკოსები\nკატეგორია:დაბადებული  27 ოქტომბერი\nკატეგორია:დაბადებული 1904\nკატეგორია:გარდაცვლილი 21 ივნისი\nკატეგორია:გარდაცვლილი 1974", "url": "https://ka.wikipedia.org/wiki/ბორის_ასტაუროვი", "length": 965}
{"id": "1646", "title": "მიხეილ ასტანგოვი", "text": "''' მიხეილ  თედორეს ძე ასტანგოვი''' () (ნამდვილი გვარი ''რუჟნიკოვი''); დ. 3 ნოემბერი  <small>[ძვ. სტ. 21 ოქტომბერი]</small>, 1900, ვარშავა — გ. 20 აპრილი, 1965, მოსკოვი) — რუსი  მსახიობი. სსრკ სახალხო არტისტი (1955). სტალინური პრემიის სამგზის ლაურეატი (1948, 1950, 1951).<ref name=\"rdt\">Русский драматический театр: Энциклопедия / Под общ. ред. М. И. Андреева, Н. Э. Звенигородской, А. В. Мартыновой и др. — М.: Большая Российская энциклопедия, 2001. — 568 с.: ил. ISBN 5-85270-167-X</ref><ref name=\"bre2\">Большая Российская энциклопедия: В 30 т. / Председатель науч.-ред. совета Ю. С. Осипов. Отв. ред С. Л. Кравец. Т. 2. Анкилоз — Банка. — М.: Большая Российская энциклопедия, 2005. — 766 с.: ил.: карт.</ref>.\n\n==ბიოგრაფია==\nსასცენო მოღვაწეობა დაიწყო 1920 შალიაპინის სახელობის სტუდიაში. 1925–1927 და 1930–1941 მოსკოვის რევოლუციური თეატრის, 1943–1945 მოსსაბჭოს სახელობის თეატრის მსახიობია. 1945-იდან მოღვაწეობდა ვახტანგოვის სახელობის თეატრში. გამოირჩეოდა მაღალი აქტიორული კულტურით, დახვეწილი ოსტატობით, ძლიერი ტრაგიკული ტემპერამენტით, ღრმა ინტელექტუალობით. მსახიობის ეს თვისებები განსაკუთრებით მკაფიოდ გამოვლინდა როლებში: გრიგორი გაი (პოგოდინის „ჩემი მეგობარი“, 1932), სირანო დე ბერჟერაკი (როსტანის „სირანო დე ბერჟერაკი“, 1945), მათიას კლაუზენი (ჰაუპტმანის „მზის ჩასვლის წინ“, 1955), ჰამლეტი (შექსპირის „ჰამლეტი“, 1957) და სხვა. ასტანოვი გარდასახვის დიდი ოსტატი იყო და წარმატებით ასრულებდა სახასიათო გროტესკულ როლებსაც (კერენსკი, კორნეიჩუკის „სიმართლე“, 1937; ჰიტლერი, კინოფილმი „სტალინგრადის ბრძოლა“, და სხვ.). სახელმწიფო პრემიების ლაურეატი (1948, 1950, 1951). დაჯილდოებულია ორი ორდენით.\n\n==ლიტერატურა==\n\n\n==რესურსები ინტერნეტში==\n* \n* ასტანგოვის გახსენება\n\n==სქოლიო==\n\n\n\nკატეგორია:XX საუკუნის რუსი მამაკაცი მსახიობები\nკატეგორია:დაბადებული 3 ნოემბერი\nკატეგორია:დაბადებული 1900 \nკატეგორია:გარდაცვლილი 20 აპრილი\nკატეგორია:გარდაცვლილი 1965\nკატეგორია:სტალინური პრემიის ლაურეატები\nკატეგორია:შრომის წითელი დროშის ორდენის კავალრები\nკატეგორია:სსრკ-ის სახალხო არტისტები\nკატეგორია:რსფსრ-ის სახალხო არტისტები\nკატეგორია:1941-1945 წლების დიდ სამამულო ომში მამაცური შრომისათვის მედლით დაჯილდოებულები", "url": "https://ka.wikipedia.org/wiki/მიხეილ_ასტანგოვი", "length": 2088}
{"id": "1647", "title": "ნიკოლოზ ასპისოვი", "text": "'''ნიკოლოზ  მიხეილის ძე ასპისოვი''' (დ.  1877, ქ. კასიმოვი, რიაზანის გუბერნია — გ. 13 ივლისი, 1952, თბილისი, საქართველოს სსრ, სსრკ) —  ოტოლარინგოლოგი. მედიცინის მეცნიერებათა დოქტორი (1910), პროფესორი (1922), საქართველოს მეცნიერების დამსახურებული მოღვაწე (1941). კლინიკური ოტოლარინგოლოგიის ფუძემდებელი საქართველოში. \n\n== ბიოგრაფია ==\n1900 წელს დაამთავრა პეტერბურგის სამხედრო სამედიცინო აკადემია. 1901 მუშაობა დაიწყო თბილისის სამხედრო ჰოსპიტალში, სადაც განაგებდა ყელ-ყურის განყოფილებას. პირველმა დანერგა საქართველოში ოტოლარინგოლოგიური ავადმყოფების ქირურგიული მკურნალობა. 1908–1910 მუშაობდა პროფესორ ნ. სიმანოვსკისთან პეტერბურგის სამხედრო სამედიცინო აკადემიაში. 1909 ასპისოვმა შემოიღო ლაბირინთის ფუნქციის გაგრილებული ჰაერით გამოკვლევის ახალი მეთოდი, რისთვისაც დაამზადა სპეციალური პორტატიული აპარატი. ამ მეთოდმა საერთო აღიარება პოვა. 1909 პირველად საქართველოში ამოიღო ბრონქებიდან უცხო სხეული, რითაც დასაბამი მისცა ჩვენში ბრონქო- და ეზოფაგოსკოპიას. 1910-იდან მუშაობდა საზღვარგარეთ ევროპის გამოჩენის ოტოლარინგოლოგებთან (ა. პოლიცერთან, ვ. ურბანჩიჩთან და სხვ.). 1914-იდან განაგრძო მუშაობა თბილისის სამხედრო ჰოსპიტალში. 1922–1952 იყო  თსუ-ს სამკურნალო ფაკულტეტის ოტოლარინგოლოგიის კათედრის  (1930-იდან თბილისის სახელმწიფო სამედიცინო ინსტიტუტის   ყელ-ყურ-ცხვირის კათედრა) გამგე. ასპისოვმა შეისწავლა ლაბირინთის გაღიზიანების გავლენა ელექტროენცეფელოგრამაზე, დაადასტურა ვესტიბულარული აპარატის წარმომადგენლობა დიდი ტვინის ქერქში. 1932 დააარსა საქართველოს ოტოლარინგოლოგთა სამეცნიერო საზოგადოება, რომლის უცვლელი თავმჯდომარე იყო გარდაცვალებამდე. ასპისოვი დაჯილდოებულია შრომის წითელი დროშისა და საპატიო ნიშნის ორდენებით.\n\n== ლიტერატურა ==\n\n\n\n\n\n\nკატეგორია: წითელი დროშის ორდენის კავალრები\nკატეგორია:დაბადებული  1877\nკატეგორია:გარდაცვლილი   13 ივლისი\nკატეგორია:გარდაცვლილი  1952\nკატეგორია:საპატიო ნიშნის ორდენის კავალრები", "url": "https://ka.wikipedia.org/wiki/ნიკოლოზ_ასპისოვი", "length": 1799}
{"id": "1648", "title": "ავსტრია", "text": "'''ავსტრია''' (), ოფიციალურად '''ავსტრიის რესპუბლიკა''' () — ფედერალური სახელმწიფო ცენტრალურ ევროპაში, რომელსაც არ გააჩნია ზღვაზე გასასვლელი. შედგება ცხრა ფედერალური შტატისგან; ერთ-ერთი მათგანია ვენა, ქვეყნის დედაქალაქი და უდიდესი ქალაქი. ჩრდილო-დასავლეთით ესაზღვრება გერმანია, ჩრდილოეთით — ჩეხეთი, აღმოსავლეთით — უნგრეთი, ჩრდილო-აღმოსავლეთით — სლოვაკეთი, სამხრეთით — სლოვენია და იტალია, დასავლეთით - შვეიცარია და ლიხტენშტაინი. ფართობი — 83 879 კმ². მოსახლეობა — დაახლოებით 9 მილიონი. სახელმწიფო ენა — გერმანული,<ref name=\"Britannica\"></ref> ასევე ოფიციალური ენებია: გრადიშიულ-ხორვატიული, უნგრული და სლოვენური.<ref name=\"CIA-1\"></ref> დღესასწაული — 26 ოქტომბერი, მუდმივი ნეიტრალიტეტის გამოცხადების დღე (1955).\n\nავსტრია პირველად 976 წელს, მარკის სტატუსით გამოჩნდა და შემდეგ გადაიქცა სამთავროდ და საჰერცოგოდ. XVI საუკუნის ბოლოს ავსტრია გახდა ჰაბსბურგთა მონარქიის გული და ჰაბსბურგების, ერთ-ერთი ყველაზე გავლენიანი სამეფო დინასტიის, „უმცროსი-ფილიალი“. როგორც სამთავრო, იყო საღვთო რომის იმპერიის ადმინისტრაციული ცენტრი. XIX საუკუნის დასაწყისში ავსტრიამ ჩამოაყალიბა საკუთარი იმპერია, რომელიც გერმანიის კავშირის წამყვანი ძალა, თუმცა იგი კვლავ აგრძელებდა საკუთარ კურსს გერმანიის სხვა სახელმწიფოებისგან დამოუკიდებლად. ავსტრო-პრუსო-იტალიური ომის შემდეგ, ავსტრია-უნგრეთის შეთანხმების საფუძველზე ჩამოყალიბდა ორმაგი სახელმწიფო - ავსტრია-უნგრეთის იმპერია.\n\nავსტრია-უნგრეთის სავარაუდო მემკვიდრის, ფრანც ფერდინანდის მკვლელობის შემდეგ, ფრანც იოზეფ I-ის მეთაურობით ავსტრია პირველ მსოფლიო ომში ჩაერთო. მონარქიის დამარცხებისა და დაშლის შემდეგ, გერმანიასთან კავშირის დამყარების მიზეზით გამოცხადდა, რომ იქმნებოდა გერმანია-ავსტრიის იმპერია, თუმცა საბოლოოდ, კავშირი ვერ შედგა. 1919 წელს ავსტრიის პირველი რესპუბლიკა გახდა ავსტრიის კანონიერი „მემკვიდრე“. 1938 წელს ავსტრიაში დაბადებულმა ადოლფ ჰიტლერმა, რომელიც გახდა გერმანიის რაიხის კანცლერი, ანშლუსით ავსტრიის ანექსიას მიაღწია. 1945 წელს ნაცისტური გერმანიის დამარცხების შემდეგ, ავსტრია ხელახლა დაარსდა როგორც სუვერენული და თვითმმართველი დემოკრატიული ერი, რომელიც ცნობილია მეორე რესპუბლიკის სახელით.\n\nმმართველობის მხრივ, ავსტრია არის საპარლამენტო წარმომადგენლობითი დემოკრატია უშუალოდ არჩეული ფედერალური პრეზიდენტით (სახელმწიფოს მეთაური) და კანცლერით (ფედერალური მთავრობის მეთაური). ძირითადი ქალაქებია გრაცი, ლინცი, ზალცბურგი და ინსბრუკი. მთლიანი შიდა პროდუქტის მიხედვით, ავსტრია შედის მსოფლიოს 20 უმდიდრეს ქვეყანაში. ქვეყანამ მიაღწია ცხოვრების მაღალ სტანდარტს: 2018 წელს მსოფლიოში ავსტრიელები ადამიანების განვითარების ინდექსით მსოფლიოში მე-20 ადგილზე იყვნენ. ცხოვრების დონის მაჩვენებლით, ვენა საერთაშორისო რეიტინგში მუდმივად პირველ ადგილს ინარჩუნებს.<ref></ref>\n\n1955 წელს, ავსტრიამ საგარეო პოლიგტიკურ საკითხებში მუდმივი ნეიტრალიტეტი გამოაცხადა. 1955 წლიდან არის გაეროს წევრი,<ref>Jelavich 267</ref> ევროპის კავშირს იგი 1995 წელს შეუერთდა.<ref name=\"CIA\"></ref> ავსტრიაში მდებარეობს ევროპის უშიშროებისა და თანამშრომლობის ორგანიზაციისა და ნავთობის ექსპორტიორ ქვეყანათა ორგანიზაციის სათაო ოფისები; აგრეთვე, ქვეყანა არის ეკონომიკური თანამშრომლობისა და განვითარების ორგანიზაციის და ინტერპოლის დამფუძნებელი წევრი.<ref name=\"OECD\"></ref> ავსტრიამ 1995 წელს ხელი მოაწერა შენგენის ხელშეკრულებას,<ref name=\"Schengen\"></ref> ხოლო 1999 წელს ქვეყანამ ევრო ვალუტად მიიღო.<ref></ref>\n\n== სახელწოდება ==\nმინი|მარცხნივ| 996 წლის დოკუმენტი ''Ostarrîchi document''. სადაც პირველად იყო გამოყენებული ტერმინი: ''Ostarrîchi''\n* '''ოფიციალური''': ქართულად — ავსტრიის რესპუბლიკა; გერმანულად — .\n* '''ეტიმოლოგია''' — IX საუკუნეში იგი ფრანკთა იმპერიის განაპირა აღმოსავლეთ ნაწილს წარმოადგენდა და კარლოს დიდი მას ''Ostarrîchi''-ს უწოდებდა, რაც „აღმოსავლეთის ქვეყანას“ ნიშნავს. პირველად ეს ტერმინი გამოყენებულ იყო 996<ref name=\"University of Klagenfurt\"></ref> წელს, დოკუმენტში: ''Ostarrîchi document''. XI საუკუნეში გამოჩნდა ტერმინი Ostarrichi. აქედანაა მიღებული მისი დღევანდელი სახელი Österreich — გერმანულად, Autriche — ფრანგულად და Austria — ლათინურად.\n* '''ქვეყნის კოდი''' — AT.\n\n== გეოგრაფია ==\n\nthumb|left|200px|ავსტრიის ფედერაცია\nავსტრია მდებარეობს ცენტრალურ ევროპაში, აღმოსავლეთიდან დასავლეთისაკენ და ბალტიის სანაპიროებიდან ხმელთაშუა ზღვამდე გამავალ მნიშვნელოვან გზების გადაკვეთაზე. მისი მოსაზღვრე ქვეყნებია: გერმანია, ჩეხეთი, სლოვაკეთი, უნგრეთი, სლოვენია, იტალია, შვეიცარია, ლიხტენშტაინი.\n\nავსტრიის ბუნება მრავალფეროვანია. ევროპის ყველაზე დიდი მდინარე დუნაი გადის ავსტრიაში. ავსტრიის თითქმის ¾ უჭირავთ აღმოსავლეთ ალპებს (გროსგლოკნერის მწვერვალი 3797&nbsp;მ-ია). ბევრი მწვერვალი მუდმივი თოვლითა და ყინულითაა დაფარული, ქვევით გადაშლილია ალპური და სუბალპური მდელოები, რომლებიც შესანიშნავი საძოვრებია. 2000-2200 მ სიმაღლემდე მთის ფერდობები ტყითაა დაფარული. მხოლოდ ფინეთსა და შვედეთს ჩამორჩება ავსტრია ტყის სიმდიდრით. \n\nავსტრიის აღმოსავლეთ ნაწილში მთები დაბლდება. აქ იჭრება შუა დუნაის დაბლობის ნაწილი — ვენის აუზი. ჩრდილო-აღმოსავლეთის ვაკე და გორაკიანი ტერიტორია უფრო დასახლებული და ეკონომიკურად მნიშვნელოვანი რაიონია. ავსტრია მდინარეებით მდიდარი ქვეყანაა, რომლებზეც არაერთი ჰიდროელექტროსადგურია აგებული. სანაოსნოდ მხოლოდ დუნაია გამოყენებული. ბოდენისა და ნოიზიდლერ-ზეეს დიდი ტბების მხოლოდ ნაწილი ეკუთვნის ავსტრიას.\n\nავსტრია მდიდარია სასარგებლო წიაღისეულით. აქ იღებენ ნავთობს (ჩრდილო-აღმოსავლეთში), მურა ნახშირს, რკინის მადანს, მაგნეზიტს (მსოფლიოში ყველაზე დიდი მარაგითა და მოპოვებით), გრაფიტს. არის ფერადი ლითონების მცირე საბადოებიც.\n\n* '''ფართობი''' — 83 900 კმ².\n* '''ბუნება''': ქვეყნის ¾ ალპებს უკავია. უმაღ. მწვერვალი — გროსგლოკნერი 3&nbsp;797 მ; უდიდესი მდინარეები (კმ) — დუნაი 350 (სულ 2860), მური 348 (სულ 444), ინი 280 (სულ 510); უდიდესი ტბა — (კმ²) - ნოიზიდლერზეე 132 (სულ 152); კლიმატი — კონტინენტური, ალპური.\n* '''ბუნებრივი რესურსები''' — რკინის მადანი, ნავთობი, საშენი ხე-ტყე, მაგნეზიტი, ტყვია, ქვანახშირი, სპილენძი, ჰიდროენერგია.\n\n===კლიმატი===\nავსტრიის დიდი ნაწილი მოქცეულია ცივი ზომიერი კლიმატის ზონაში, სადაც ხშირად ვხვდებით ტენიან ქარს. ქვეყნის დაახლოებით სამი მეოთხედი ნაწილი ალპებს უკავია და აღნიშნულ ტერიტორიებზე, შესაბამისად, ალპური კლიმატი დომინირებს. აღმოსავლეთით, შუა დუნაის დაბლობსა და დუნაის ხეობის გასწვრივ, კლიმატე შედარებით კონტინენტური ხდება; აქ, ალპურ ზონასთან შედარებით, ნაკლები წვიმა მოდის. მიუხედავად იმისა, რომ ზამთრის პერიოდში ავსტრიაში ცივა (−10°C-დან 0°C-მდე), ზაფხული შეიძლება საკმაოდ მაღალი ტემპერატურა დაფიქსირდეს.<ref name=\"Climate\"></ref>\n\nკიოპენის კლიმატის კლასიფიკაციის მიხედვით, ავსტრიაში ვხვდებით შემდეგი კლიმატის ტიპებს: ოკეანური კლიმატი, ნოტიო კონტინენტური კლიმატი, სუბარქტიკული/სუბალპური კლიმატი, ტუნდრისთვის დამახასიათებელი კლიმატი, პოლარული კლიმატი. მნიშვნელოვანია აღინიშნოს, რომ ავსტრიას შეიძლება ჰქონდეს ძალიან ცივი, ძლიერი ზამთარი, მაგრამ უმეტეს შემთხვევაში, ქვეყანაშ ვხვდებით ისეთ ზამთარს, როგორსაც აღნიშნულ კლიმატურ სარტყელში მდებარე სხვა ტერიტორიებზე ვხვდებით (მაგალითად, სამხრეთ სკანდინავიასა და აღმოსავლეთ ევროპაში). აგრეთვე, ხეობებთან და დაბლობებთან შედარებით, შემაღლებულ ადგილებში ზაფხული უფრო ცივია. ოკეანური კლიმატის გავლენის გამო, ალპების გარშემო არსებული ტუნდრისთვის დამახასიათებელი და სუბარქტიკული კლიმატი სხვა ამგვარ ტერიტორიებთან შედარებით უფრო თბილია.<ref name=ZAMG></ref><ref></ref><ref></ref>\n\n== ისტორია ==\n\nავსტრიის ტერიტორიაზე ადრეული ცხოვრების პერიოდი განეკუთვნება პალეოლითის ხანას. ბევრია რკინის ხანის არქეოლოგიური კულტურა. ქვეყნის ტერიტორიაზე სახლობდნენ ილირიული ხალხები, რომლებსაც ძვ. წ. 500-400 წლებში კელტები შეესივნენ. მდინარე დუნაის სამხრეთით მდებარე ტერიტორიები რომაელებმა დაიპყრეს და გაჩნდა რომაული ცენტრები: ვინდობონა (ვენა), იუვავუმი (ზალცბურგი), მუტენი (ლაითის ბრუკი) და სხვა.\n\nXIV—XV საუკუნეებში ჰაბსბურგებმა დაიწყეს ავსტრიის საჰერცოგოს პროვინციების შემოერთება. 1438 წელს ჰერცოგი ალბრეხტ II ჰაბსბურგი მისი სიმამრის, სიგიზმუნდ I ლუქსემბურგის მემკვიდრედ აირჩიეს, თუმცა ალბერტმა მხოლოდ ერთი წელი იმეფა. ამ დროიდან საღვთო რომის იმპერიის ყველა იმპერატორი ჰაბსბურგების გვარიდან იყო, გარდა ერთი გამონაკლისისა.\n\nაგრეთვე ჰაბსბურგებმა მემკვიდრეობითი მიწების გარდა სხვა მიწების შემოერთებაც დაიწყეს. 1477 წელს ფრიდრიხ III-ს ერთადერთი შვილი, ერცჰერცოგი მაქსიმილიანი დაქორწინდა მარია ბურგუნდიელზე, რის წყალობითაც ჰაბსბურგების საკუთრებაში გადავიდა ნიდერლანდების ნაწილი.<ref name=\"johnson 25\">Lonnie Johnson 25</ref><ref name=\"brook 11\">Brook-Shepherd 11</ref> მაქსიმილიანის ვაჟი, ფილიპე I დაქორწინდა კასტილიისა და არაგონის დედოფალზე, ხუანა I შეშლილზე, რისი საშუალებითაც ჰაბსბურგებმა მემკვიდრეობით მიიღეს ესპანეთი, იტალია, აფრიკა და ახალი მსოფლიო.<ref name=\"johnson 25\" /><ref name=\"brook 11\" />\n\n1526 წელს მოჰაჩის ბრძოლაში ოსმალეთმა ვერ მოახდინა ბოჰემიის და უნგრეთის ნაწილის ოკუპირება ავსტრიის მმართველობის გამო.<ref>Lonnie Johnson 26</ref> ოსმალეთის ექსპანსიამ უნგრეთში გამოიწვია ხშირი კონფლიქტები ორ დიდ იმპერიას შორის, რომელთა შორის გამოირჩევა ცამეტწლიანი ომი უნგრეთში, რომელიც 1593-1606 წლებში მიმდინარეობდა.\n\nავსტრიის რესუპუბლიკა შეიქმნა 1918 წლის ნოემბერში, მას შემდეგ, რაც ავსტრია-უნგრეთის მონარქია დაიშალა. მაშინ გამოცხადდა გერმანულ-ავსტრიული რესპუბლიკა, რომელიც უნდა ყოფილიყო გერმანიის ნაწილი. თუმცა 1919 წლის სენ-ჟერმენის საზავო ხელშეკრულების შედეგად, ავსტრიას აეკრძალა გერმანიასთან შეერთება, ამიტომ ავსტრიის რესპუბლიკა გახდა დამოუკიდებელი სახელმწიფო.\n\n1919 წელს მიღებული იქნა ფედერალური კონსტიტუციური კანონი, რომელმაც ავსტრია ფედერაციულ დემოკრატიულ საპარლამენტო რესპუბლიკად გამოაცხადა, ხოლო ფედერაციული საბჭო, რომელიც შედგებოდა ფედერალური და ეროვნული საბჭოსაგან, ფედერალური პრეზიდენტისაგან, ფედერალური კანცლერისაგან და ფედერალური მთვრობისაგან საკანონმდებლო ორგანოდ იქნა აღიარებული.\n\n1933 წლის 4 მარტს ქრისტიან-სოციალისტმა ფედერალურმა კანცლერმა ედელბერტ დოლფუსმა დაშალა ფედერალური კრება და ერთი წლის შემდეგ გამოსცა ე. წ. „მაისის კონსტიტუცია“, რომელიც ამარტივებდა ფედერალურ კრებას. „მაისის კონსტიტუცია“ შეცვალა კორპორატიულმა სახალხო წარმომადგენლობამ.\n\n1938 წელს მოხდა მისი შეერთება ნაცისტურ გერმანიასთან (ანშლუსი), ხოლო ავსტრიის მიწები გერმანიის რეიხის შემადგენლობაში შევიდა.\n\n1945 წლის აპრილში ანტიჰიტლერული კოალიციის ქვეყნების ჯარებმა ავსტრიიდან განდევნეს ვერმახტი, ფაშისტი გუბერნატორები გადააყენეს, რის შედეგადაც ხელისუფლება გადაეცა ფაშიზმის მოწინააღმდეგე ხელისუფლებას და 1945 წლის 27 აპრილს შეიქმნა დროებითი სახელმწიფო ხელისუფლება სოციალ-დემოკრატებისაგან, კომუნისტებისა და ქრისტიან-სოციალისტებისგან, რომლის სათავეში შტატ-კანცლერის თანამდებობაზე სოციალ-დემოკრატი კარლ რენერი მოვიდა. დაიწყო დენაციფიკაციის პროცესი, რის შედეგადაც ავსტრია ანტიჰიტლერული კოალიციის 4 წევრ-სახელმწიფოს ჯარებით იქნა ოკუპირებული და დაიყო ოკუპაციის 4 ზონად: საბჭოთა, ბრიტანულ, ამერიკულ და ფრანგულ ზონებად. 1945 წლის 4 ივლისს უშუალოდ დენაციფიკაციის კონტროლისათვის შეიქმნა მოკავშირეთა საკონტროლო კომისია, რომელიც შედგებოდა ავსტრიის კომუნისტური და დემოკრატიული პარტიებისგან, ხოლო 1945 წლის 25 ნოემბერს ჩატარდა ეროვნული საბჭოს არჩევნები. 1945 წლის შემოდგომაზე აღდგა 1919 წლის ფედერალური კონსტიტუციური კანონი. სამშვიდობო ხელშეკრულებაზე მოლაპარაკება დაიწყო 1947 წელს, მაგრამ ის 1955 წლის 15 მაისს დაიდო. იმავე წლის ოქტომბერში მიიღეს კანონი ავსტრიის მუდმივი ნეიტრალიტეტის შესახებ, რომელსაც იგი იცავს დღემდე. 25 ოქტომბერს მოკავშირეთა ჯარები გაიყვანეს ავსტრიის ტერიტორიიდან.\n\n== სახელმწიფო მოწყობა ==\nthumb|მარჯვნივ|კანცლერის რეზიდენცია\n* '''პოლიტიკური სისტემა''' — დემოკრატიული ფედერაციული რესპუბლიკა.\n* '''სახელმწიფოს მეთაური''' — პრეზიდენტი.\n* '''მთავრობის მეთაური''' — კანცლერი.\n* '''საკანონმდებლო ორგანო''' — ორპალატიანი პარლამენტი (183+62 წევრი).\n* '''ეროვნული დღესასწაული''' — 26 ოქტომბერი, მუდმივი ნეიტრალიტეტის შესახებ კანონის მიღების დღე (1955).\n\n== ადმინისტრაციული დაყოფა ==\n\nავსტრია ადმინისტრაციულ-ტერიტორიულად იყოფა 9&nbsp;მხარედ (Bundesland), მათ შორის არის დედაქალაქი ვენა. მხარეებს აქვთ თავისი კონსტიტუციები, პარლამენტები და მთავრობები. ავსტრიის მხარებია (ფრჩხილებში ადმინისტრაციული ცენტრები):\n# ვენა (ვენა)\n# ბურგენლანდი (აიზენშტადტი)\n# ზალცბურგი (მიწა) (ზალცბურგი)\n# ზემო ავსტრია (ლინცი)\n# კარინტია (ქლაგენფურტი)\n# ტიროლი (ინსბრუკი)\n# ფორარლბერგი (ბრეგენცი)\n# ქვემო ავსტრია (სანქტ-პიოლტენი)\n# შტირია (იგივე შტაიერმარკი, გრაცი)\n\n==ქალაქები==\nმოსახლეობის თითქმის მეოთხედი ვენაში ცხოვრობს. ქალაქი ლამაზადაა გაშენებული დუნაის ნაპირზე. ვენას მჭიდროდ ეკვრის ალპების ერთ-ერთი განშტოება — ვენის ტყე. მისი სიმაღლიდან იშლება ქალაქის ფართო პანორამა: ცენტრიდან რადიუსებით მიემართებიან მთავარი ქუჩები, რომლებსაც წრიული მაგისტრალები კვეთს. მოჩანს ეკლესიების გოთური კოშკები, პარკები. ვენა მდიდარია არქიტექტურული ძეგლებით. ქალაქის ცენტრში არის ავსტრიელ ხუროთმოძღვართა უძველესი ქმნილებები: წმინდა სტეფანეს ტაძარი, იმპერატორის ყოფილი სასახლე და სხვა ისტორიული ნაგებობანი. რინგშტრასეზე განლაგებულია პარლამენტი, ქალაქის რატუშა, მუზეუმები, თეატრები და ევროპაში ერთ-ერთი უძველესი უნივერსიტეტი.\n\nვენის გარდა ავსტრიაში კიდევ ოთხი მნიშვნელოვანი ქალაქია: ლინცი, გრაცი, ზალცბურგი და ინსბრუკი. ლინცი ზემო ავსტრიის მხარის მთავარი ქალაქია. იგი შავი მეტალურგიისა და კოქსქიმიის ცენტრია. ფოლადჩამომსხმელი ქარხნები და საწარმოები, რომლებიც აწარმოებენ მოწყობილობას მეტალურგიულ, ქიმიურ და სხვა ქალაქებისათვის, გაერთიანებულია მძლავრ კონცერნ „ფესტალპინეში“. იგი ერთ-ერთი უდიდესი კონცერნია ევროპაში. გრაცი შტირიის ადმინისტრაციული ცენტრია. იგი სატრანსპორტო მანქანათმშენებლობის და კვების მრეწველობის მსხვილი ცენტრია. გრაცი ცნობილია თავისი სასწავლებლებით, განსაკუთრებით ძველი უნივერსიტეტით. ზალცბურგი ამავე სახელწოდების მხარის ცენტრია. იგი ცნობილია თავისი ძველი მუსიკალური ტრადიციებით. ზალცბურგში დაიბადა მოცარტი. მდინარე ინის ხეობაში მდებარეობს ტიროლის ცენტრი ინსბრუკი. იგი არის ევროპული მნიშვნელობის დიდი სატრანსპორტო კვანძი და საერთაშორისო ტურიზმის ცენტრი, ალპინისტებისა და სამთომეთხილამურეთა „დედაქალაქი“.\n\n== დემოგრაფია ==\nupright=1.25|thumb|ბავშვები ავსტრიაში, აუს (ვორარლბერგი) მახლობლად\n''სტატისტიკ-ავსტრიის'' 2020 წლის მონაცემების მიხედვით, ქვეყნის მოსახლეობა დაახლოებით 9&nbsp;მილიონია.<ref></ref> ქვეყნის დედაქალაქის, ვენას მოსახლეობა აღემატება 1.9 მილიონს (2.6 მილიონი გარეუბნების ჩათვლით), რაც მთლიანი მოსახლეობის დაახლოებით მეოთხედია. იგი ცნობილია თავისი კულტურით და ცხოვრების მაღალი დონით. \n\nვენა მოსახლეობის მიხედვით, ავსტრიის ქვეყნებს შორის, ერთპიროვნული ლიდერია. მეორე უმსხვილესი ქალაქია გრაცი (291&nbsp;007), რომელსაც, შესაბამისად, ლინცი (206&nbsp;604), ზალცბურგი (155&nbsp;031), ინსბრუკი (131&nbsp;989) და კლაგენფურტი (101&nbsp;303) მოსადევს. ყველა სხვა ქალაქის მოსახლეობა 100&nbsp;000-ზე მცირეა.\n\nევროსტატის მიხედვით, 2018 წელს ავსტრიის მოსახლეობაში დაახლოებით 1.69 მილიონი უცხოეთში-დაბადებული ადამიანი შედიოდა, რაც მთლიანი მოსახლეობის 19.2 %-ს შეადგენს. აქედან 928&nbsp;700 (10.5 %) დაბადებულია ევროკავშირის გარეთ, ხოლო 762&nbsp;000 (8.6 %) - ევროკავშირის სხვა წევრ სახელმწიფოებში.<ref></ref> ქვეყნის მოსახლეობაში აგრეთვე შედის 483&nbsp;100 სხვა ქვეყანაში-დაბადებულთა მცხოვრებლების შთამომავალი.<ref></ref>\n\nავსტრიაში ერთ-ერთ ყველაზე უმსხვილეს ეთნიკურ ჯგუფს, დაახლოებით 350&nbsp;000 წევრით, თურქები ქმნიან.<ref></ref> 2003 წელს, ლეგალურად, 13&nbsp;000 თურქი შემოვიდა ქვეყანაში, ხოლო არალეგალურად შემოსულთა რაოდენობა უცნობია. ერთად, სერბები, ხორვატები, ბოსნიელები, მაკედონელები და სლოვენიები, ავსტრიის მთლიანი მოსახლეობის დაახლოებით 5.1 %-ს ადგენენ.\n\n2017 წლის მონაცემებით, შობადობის მაჩვენებელი იყო 1.52 ბავშვი/ქალზე,<ref></ref> რაც საშუალო სტანდარტთან შედარებით (2.1 ბავშვი/ქალზე) დაბალია; 2017 წელს დაფიქსირებული შედეგი მნიშვნელოვნად ჩამორჩება 1873 წელს დაფიქსირებულ შედეგს (4.83 ბავშვი/ქალზე).<ref></ref> 2015 წელს, დაუქორწინებელი ქალების ბავშვებს მიეკუთვნებოდა მთლიანი ახლადდაბადებული ბავშვების 42.1 %.<ref></ref> შედეგად, ავსტრიას, საშუალოდ 44.2 წლით, მსოფლიოში მე-12 ყველაზე ხნიერი მოსახლეობა ჰყავს.<ref name=\"cia.gov\"> </ref> 2016 წლის მონაცემებით, სიცოცხლის საშუალო ხანგრძლოვობა არის 81.5 წელი (78.9 წელი კაცებში, ხოლო 84.3 წელი ქალებში).<ref></ref>\n\nლაპარაკობენ გერმანულ დიალექტებზე. კარინტიასა და შტირიაში ცხოვრობენ სლოვენები, აღმოსავლეთით კი ხორვატები და უნგრელები. ავსტრიის ერი ჩამოყალიბდა სხვადასხვა ეროვნებებისა და ტომების შერევის შედეგად, რომლებშიც თუმცა ჭარბობდნენ გერმანელები, მაგრამ არანაკლები როლი ითამაშეს კელტებმა, რეტებმა, ილირიელებმა, მოგვიანებით კი სლავებმა.\n\n===ენა===\nავსტრიაში უმეტესწილად საუბრობენ სტანდარტულ ავსტრიულ გერმანულ ენაზე, რომელსაც განათლებაში, გამოცემებსა და ვებსაიტებში იყენებენ. აღნიშნული ენა ჩვეულებრივი გერმანულის თითქმის იდენტური ენაა, თუმცა ისინი ერთმანეთისგან ლექსიკით განსხვავდებიან. აღნიშნული სტანდარტული გერმანული ენა გამოიყენება ოფიციალურ კონტექსტებში გერმანიაში, ავსტრიაში, შვეიცარიასა და ლიხტენშტაინში; მას აგრეთვე იყენებენ იტალიაში, ბელგიასა და დანიაში მცხოვრები გერმანულენოვანი უმცირესობათა ჯგუფები. თუმცა, ავსტრიის სახელმწიფო ენა არა სტანდარტული გერმანული, არამედ ავსტრიულ-ბავარიულია (უმაღლესი გერმანული ადგილობრივი დიალექტური ფორმა). გერმანულ ენა ან მისი დიალექტური ფორმა ავსტრიის მთლიანი მოსახლეობის 88.6 %-სთის არის მშობლიური ენა, მათ შორის შედის გერმანიაში დაბადებული ავსტრიის მოქალაქეებიც (2.5 %); შემდეგ მოდიან: თურქულ (2.28 %), სერბულ (2.21 %), ხორვატულ (1.63 %), ინგლისურ (0.73 %), უნგრულ (0.51 %), ბოსნიურ (0.43 %), პოლონურ (0.35 %), ალბანურ (0.35 %), სლოვენურ (0.31 %), ჩეხურ (0.22 %), არაბულ (0.22 %) და რუმინულ (0.21 %) ენაზე მოსაუბრეები.<ref name=\"Language\"></ref>\n\n''სტატისტიკ-ავსტრიის'' 2001 წლის მონაცემების მიხედვით, ავსტრიაში სულ 710&nbsp;926 სხვა ქვეყნის მოქალაქე ცხოვრობდა. აქედან ყველაზე დიდ, 283&nbsp;334 წევრიან, ჯგუფს ქმნიან ყუფილი იუგოსლავიის სოციალისტური ფედერაციული რესპუბლიკის მოქალაქეები (მათგან 135&nbsp;336 საუბრობს სერბულ ენაზე; 105&nbsp;487 - ხორვატულ ენაზე; 31&nbsp;591 - ბოსნიურ ენაზე; 272&nbsp;414 -ადგილობრივ ენაზე; ამას ემატება 6902 სლოვენიურ და 4018 მაკედონიურ ენაზე მოსაუბრე).\n\nენობრივი და ეთნიკური თვალსაზრისით, ავსტრიაში მეორე უდიდეს ჯგუფს თურქები (ქურთების ჩათვლით) ქმნიან; მათი ამჟამინდელი რაოდენობა დაახლოებით არის 200 000-300 000.<ref></ref> შემდეგ მოდიან: 124&nbsp;392 გერმანულ ენაზე მოსაუბრე (იგულისხმება ის ხალხი, რომელთათვისაც გერმანული არის დედაენა; უმეტესად გერმანელი ემიგრანტები), 123&nbsp;417 ინგილისურ; 24&nbsp;446 ალბანურ; 17&nbsp;899 პოლონურ; 14&nbsp;699 უნგრულ; 12&nbsp;216 რუმინულ; 10&nbsp;000 მალაილურ; 7982 არბულ; 6891 სლოვაკურ; 6707 ჩეხურ; 5916 სპარსულ; 5677 იტალიურ; 5466 რუსულ; 5213 ფრანგულ; 4938 ჩინურ; 4264 ესპანურ; 3503 ბულგარულ ენაზე მოსაუბრეები.\n\n===რელიგია===\n\n\n2001 წელს, ავსტრიის მოსახლეობის 71 % რეგისტრირებული იყო,<ref name=\"Volkszählung\"></ref> როგორც კათოლიკე, ხოლო 5% თავს პროტესტანტად თვლიდა.<ref name=\"Volkszählung\" /> ავსტრიელი ქრისტიანები, როგორც კათოლიკეები, ასევე პროტესტანტები,<ref>Tax is only mandatory for Lutherans and Reformed.</ref> ვალდებულნი არიან გადაიხადონ წევრობის გადასახადი (გამოითვლება შემოსავლის მიხედვით — დაახლოებით 1 %) მათი ეკლესიისთვის; ამ გადახდას ეწოდება „Kirchenbeitrag“ („საეკლესიო წვლილი“). XX საუკუნის მეორე ნახევრიდან მოყოლებული, ავსტრიაში რელიგიის მიმდევრების და მსახურების რიცხვი მცირდება. 2018 წლის მონაცემებით, ავსტრიის კათოლიკურ ეკლესიას ჰყავს 5&nbsp;050&nbsp;000 წევრი (მთლიანი მოსახლეობის 56.9 %). 2015 წლის მონაცემების მიხედვით, საკვირაო ეკლესიას მოსახლეობის 7 %, ანუ 605&nbsp;828 ადამიანი ესწრება.<ref></ref> ლუთერანულმა ეკლესიამ 2001-2016 წლებში აგრეთვე მიმდევართა მნიშვნელოვანი ნაწილი, 74&nbsp;421 ადამიანი, დაკარგა.\n\n2001 წლის აღწერის მიხედვით, მოსახლეობის 12 %-ს არ მისდევდა არცერთ რელიგიას;<ref name=\"Volkszählung\" /> საეკლესიო ინფორმაციის თანახმად, ეს წილი 2015 წლისთვის 20 %-მდე გაიზარდა.<ref name=Kista>Church data  retrieved 14 January 2015</ref> დარჩენილი ხალხიდან, 2001 წლის მდგომარეობით დაახლოებით 340&nbsp;000 ავსტრიელი ირიცხებოდა სხვადასხვა მუსლიმურ ჯგუფებში; აღნიშნულ ჯგუფში ძირითადად ირიცხება თურქეთიდან, ბოსნია და ჰერცოგოვინადან და კოსოვოდან შემოსული ხალხი.<ref name=\"Volkszählung\" /> 2016 წლის მონაცემებით, ქვეყანაში მუსლიმთა რიცხვი გაორმაგებულია - დაახლოებით 700&nbsp;000.<ref>Zahl der Muslime in Österreich seit 2001 verdoppelt  diepresse.com, 4 August 2017.</ref> ქვეყანაში აგრეთვე ხვდებით დაახლოებით 180 000 მართლმადიდებლური ეკლესიების წევრს (უმეტესად სერბები), დაახლოებით 21 000 იეჰოვას მოწმეს<ref></ref> და დაახლოებით 8100 ებრაელს.<ref name=\"Volkszählung\" />\n\n== ეკონომიკა ==\nავსტრიას ექსპორტზე გააქვს მაგნეტიზი, გრაფიტი, დახერხილი ხე-ტყე, ქაღალდი, ცელულოზა. ექსპორტზე მოდის ქიმიური პროდუქციის მეოთხედი. \n\nსოფლის მეურნეობა თითქმის მთლიანად აკმაყოფილებს ქვეყნის მოთხოვნილებებს. გამოყენებულია მიწის ფართობის თითქმის ნახევარი, აქედან 40 % სათესია, ხოლო 60 % საათიბი და საძოვარია. სოფლის მეურნეობის მთავარი დარგია მესაქონლეობა. აშენებენ მსხვილ რქოსან საქონელს და ღორებს. მოჰყავთ მარცვლეული კულტურები, კარტოფილი, შაქრის ჭარხალი. ავსტრიაში ბევრი ბაღი და ვენახია. ჭარბობს მსხვილი მიწათმფლობელობა.\n\nქვეყნის ეკონომიკისათვის დიდი მნიშვნელობა აქვს ტურიზმს. ალპების ულამაზესი პეიზაჟი, დუნაის ხეობა, ვენის და სხვა ქალაქების მრავალი არქიტექტურული ძეგლი, მთის მცხოვრებთა თავისებური ყოფა ავსტრიაში ყოველწლიურად 10 მლნ-ზე მეტ ტურისტს იზიდავს.\n\nავსტრია მაღალგანვითარებული ინდუსტრიული ქვეყანაა, ე.ე.პ. მოცულობით (225 მლრდ&nbsp;$) მსოფლიოში 22-ე ადგილი უჭირავს.\n* '''წამყვანი დარგები''' - შავი მეტალურგია, მანქანათმშენებლობა, ელექტროტექნიკური, ქიმიური და ელექტროენერგეტიკული მრეწველობა.\n* '''ე.ე.პ. სტრუქტურა''' (%) - სოფლის მეურნეობა - 2, მრეწველობა - 40, მომსახურება - 67;\n* '''ე.ე.პ. ''' (1 სულზე) - 27 920 $.\n* '''ექსპორტი''' - მანქანათმშენებლობის პროდუქცია, სატრანსპორტო მოწყობილობანი, ქაღალდი და ცელულოზა, ლითონი, ფოლადი.\n* '''უდიდესი კომპანიები''' - აუსტრიან ეირლაინზი, ბანკი რაიფაიზენი.\n* '''ბიუჯეტი''' - 53 000 მლნ $.\n* '''ვალუტა''' - ევრო (EUR); 2002 წლამდე ავსტრიული შილინგი.\n\n=== ტურიზმი ===\n\n\n== მემკვიდრეობა ==\n\n* ვენა - ისტორიული ცენტრი, ბელვედერის პარკი, შონბრუნის სასახლე (XVI ს.) და ბაღები, მსოფლიოში უძველესი ზოოპარკი (1752 წ.);\n* ზალცბურგი - ისტორიული ცენტრი, მოცარტის სახლ-მუზეუმი, XI ს-ის ციხე;\n* გრაცი - ტევტონთა ორდენის რაინდთა ტაძარი (XIII ს.);\n* ინსბრუკი - ფიურსტენბერგის ციხე (XV ს.), იმპერატორის სასახლე (XVII&nbsp;ს.).\n\n== ცნობილი ავსტრიელები ==\n\n* კომპოზიტორები და მუსიკოსები - ვოლფგანგ ამადეუს მოცარტი, იოზეფ ჰაიდნი, იოჰან შტრაუსი (მამა), იოჰან შტრაუს II, ფრანც შუბერტი, ჰერბერტ ფონ კარაიანი, ჯო ზავინული;\n* მსახიობები - რომი შნაიდერი, არნოლდ შვარცენეგერი;\n* მეცნიერები - ლუდვიგ ბოლცმანი, ქრისტიან დოპლერი, გრეგორ მენდელი, ერვინ შრიოდინგერი;\n* ფილოსოფოსები - რუდოლფ შტაინერი, ზიგმუნდ ფროიდი;\n* მხატვარი - ოსკარ კოკოშკა, გუსტავ კლიმტი, ეგონ შილე, რუდოლფ ჰაუსნერი,  ჰერმან ნიჩი, არნულფ რაინდერი;\n* მწერლები - შტეფან ცვაიგი, ბერტა ფონ ზუტნერი;\n* პოლიტიკოსები - მარი ანტუანეტი, ადოლფ ჰიტლერი, ბრუნო კრაისკი, კურტ ვალდჰაიმი, თეოდორ ჰერცლი (ისრაელის დამაარსებელი), იორგ ჰაიდერი.\n* სპორტსმენი - ნიკი ლაუდა (ავტორბოლა).\n\n==ბიბლიოგრაფია==\n* \n* \n* \n* Rathkolb, Oliver. ''The Paradoxical Republic: Austria, 1945–2005'' (Berghahn Books; 2010, 301 pages). Translation of 2005 study of paradoxical aspects of Austria's political culture and society.\n* \n\n==რესურსები ინტერნეტში==\n\n* Austria entry at ''Encyclopædia Britannica''\n* Austria information from the United States Department of State\n* Austria at ''UCB Libraries GovPubs''\n* \n* Information on Austria Sorted by regions. Choose from 5 languages.\n* Austria profile from the BBC News\n* Geographic data related to Austria at OpenStreetMap\n* Key Development Forecasts for Austria from International Futures\n\n== სქოლიო ==\n\n\n\n\n\n\n\n\n \nკატეგორია:ევროპის ქვეყნები\nკატეგორია:ევროკავშირის წევრი სახელმწიფოები\nკატეგორია:გაეროს წევრი სახელმწიფოები\nკატეგორია:გერმანულენოვანი ქვეყნები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/ავსტრია", "length": 22820}
{"id": "1649", "title": "ბელგია", "text": "'''ბელგია''' (; ; ), ოფიციალურად '''ბელგიის სამეფო''' (, , ) — სახელმწიფო დასავლეთ ევროპაში. სამხრეთ-დასავლეთით ესაზღვრება საფრანგეთი (620 კმ), ჩრდილოეთით — ნიდერლანდები (450 კმ), აღმოსავლეთით გერმანია (167 კმ) და ლუქსემბურგი (148 კმ), ჩრდილო-დასავლეთით აკრავს ჩრდილოეთის ზღვა. სანაპირო ხაზის სიგრძეა 66 კმ. ბელგია მდებარეობს დასავლეთი ევროპის ბევრი ქვეყნის დამაკავშირებელი მნიშვნელოვანი სატრანსპორტო მაგისტრალების გზაჯვარედინზე. ფართობი 30,689  კმ². ქვეყნის დედაქალაქი და უდიდესი ქალაქია ბრიუსელი. ოფიციალური ენებია: ნიდერლანდური, ფრანგული და გერმანული.\n\nბელგია კონსტიტუციური საპარლამენტო მონარქიაა. ადმინისტრაციულ-ტერიტორიული მოწყობის ფორმა ფედერაციულია. ფულის ერთეულია ევრო. 2014 წლის აღწერის მონაცემებით ბელგიაში ცხოვრობდა 11,492,641 ადამიანი. ეროვნული შემადგენლობით ბელგიის მოსახლეობა 2 ძირითად ჯგუფად იყოფა: ფლამანდელები და ვალონები. ამ ორი ჯგუფის ტერიტორიული განსახლების საზღვარი გადის ბრიუსელის სამხრეთით. ბელგიის კონსტიტუცია სარწმუნოების თავისუფლების გარანტიას იძლევა. მოსახლეობის უმეტესობა კათოლიკეა, არიან აგრეთვე პროტესტანტები, იუდეველები და სხვა.\n\nძვ. წ. III საუკუნიდან ბელგიის ტერიტორია დასახლებული იყო ბელგების კელტური ტომებით. ქვეყნის სახელწოდება ბელგების სახელწოდებასთან არის დაკავშირებული. ძვ. წ. 57 წელს რომაელებმა დაიპყრეს. III-V საუკუნეებში ბელგიის ტერიტორიაზე დასახლდნენ გერმანული ტომები — ფრანკები, ფრიზები და საქსები, რამაც გამოიწვია ჩრდილოეთ ბელგიის ადრინდელი ბელგურ-რომაული მოსახლეობის გაგერმანელება. V-IX საუკუნეებში ბელგიის ტერიტორია შედიოდა ფრანკთა სახელმწიფოს შემადგენლობაში. XIV საუკუნის დასასრულს ბელგიის თითქმის მთელი ტერიტორია ბურგუნდიის ჰერცოგთა გამგებლობაში მოექცა, ხოლო 1516 წელს ესპანეთს დაემორჩილა.\n\n1795 წელს ბელგია საფრანგეთს შეუერთდა. შემდეგ, ვენის კონგრესის გადაწყვეტილებით ბელგია ნიდერლანდებს შეუერთდა. ლონდონის კონფერენციამ 1830-1831 წლებში ცნო ბელგიის სუვერენიტეტი და გამოაცხადა მისი სამუდამო ნეიტრალიტეტი. პირველი მსოფლიო ომის დასაწყისში გერმანიამ დაარღვია ბელგიის ნეიტრალიტეტი და თავისი ჯარებით დაიკავა მისი ტერიტორია. 1940 წლის 10 მაისს გერმანიის ფაშისტურმა არმიამ კვლავ დაარღვია ბელგიის ნეიტრალიტეტი. ბელგიის მთავრობა ლონდონში წავიდა.\n\nბელგია არის ევროპის კავშირის, გაეროსა და ჩრდილოატლანტიკური ხელშეკრულების ორგანიზაციის წევრი ქვეყანა. 1944 წლის 5 სექტემბერს შეიქმნა ეკონომიკური კავშირი ბენილუქსი, რომელიც არის შემოკლებული სახელწოდება ბელგიის, ნიდერლანდისა და ლუქსემბურგისა. ბელგიის დედაქალაქ ბრიუსელში განლაგებულია ევროპის კავშირის შტაბ-ბინა, აგრეთვე ნატოს ოფისი და ბენილუქსის ქვეყნების სეკრეტარიატი.\n\n== ისტორია ==\nბელგიის სამეფო დამოუკიდებელი გახდა 1830 წელს. მსოფლიო ომების დროს იყო გერმანიის აგრესიის ობიექტი. 1945 წლიდან ევროპული თანამშრომლობის (ბენილუქსი, ევროპის საბჭო, ნატო, ევროპის კავშირი) ცენტრია. 1980 წელს - შეიქმნა მმართველობის რეგიონული სტრუქტურები ფლანდრიის, ვალონიისა და ბრიუსელისათვის. 1992 წელს გამოცხადდა, რომ შემოღებული იქნებოდა ფედერაციული სისტემა. 1994 წელს მიღებულ იქნა ახალი კონსტიტუცია.\n\n== გეოგრაფია ==\n\nthumb|left|upright=1.45|ბელგიის რელიეფური რუკა\nქვეყანა დასავლეთ ევროპაში, ევროკავშირის წევრი. მას საზღვრები აქვს: საფრანგეთთან - 620 კმ., გერმანიასთან - 167 კმ., ლუქსემბურგთან - 148 კმ., ნიდერლანდებთან - 450 კმ. ბელგიის ფართობი შეადგენს 30 528 კმ²-ს.<ref name=CIA></ref> ის მდებარეობს 49°30 - 51°30 ჩრდილოეთ განედებსა და 2°33 - 6°24 აღმოსავლეთ გრძედებს შორის.<ref> Geografische beschrijving van België – Over Belgie – Portaal Belgische Overheid. Belgium.be. Retrieved on 12 August 2013.</ref>\n\nბელგიის სანაპირო ზოლი ჩრდილოეთის ზღვასთან ძირითადად წარმოადგენს ქვიშის დიუნებსა და პოლდერებს. ბელგიის ტერიტორიის უდიდესი ნაწილი წარმოადგენს ტყიან გორაკებს რომელიც დაღარულია ხევებით და კლდოვანი კანიონებით. ქვეყნის აღმოსავლეთ ნაწილში, გერმანიის საზღვართან ახლოს არის მაღალი ჭაობის პლატო, სადაც მდებარეობს ქვეყნის უმაღლესი წერტილი ბოტრანჟი. მისი სიმაღლე შეადგენს 694 მ-ს.<ref></ref><ref></ref>\nბელგიის უდიდესი მდინარეებია - შელდა 207 (ბელგიაში, სულ 370) და მეზი 183 (ბელგიაში, სულ 933). უდიდესი ტბა - ო-დერი; კლიმატი - ოკეანური.\n\nბუნებრივი რესურსები - ქვანახშირი, ბუნებრივი აირი.\n\n===კლიმატი===\nკიოპების კლასიფიკაციის მიხედვით, ბელგია ხასიათდება ოკეანური კლიმატით; ჩრდილო-დასავლეთ ევროპის დიდი ნაწილის მსგავსად, ბელგიაშიც თითოეულ სეზონში ნალექების დიდი ოდენობა მოდის.<ref> ''(direct: Final Revised Paper )''</ref> საშუალოდ —3 გრადუს ტემპერატურით, იანვარი ყველაზე ცივი თვეა, ხოლო ყველაზე თბილი თვე, საშუალოდ 18 გრადუსით, ივლისია. საშუალო ნალექების რაოდენობა თებერვალი-აპრილის პერიოდში 54 მმ-ია, ხოლო ივლისში - 78 მმ. 2000-2006 წლებში საშუალო ყოველდღიური ტემპერატურა 7-14 გრადუსებს შორის მერყეობს, ხოლო ყოველთვიური ნალექების რაოდენობა დაახლოებით 74 მმ-ის ტოლია.<ref></ref>\n\n===პროვინციები===\nბელგიის ტერიტორია დაყოფილია სამ რეგიონად, რომელთაგან ორი, ფლამანდრიის რეგიონი და ვალონსის რეგიონი, თავის მხრივ, პროვინციებად არის დაყოფილი; მესამე რეგიონი, დედაქალაქ ბრიუსელის რეგიონი, არც პროვინციაა და არც პროვინციის ნაწილი.\n\n== სახელმწიფო ==\n* '''პოლიტიკური სისტემა''' - კონსტიტუციური მონარქიის ქვეშ მყოფი ფედერალური საპარლამენტო დემოკრატია.\n* '''სახელმწიფოს მეთაური''' - სამეფოს მმართველია საქს-კობურგ-გოთას დინასტია. ბელგიის მეფეები: 1831 - ლეოპოლდ I, 1865 - ლეოპოლდ II, 1900 - ალბერტ I, 1934 - ლეოპოლდ III, 1951 - ბოდუენ I, 1993 წლიდან - ალბერტ II (ALBERT II).\n* '''მთავრობის მეთაური''' - პრემიერ-მინისტრი (შარლ მიშელი, 2014)\n* '''საკანონმდებლო ორგანო''' - ორპალატიანი პარლამენტი, შედგება წარმომადგენელთა პალატისა (150 წევრი) და სენატისაგან (71 წევრი).\n* '''ადმინისტრაციული დაყოფა'''. 1989 წლიდან ქვეყანა ფედერაციულ სახელმწიფოდ გარდაიქმნა, რომელიც 3 სუბიექტისაგან (ფრ. regions, ნიდ. gewesten) შედგება: ბრიუსელი, ვალონია და ფლანდრია. რეგიონები თავის მხრივ პროვინციებად (ფრ. province, ნიდ. provincie) იყოფიან.\n\n== დემოგრაფია ==\n350px|thumb|left|მოსახლეობის სიმჭიდროვე ბელგიაში [[ბელგიის დეპარტამენტები|დეპარტამენტების]] მიხედვით.\nthumb|ბრიუსელი, ქვეყნის დედაქალაქი და ბელგიის უდიდესი მეტროპოლიტური ტერიტორია.\n2020 წლის 1 იანვრის მდგომარეობით, ბელგიის მთლიანი მოსახლეობა (რეგისტრირებული მოქალაქეები) შეადგენდა 11,492,641-ს.<ref name=\"Population\" /> 2019 წლის იანვრის მდგომარეობით ბელგიის მოსახლეობის სიმჭიდროვეა 376/კმ<sup>2</sup>, რაც მას მსოფლიოში 22-ე ყველაზე მჭიდროდ დასახლებულ ქვეყნად და ევროპაში მე-6 ყველაზე მჭიდროდ დასახლებულ ქვეყნად აქცევს. ყველაზე ნაკლებად დასახლებული პროვინციაა ანტვერპენის პროვინცია, ხოლო ყველაზე მჭირდოდ დასახლებული - ლუქსემბურგის პროვინცია. 2019 წლის მონაცემებით, ფლანდრიის მოსახლეობა შეადგენდა 6,589,069-ს (მთლიანი მოსახლეობის 57.6%); მის ყველაზე ხალხმრავალ ადგილებს მიეკუთვნება: ანტვერპენი (523,248), გენტი (260,341) და ბრიუგე (118,284). ვალონიის მოსახლეობა ტოლია 3,633,795-ს (მთლიანი მოსახლეობის 31.8%); ყველაზე ხალხმრავალი ქალაქებია: შარლერუა (201,816), ლიეჟი (197,355) და ნამური (110,939). ქვეყნის დედაქალაქ ბრიუსელში ცხოვრობს 1,208,542 ადამიანი, რომლებიც განაწილებულში არიან 19 მუნიციპალიტეტში (მათგან 3 მუნიციპალიტეტში მოსახლეობა 100,000-ს აღემატება).<ref name=\"Population\" />\n\n2017 წლის მონაცემებით, ბელგიაში შობადობის მაჩვენებელი იყო 1.64 ბავშვი/ქალზე, რაც 1873 წლის მაჩვენებელთან (4.87 ბავშვი/ქალზე) მნიშვნელოვნად დაბალია.<ref></ref> ქვეყანას, საშოალოდ 41.5 წლით, მსოფლიოში ერთ-ერთი ყველაზე ხნიერი საზოგადოება ჰყავს.\n\n===მიგრაცია===\n2007 წლის მონაცემებით, მოსახლეობის დაახლოებით 92%-ს ჰქონდა ბელგიის მოქალაქეობა,<ref>This number evolved to 89% in 2011. </ref> ხოლო 6% წარმოადგენდნენ ევროკავშირის წევრი სხვადასხვა ქვეყნის მოქალაქეები. სხვა ქვეყნის მოქალაქეების შორის იყვნენ:  იტალიელები (171,918), ფრანგები (125,061), გერმანელები (116,970), მაროკოელები (80,579), პორტუგალიელები (43,509), ესპანელები (42,765), თურქები (39,419) და გერმანელები (37,621).<ref></ref><ref>De vreemde bevolking. ecodata.mineco.fgov.be</ref> 2007 წელს ბელგიაში 1,38 მილიონი უცხო ქვეყნის მოქალაქე ცხოვრობდა, რაც მთლიანი მოსახლეობის 12.9% -ს შეადგენს. აქედან 685,000 (6.4%) დაიბადა ევროკავშირის გარეთ, ხოლო 695,000 (6,5%) დაიბადა ევროკავშირის სხვა წევრ სახელმწიფოში.<ref>L'IMMIGRATION EN BELGIQUE. EFFECTIFS, MOUVEMENTS. ET MARCHE DU TRAVAIL . Rapport 2009. Direction générale Emploi et marché du travai</ref><ref></ref>\n\n2012 წლის დასაწყისში უცხოური წარმოვავლობის ხალხი და მათი შთამომავლები წარმოადგენდნენ მთლიანი მოსახლეობის დაახლოებით 25%-ს, ანუ 2.8 მილიონ ''ახალ ბელგიელს''.<ref name=\"npdata.be\">BuG 155 – Bericht uit het Gewisse – 01 januari 2012 . npdata.be (1 January 2012).</ref> ამ ახალ ბელგიელთაგან 1,200,000 ევროპული წარმოშობისაა და 1,350,000<ref name=\"npdata\">BuG 159 – Bericht uit het Gewisse – 7 mei 2012 . npdata.be (7 May 2012).</ref> არადასავლური ქვეყნებიდან (მათი უმეტესობა მაროკოდან, თურქეთიდან და კონგოს დემოკრატიული რესპუბლიკიდან). 1984 წლიდან, ბელგიის მოქალაქეობის შესახებ კანონის შეცვლის შემდეგ, 1.3 მილიონზე მეტმა მიგრანტმა მიიღო ბელგიის მოქალაქეობა. ემიგრანტთა და მათი შთამომავლების უდიდესი ჯგუფს წარმოადგენენ მაროკოელები.<ref name=\"hbvl.be\">Voor het eerst meer Marokkaanse dan Italiaanse migranten . hbvl.be.  2007</ref> ქვეყნის მოქალაქე გახდა თურქული წარმოშობის მოსახლეობის 89.2%, ასევე მაროკოული მოსახლეობის 88.4%, იტალიელების 75.4%, ფრანგების 56.2% და ჰოლანდიელების 47.8%. <ref name=\"npdata\" />\n\n===ენა===\n\nბელგიას გააჩნია სამი ოფიციალური ენა: ნიდერლანდური, ფრანგული და გერმანული. აგრეთვე ვხვდებით არაოფიციალურ უმცირესობათა ენებს.<ref name=\"Ethnologue-16thEd\"></ref> იმის გათვალისწინებით, რომ აღწერა არ ტარდება, არ არსებობს ოფიციალური სტატისტიკური მონაცემები ბელგიის სამი ოფიციალური ენისა ან მათი დიალექტების განაწილებასთან ან გამოყენებასთან დაკავშირებით.<ref></ref> თუმცა, სხვადასხვა კრიტერიუმებით, მათ შორის, მშობლების ენის (ენების), განათლების, სტატუსების გათვალისწინებით, შესაძლებელია დაახლოებითი ციფრების დაწერა. სავარაუდოდ, ბელგიის მოსახლეობის 60%-სთვის მშობლიური ენა ნიდერლანდურია (ხშირად ფლამანდურად მოიხსენიებენ), ხოლო მოსახლეობის 40%-სთვის - ფრანგული. ფრანგულად-მოსაუბრე ბელგიელებს ხშირად უწოდებენ ვალონებს.\n\nნიდერლანდურ ენაზე მოსაუბრეთა საერთო რიცხვი არის დაახლოებით 6.23 მილიონი, რომლებიც კონცენტრირებულნი არიან ქვეყნის ჩრდილოეთ ნაწილში; ხოლო ფრანგულ ენაზე მოსაუბრეების რაოდენობა ვალონიაში არის დაახლოებით 3.32 მილიონი; აგრეთვე, ფრანგულენოვან მოსახლეობას (~870,000) ვხვდებით დედაქალაქ ბრიუსელის რეგიონში.<ref name=\"britishcouncil\">—Strictly, the capital is the municipality (City of) Brussels, though the Brussels-Capital Region might be intended because of its name and also its other municipalities housing institutions typical for a capital.</ref> გერმანულ-ენაზე მოლაპარაკე საზოგადოება შედგება 73,000 ადამიანისგან (უმეტესად ვალონიის რეგიონის აღმოსავლეთ ნაწილში); აქედან დაახლოებით 10,000 წარმოშობით გერმანელია, ხოლო 60,000 - ბელგიელი, რომელიც გერმანულად საუბრობს.<ref name=\"German-speaking_Community\"> The (original) version in German language  (already) mentions 73,000 instead of 71,500 inhabitants.</ref><ref></ref><ref></ref><ref></ref>\n\n===რელიგია===\n\nthumb|left|upright= 1.1|შეწირული გულის ეროვნული ბაზილიკა ([[კუკელბერგი]], ბრიუსელი)\nბელგია უმეტესწილად სეკულარული ქვეყანაა: მისი კონსტიტუცია ითვალისწინებს რელიგიის თავისუფლებას და მთავრობა პრაქტიკულად პატივს სცემს ამ უფლებას. ალბერტ I-ისა და ბოდუენის მეფობის დროს ბელგიის სამეფო ოჯახს ღრმადმორწმუნე კათოლიკეების რეპუტაცია ჰქონდა.<ref name=MarshallCavendish2009></ref> ტრადიციულად, ბელგიის მოსახლეობის დიდი ნაწილის ძირითადი სარწმუნოება კათოლიციზმია; განსაკუთრებული რელიგიურობით გამოირჩევიან ფლანდრიელები. მიუხედავად ამისა, 2009 წლის მონაცემებით, კვირას ტაძარში მოსახლეობის მხოლოდ 5% დადიოდა (3% ბრიუსელში,<ref></ref> 5.4% ფლანდრიაში). 1998 წელთან შედარებით, 2009 წელს საკვირაო ეკლესიის დამსწრეთა რაოდენობა თითქმის განახევრებული იყო (1998 წელს ესწრებოდა მთლიანი მოსახლეობის 11%).<ref>Kerken lopen zeer geleidelijk helemaal leeg – Dutch news article describing church attendance in Flanders . Standaard.be (25 November 2010). Retrieved 26 September 2011.</ref> მიუხედავად ეკლესიაში დასწრეთა რაოდენობის კლებისა, კათოლიკური თვითმყოფადობა ბელგიის კულტურის მნიშვნელოვან ნაწილად რჩება.<ref name=MarshallCavendish2009/>\n\nევრობარომეტრის 2010 წლის გამოკითვაში,<ref name=\"Special Eurobarometer 393\">''Eurobarometer Biotechnology report 2010 '' p.381.</ref> ბელგიის მოქალაქეების 37%-მა უპასუხა, რომ თვლის, ღმერთი არსებობს. 31%-მა უპასუხა, რომ თვლიან, არსებობს რაიმე სახის სული ან მაცოცხლებეი-ძალა. 27%-მა უპასუხა, რომ მათ არ სჯერათ რაიმე სახის სულის, ღმერთის ან სიცოცხლის ძალის არსებობის. ხოლო 5%-მა გამოკითვაში მონაწილეობაზე თავი შეიკავა. ევრობარომეტრის 2015 წლის მონაცემებით, ბელგიის მთლიანი მოსახლეობის 60.7% მიჰყვებოდა ქრისტიანობას, მათ შორის, ყველაზე ხალხმრავალი (52.9%) მიმდინარეობა იყო რომაული კათოლიციზმი. პროტესტანტები 2.1%-ს შეადგენდნენ, ხოლო მართლმადიდებლები მთლიანობაში - 1.6%-ს. არარელიგიური მოსახლეობის წილი იყო 32.0%, რომელიც ათეისტებად და აგნოსტიკებად იყოფა. დანარჩენი მოსახლეობის 5%-ს წარმოადგენდნენ მაჰმადიანები, ხოლო სხვა, შედარებით მცირე რელიგიურ ჯგუფებს მიეკუთვნებოდა მოსახლეობის 2.1%.<ref name=EB2015> </ref> 2012 წელს ჩატარებულმა იმავე გამოკითხვამ დაადგინა, რომ ქრისტიანობას ბელგიაში ყველაზე მეტი მიმდევარი ჰყავდა - მოსახლეობის 65%.<ref name=EUROBAROMETER></ref>\n\nსიმბოლურად და მატერიალურად, რომის კათოლიკური ეკლესია ხელსაყრელ მდგომარეობაში რჩება.<ref name=MarshallCavendish2009 /> ბელგია ოფიციალურად ცნობს სამ რელიგიას: ქრისტიანობას (კათოლიკე, პროტესტანტიზმი, მართლმადიდებლური ეკლესიები და ანგლიკანიზმი), ისლამსა და იუდაიზმს.<ref></ref>\n\n2000-იანი წლების დასაწყისში ბელგიაში დაახლოებით 42000 ებრაელი ცხოვრობდა.\n\n2008 წლის აღწერამ დადგინდა, რომ ბელგიის მოსახლეობის დაახლოებით 6% (628.751 ადამიანი) მუსლიმია.<ref></ref> მუსულმანები წარმოადგენენ ბრიუსელის მოსახლეობის 23,6%-ს, ვალონიას - 4.9%-ს და ფლანდრიას - 5.1%-ს. ბელგიის მუსლიმთა უმეტესი ნაწილი ცხოვრობს დიდ ქალაქებში, მაგალითად, ანტვერპენიანტვერპენში, ბრიუსელსა და შარლერუაში. ემიგრანტთა ყველაზე დიდ ჯგუფს ბელგიაში წარმოადგენენ მაროკოელები 400,000 ადამიანით. 220,000 წევრით თუქრები ქმნიან ეთნიკურად მესამე, ხოლო რელიგიურად მეორე ყველაზე დიდ ჯგუფს ბელგიაში.<ref name=\"hbvl.be\"/><ref></ref>\n\n===განათლება===\nგანათლება სავალდებულოა 6-დან 18 წლამდე ასაკის ბელგიელებისთვის.<ref name=Hofman_Hofman_Gray_Daly>\n Extracts:\n p. 97 ,\n p. 105 \n</ref> 2002 წელს ეკონომიკური თანამშრომლობისა და განვითარების ორგანიზაციის წევრ ქვეყნებს შორის, ბელგიას ჰქონდა მესამე უმაღლესი წილი 18-დან 21 წლამდე ასაკის მოზარდებში (42%), რომლებმაც სწავლა სკოლისშემდგომ სასწავლო დაწესებულებებში (''მესამე დონის'' სასწავლებლებში) განაგრძეს.<ref name=\"NCES_Tbl-388\"></ref> მიუხედავად იმისა, რომ ზრდასრული მოსახლეობის 99%-მა წერა-კითხვა იცის, ფუნქციონალური გაუნათლებლობის (შედის წერის, კითვხის და სხვა ყველდღიური უნარების უცოდინრობა) გამო შეშფოთება იზრდება.<ref name=\"Ethnologue-15thEd\">Among Belgium native German speakers many are familiar with the local dialect varieties of their region, that include dialects that spill over into neighboring Luxembourg and Germany. (Online version: Sixteenth edition )</ref><ref name=UNDP></ref> სტუდენტთა საერთაშორისო შეფასების პროგრამა (PISA), რომელსაც კოორდინირებას OECD უწევს, ამჟამად ბელგიის განათლებას მსოფლიოში მე-19 საუკეთესოდ ასახელებს, რაც მნიშვნელოვნად აღემატება OECD-ის საშუალო მაჩვენებელს.<ref name=\"OECD_PISA-2006\"></ref>\n\n== ეკონომიკა ==\nბელგია მაღალგანვითარებული ინდუსტრიული ქვეყანაა, ე.ე.პ. მოცულობით (272 მლრდ $) მსოფლიოში მე-20 ადგილი უკავია.\n* '''ე.ე.პ. სტრუქტურა''' (%) - სოფლის მეურნეობა - 1, მრეწველობა - 26, მომსახურება - 73;\n* '''ე.ე.პ. ''' (1 სულზე) - 26.730 $.\n* '''უდიდესი კომპანიები''' - სოსიეტე ჟენერალი, ბრიუსელ-ლამბერი, კობერა, ელექტრორაი, ბელგაკომი, ფორტისი, ინტერბრიუ.\n* '''ექსპორტი''' - რკინა, ფოლადი, საფეიქრო ნაწარმი, ნავთობქიმიკატები, პლასტმასი.\n* '''ბიუჯეტი''' - 113 400 მლნ $.\n* '''ვალუტა''' - ევრო (EUR); 2002 წლამდე ბელგიური ფრანკი.\n\n== ტურიზმი ==\n\n\n==სპორტი==\nthumb|upright|[[ედი მერკსი]], მიიჩნევა ყველა დროის ერთ-ერთი უდიდეს ველომბრბოლელად\n\n1970-იანი წლების შემდეგ, სპორტული კლუბები და ფედერაციები ენის მიხედვით ცალ-ცალკე, ერთმანეთისგან დამოუკიდებლად ფუნქციონირებენ.<ref></ref> ბელგიის ორივე ნაწილში ყველაზე პოპულარული სპორტის სახეობაა ფეხბურთი; აგრეთვე პოპულარულ სპორტის სახეობებს მიეკუთვნება: ველორბოლა, ჩოგბურთი, ცურვა, ძიუდო<ref></ref> და კალათბურთი.<ref>\n\n</ref>\n\nგარდა საფრანგეთისა, ბელგიის წარმომადგენლებს ყველაზე მეტჯერ აქვთ მოგებული ველომრბოლელთა ჩემპიონატი სახელად ტურ-დე-ფრანსი. აგრეთვე, ბელგიის სახელით მოასპარეზეებს, ყველაზე მეტჯერ აქვთ მოგებული „UCI-როდ მსოფლიო ჩემპიონატი“. 2012 წლის მოსლფლიო ჩემპიონია ფილიპ გილბერტი. კიდევ ერთი ცნობილი ბელგიელი ველომრბოლებია ტომ ბუნენი. ხუთჯერ მოგებული ტურ-დე-ფრანსითა და მრავალი სხვა მიღწევით, ბელგიელი ველომრბოლელი ედი მერკსი ყველა დროის ერთ-ერთ საუკეთესო ველომრბოლელად მიიჩნევა.<ref></ref>\n\nბელგიამ უმასპინძლა 1972 წლის ევროპის საფეხბურთო ჩემპიონატს; აგრეთვე ნიდერლანდებთან ერთად უმასპინძლა 2000 წლის ევროპის საფეხბურთო ჩემპიონატს. ბელგიის ეროვნული საფეხბურთო ნაკრები ფიფას მსოფლიო რეიტინგში 2015 წლის ნოემბერში პირველ ადგილს იკავებდდა.<ref></ref>\n\n== მემკვიდრეობა ==\n* ბრიუსელი — ცენტრალური მოედნის გოტიკური არქიტექტურა, სამეფო სასახლე (XV ს.), ქალაქგარეთ მდებარეობს ვატერლოოს ბრძოლის მემორიალი;\n* ანტვერპენი - ბელგიის სამეფო მუზეუმი მსოფლიოში საუკეთესო რუბენსის ნახატების კოლექციით; ძველი ქალაქის ანსამბლი, „ალმასის კვარტალი“, ტაძარი (XIV ს.);\n* ბრიუგე - შუასაუკუნეების არქიტექტურის ქალაქი-მუზეუმი;\n* ლიეჟი - წმ. პავლეს ეკლესია (X ს.).\n\n== ცნობილი ბელგიელები ==\n* მწერლები – მორის მეტერლინკი, შარლ დე კოსტერი, ჟორჟ სიმენონი, ემილ ვერჰარნი;\n* მხატვრები – პიტერ ბრეიგელი, რუბენსი, ანტონ ვან დეიკი, იან ვან ეიკი, ჟერარ დავიდი, ერჟე, პეიო, მორისი;\n* მეცნიერი – გერჰარდ მერკატორი;\n* მსახიობები – ჟან-კლოდ ვან დამი;\n* შემსრულებლები – ჟაკ ბრელი, Vaya Con Dios, ლარა ფაბიანი, Enthroned, Hooverphonic, Technotronic, Front 242, 2 Unlimited, Stromae\n* სპორტსმენები – ედი მერქსი (ველოსპორტი), ჯეკი იქსი (ავტორბოლა), ედენ აზარი (ფეხბურთი) მარუან ფელაინი (ფეხბურთი)\n\n== ლიტერატურა ==\n\n*\n*\n*<br />[Also editions [1913], London, ; (1921) D. Unwin and Co., New York  also published (1921) as ''Belgium from the Roman invasion to the present day'', The Story of the nations, 67, T. Fisher Unwin, London, ]\n* Facsimile reprint of a 1902 edition by the author, London<br /> Facsimile reprint of a 1909 edition by the author, London\n*\n*\n\n==რესურსები ინტერნეტში==\n* \n* Belgium at ''UCB Libraries GovPubs''\n* Belgium information from the United States Department of State\n* \n* Portals to the World from the United States Library of Congress\n* Belgium profile from the BBC News\n* FAO Country Profiles: Belgium \n* Statistical Profile of Belgium at the Association of Religion Data Archives \n* \n* Key Development Forecasts for Belgium from International Futures\n* Official Site of the Belgian Tourist Office in the Americas and GlobeScope\n\n== სქოლიო ==", "url": "https://ka.wikipedia.org/wiki/ბელგია", "length": 18273}
{"id": "1650", "title": "გერმანია", "text": "'''გერმანია''' (), ოფიციალურად '''გერმანიის ფედერაციული რესპუბლიკა''' () — ქვეყანა ცენტრალურ ევროპაში. ჩრდილოეთით ესაზღვრება — ჩრდილოეთის ზღვა, დანია და ბალტიის ზღვა, აღმოსავლეთით — პოლონეთი და ჩეხეთი, სამხრეთით — ავსტრია და შვეიცარია, ხოლო დასავლეთით — საფრანგეთი, ბელგია, ლუქსემბურგი და ნიდერლანდები. მისი ფართობია 357 021 კმ². 2023 წლის მონაცემებით, ქვეყნის მოსახლეობა დაახლოებით 84 მილიონი კაცია.<ref name=\"2023pop\"></ref>\n\n== სახელწოდება ==\n* '''ოფიციალური''': ქართულად — გერმანიის ფედერაციული რესპუბლიკა; გერმანულად — Die Bundesrepublik Deutschland.\n* '''ეტიმოლოგია''' — ლათინურად — Germania, მომდინარეობს Ger, Germani, Germanus-დან, რაც გალების კელტური ტომის ენაზე „მეზობელს“ ან „ძმას“ უნდა ნიშნავდეს. გერმანულად – Deutschland, ეს სახელი უკავშირდება ძველ გერმანულ სატომო სახელს — Diutisce-ს. ფრანგულად — Allemagne, ალემანებიც ერთ-ერთი გერმანული სატომო სახელია, alle man „ყველა ადამიანს“ ნიშნავს. სლავურ ენებზე — Niemcy, Nemecko, მომდინარეობს სიტყვა „მუნჯისაგან“ ანუ მეტაფორულად გულისხმობს მათ, ვისაც „ჩვენი ენა არ ესმის“.\n* '''ქვეყნის კოდი''' — DE.\n\n== ისტორია ==\n\n<gallery>\nსურათი:Deutsches Reich (1871-1918)-de.svg|გერმანიის იმპერია\nსურათი:Karte des Deutschen Reiches, Weimarer Republik-Drittes Reich 1919–1937.svg|გერმანია 1919-1937 წლებში\n</gallery>\nგერმანია მეორე მსოფლიო ომის შემდეგ 1945 წელს გაყოფილ იქნა 4 საოკუპაციო ზონად. 1949 წელს ამერიკული, ფრანგული და ბრიტანული ზონებისაგან — შეიქმნა გერმანიის ფედერაციული რესპუბლიკა, საბჭოთა ზონისაგან — გერმანიის დემოკრატიული რესპუბლიკა. 1961 წელს აღიმართა ბერლინის კედელი. ეროვნული საზღვრები გახსნილ იქნა 1989 წელს, ოფიციალურად გერმანიის გაერთიანება გამოცხადდა 1990 წლის ოქტომბერში. გაერთიანებული გერმანიის პირველ კანცლერად აირჩიეს ჰელმუტ კოლი.\n\n== გეოგრაფია ==\n\nthumbnail|left|215px|ფიზიკური რუკა\nგერმანია ცენტრალური ევროპის ქვეყანაა, რომლის გეოპოლიტიკური მდგომარეობა არაერთხელ შეიცვალა გასულ საუკუნეში.\nრელიეფში მკვეთრად არჩევენ სამ საფეხურს, რომელიც ჩრდილოეთიდან სამხრეთისაკენ თანდათან მაღლდება. უმაღლესი მწვერვალია ცუგშპიცე, ქვეყნის სამხრეთში. ენერგეტიკული რესურსებით ქვეყანა შედარებით ღარიბია, მართალია, იგი მდიდარია ქვანახშირით, მაგრამ ღარიბია ნავთობითა და გაზით. მნიშვნელოვანია ჰიდრორესურსები. კლიმატი ძირითადად ოკეანურია. ძლიერია ატლანტის ოკეანის გავლენა. ქვეყნის ტერიტორიაზე ევროპის არაერთი მნიშვნელოვანი მდინარე გაედინება. მდ. რაინი ქვეყნის „მთავარი სამრეწველო ქუჩაა“. ბოდენის ტბას იგი მის ორ სამხრეთელ მოზობელთან იყოფს. ქვეყანაში, განსაკუთრებით მისი სამრეწველო რაიონებში, მნიშვნელოვანი ეკოლოგიური პრობლემებია.\n\nმოსაზღვრე ქვეყნებია: დანია, პოლონეთი, ჩეხეთი, ავსტრია, შვეიცარია, საფრანგეთი, ლუქსემბურგი, ბელგია, ნიდერლანდები.\n\n* '''ფართობი''' — 357 021 კმ². საზღვრები: საზღვაო — 892 კმ; სახმელეთო — 3767 კმ.\n* '''ბუნება''': გეოგრაფიული რაიონები — ჩრდილოეთ გერმანიის დაბლობი, ცენტრალური გერმანიის ზეგანი მრავალრიცხოვანი მდინარეებით, სამხრეთ გერმანიის ნაყოფიერი დაბლობები, ბავარიის ალპები.\n** ''მთის სისტემები'' — ბავარიის ალპები, ჰარცი, ერცგებირგე, ტაუნუსი.\n** ''უმაღლესი მწვერვალები'' (მ) — ცუგშპიცე 2962, ჰოხვანერი 2746;\n** ''მთავარი მდინარეები'' (კმ) — რაინი 865 (სულ 1 320), ელბა 700 (სულ 1 165), დუნაი 647 (სულ 2 858), მაინი 524;\n** ''მთავარი ტბები'' (კმ²) — ბოდენის ტბა 305 (სულ 571), მიურიცი 110, კიმზეე 80, ლაახერ-ზეე 3,31;\n** ''მთავარი კუნძულები'' (კმ²) — რიუგენი 930, უზედომი 373 (სულ 445), ფემარნი 185; კლიმატი — ატლანტიკური.\n* '''ბუნებრივი რესურსები''' — რკინის მადანი, ქვანახშირი, საშენი ხე-ტყე, ურანი, სპილენძი, ბუნებრივი აირი, მარილი, ნიკელი, სასოფლო-სამეურნეო მიწები.\n\n=== კლიმატი ===\nგერმანიის კლიმატი ზომიერია. ჩრდილოეთით ზღვიური ჰავაა გაბატონებული, დანარჩენ ტერიტორიაზე ზღვიურიდან კონტინენტურზე გარდამავალი. ჩრდილო-აღმოსავლეთით შესამჩნევია ატლანტის ოკეანის გავლენა, სამხრეთ-აღმოსავლეთით იზრდება კონტინენტური ჰავა. სიცივე ძირითადად აღინიშნება მაღალ სიმაღლეზე, მთებში, სამხრეთ საზღვარზე (-6&nbsp;°C). რაინის ხეობაში მდელოები და ველები ზამთარშიც მწვანეა. იქ თოვლი იშვიათად მოდის და ისიც მალე დნება. ივლისი ყველაზე ცხელი თვეა. ამ თვის საშუალო ტემპერატურა 16&nbsp;°C-დან 20&nbsp;°C-მდე მერყეობს.\n\nვაკე ადგილებში ყოველწლიურად მოდის 500-600 მმ ნალექი, მთებში 900, 1100 მმ.\n\nყველაზე მშრალი ამინდი იცის მარტში, ყველაზე წვიმიანი — ივლისში. რაც შეეხება მზიანი დღეების რაოდენობას, იგი დეკემბერში დღეში საშუალოდ 1,1 სთ-ია, ივნისში 8,1 სთ.\n\n=== შიდა წყლები ===\nმდინარეებს ძალიან დიდი მნიშვნელობა აქვს გერმანელებისთვის. ისინი ვაჭრობისა და სატრანსპორტო გადაზიდვებისთვის აქტიურად გამოიყენება. გერმანიის ძირითადი მდინარეებია: რაინი, ელბა, მაინი, დუნაი. მდინარეების უმეტესობა სანაოსნოა. სატრანსპორტო შესაძლებლობები მდინარეებზე გაიზარდა არხების მშენებლობის ხარჯზე. ყველა დიდი მდინარე მოედინება სამხრეთიდან და სამხრეთ-აღმოსავლეთიდან ჩრდილოეთით, რომლებიც შიდა რაიონებს ზღვასთან აკავშირებენ. გამონაკლისია დუნაი, ის სათავეს იღებს შვარცვალდის მასივში, მიედინება აღმოსავლეთით და ჩაედინება შავ ზღვაში. დუნაი და რაინი განსაკუთრებით წყალუხვია გაზაფხულზე და ზაფხულში, როდესაც დნება თოვლი და მყინვარები. წყალგამყოფები მდინარეებს შორის მაღალი არ არის, რაც იმის საშუალებას იძლევა რომ მდინარეები არხების საშუალებით დაუკავშირდნენ ერთმანეთს.\n\n== სახელმწიფო მოწყობა ==\nthumbnail|200px|left|[[სასახლე ბელვიუ]] - პრეზიდენტის რეზიდენცია\nგერმანია ფედერაციული მმართველოს ქვეყანაა, სადაც მოქმედებს 1949 წელს მიღებული კონსტიტუცია. ქვეყნის უმაღლეს საკანონმდებლო ორგანოს პარლამენტს, ბუდესტაგს, ირჩევენ ოთხი წლის ვადით და შედგება 630 დეპუტატისაგან. პარლამენტში შეიძლება არჩეულ იქნეს 21 წელს მიღწეული მოქალაქე, არჩევნებში მონაწილეობის უფლება კი აქვს 18 წლის მოქალაქეს. საკანონმდებლო სისტემაში მნიშვნელოვანია ასევე ბუნდესრატის როლი, სადაც შედიან მიწების მთავრობათა წევრები. მთავრობას მეთაურობს კანცლერი. გერმანია მრავალპარტიული ქვეყანაა.\n\nსახელმწიფოს მეთაურია პრეზიდენტი. პრეზიდენს, კონსტიტუციის თანახმად, ირჩევენ 5 წლის ვადით ფედერალურ კრებაზე. ერთი და იმავე კანდიდანტურის არჩევა შესაძლებელია მხოლოდ 2-ჯერ.\n\n* '''სიმბოლოები''' – ჰიმნი: Das Lied der Deutschen.\n* '''პოლიტიკური სისტემა''' — ფედერაციული რესპუბლიკა.\n* '''სახელმწიფოს მეთაური''' — ფედერალური პრეზიდენტი.\n* '''მთავრობის მეთაური''' — ფედერალური კანცლერი ანგელა მერკელი.\n* '''საკანონმდებლო ორგანო''' — ორპალატიანი პარლამენტი, რომელიც შედგება ბუნდესტაგისა (630 წევრი) და ბუნდესრატისაგან (69 წევრი).\n* '''პარტიები''' — სოციალ-დემოკრატიული პარტია (თავმ. ზიგმარ გაბრიელი, 591 ათასი წევრი), ქრისტიანულ-დემოკრატიული კავშირი (ანგელა მერკელი, 574 ათასი წევრი).\n\n== ადმინისტრაციული დაყოფა ==\nthumbnail||155px|გერმანია\n\nგერმანია ადმინისტრაციულ-ტერიტორიულად იყოფა 16 ფედერაციულ მხარედ (Bundesland), მათ შორის 5 აღმოსავლეთ გერმანიის ტერიტორიაზე შეიქმნა, დანარჩენი — დასავლეთ გერმანიაში. გერმანიის მხარეებია(ფრჩხილებში დედაქალაქები):\n\n<table><td><ol>\n* ბადენ-ვიურტემბერგი (შტუტგარტი)\n* ბავარია (მიუნხენი)\n* ბერლინი (მხარე) (ბერლინი)\n* ბრანდენბურგი (პოტსდამი)\n* ბრემენი (ბრემენი)\n* თიურინგია (ერფურტი)\n* მეკლენბურგ-წინა პომერანია (შვერინი)\n* რაინლანდ-პფალცი (მაინცი)\n</td></ol><td><ol start=10>\n* ზაარლანდი (ზაარბრიუკენი)\n* საქსონია (დრეზდენი)\n* საქსონია-ანჰალტი (მაგდებურგი)\n* შლეზვიგ-ჰოლშტაინი (კილი)\n* ჩრდილოეთ რაინ-ვესტფალია (დიუსელდორფი)\n* ქვემო საქსონია (ჰანოვერი)\n* ჰამბურგი (ჰამბურგი)\n* ჰესენი (ვისბადენი)\n</ol></td></table>\n\n== დემოგრაფია ==\n\nმოსახლეობის რაოდენობით გერმანია მეორე ქვეყანაა ევროპაში და პირველი - ევროკავშირში. ბუნებრივი ნამატი დაბალია, მნიშვნელოვანია საგარეო მიგრაციის როლი. აქ თითქმის 8 მლნ უცხოელი ცხოვრობს. სიმჭიდროვე და ურბანიზაცია ერთ-ერთი უმაღლესია მსოფლიოში. მოსახლეობის თითქმის 89 % ცხოვრობს ქალაქებში. „რურშტადტი“ მაღალურბანიზებული რეგიონია 10-11 მლნ მცხოვრებით.\n\n* '''მოსახლეობა''' — 82 მლნ (2010), მათ შორის 91,5 % გერმანელები, 2,4 % თურქები. ქვეყანაში 5 მილიონი უცხოელი მუშაა, მათგან 1,6 მილიონი თურქია, დანარჩენი — იუგოსლავები, იტალიელები, ბერძნები.\n* '''ენა''' — გერმანული.\n* '''რელიგია''' (2004:) — კათოლიციზმი (31,7 %), პროტესტანტიზმი (31,3 %).\n* '''დიდი ქალაქები''' (ათასი მცხ.): ბერლინი (3.274), ჰამბურგი (1.686), მიუნხენი (1.185), კიოლნი (965), ესენი (589), მაინის ფრანკფურტი (648), დორტმუნდი (588), შტუტგარტი (591), დიუსელდორფი (570), ბრემენი (528), ჰანოვერი (516), დუისბურგი (513), ნიურნბერგი (486), ლაიფციგი (486), დრეზდენი (473).\n\n== ეკონომიკა ==\n\nthumbnail|200px|[[მაინის ფრანკფურტი|ფრანკფურტი]] - გერმანიის ფინანსური ცენტრი\nეკონომიკური პოტენციალით გერმანია უძლიერესი ქვეყანაა ევროპაში, და არა მარტო ევროპაში. „დიდი რვიანის“ ქვეყნებს შორის, იგი მხოლოდ აშშ-სა და იაპონიას ჩამორჩება. მომსახურების სფეროს უდიდესი დარგებია ტრანსპორტი და საბანკო-საფინანსო საქმე. ენერტიკა ვითარდება როგორც ადგილობრივ, ასევე შემოტანილ ნედლეულზე. მანქანათმშენებლობა და ქიმიური ინდუსტრია ქვეყნის მრეწველობის წამყვანი დარგებია. მანქანათმშენებლობის წამყვანი სფეროა საავტომობილირო ინდუსტრია, დარგის სიძლიერით მას კონკურენტი არა ჰყავს ევროპაში. პირველობით გამოირჩევა ქიმიური ინდუსტრიაც. „ბასცი“ და „ბაიერი“ ქიმიური გიგანტები არიან. აგრობიზნესი უმსვილესია მეზობელი საფრანგეთის ანალოგიური დარგის შემდეგ ევროკავშირში.\n\nგერმანია მაღალგანვითარებული ინდუსტრიული ქვეყანაა, მშპ-ს მოცულობით (2.321 ტრილიონი $) მსოფლიოში მე-3 ადგილი უკავია აშშ-სა და იაპონიის შემდეგ.\n* '''მშპ-ს სტრუქტურა''' (%) — სოფლის მეურნეობა — 1, მრეწველობა — 32, მომსახურება — 67;\n* '''ე.ე.პ. ''' (1 სულზე) — 28.280 $.\n* '''ექსპორტი''' — ჩარხები (უდიდესი ექსპორტიორი მსოფლიოში), ავტომობილები, სატრანსპორტო საშუალებები, ელექტრონიკა, სამრეწველო საქონელი, საფეიქრო ნაწარმი, ქიმიკატები, რკინა, ქვანახშირი, პლასტმასი.\n* '''ბიუჯეტი''' — 802,000 მლდ $.\n* '''ვალუტა''' — ევრო (EUR); 2002 წლამდე გერმანული მარკა.\n* '''უდიდესი კომპანიები''' — დაიმლერ-მერსედეს-ბენცი, ფოლკსვაგენი, აუდი, BMW, პორშე, ოპელი, ზიმენსი, ალიანცი, ადიდასი, აგფა, ბასფ, ლუფტჰანზა.\n* '''უდიდესი ბანკები''' — დოიჩე ბანკი, კომერცბანკი, ბაიერიშე ფერაინსბანკი.\n\n=== ტურიზმი ===\n\nმართალია, ტურისტული თვალსაზრისით ევროპის დიდ ოთხეულთან შედარებით (საფრანგეთი, იტალია, ესპანეთი, გაერთიანებული სამეფო) გერმანია მსხვილი ევროპული ქვეყანა არ არის, მაგრამ ეკონომიკის ეს დარგი ბოლო პერიოდში სწრაფი ტემპით ვითარდება. ქვეყანაში ყოველწლიურად ჩამოდის 20-22 მლნ ტურისტი, ძირითადად ნიდერლანდებიდან, აშშ-დან, გაერთიანებული სამეფოდან, შვეიცარიიდან და იტალიიდან. უმნიშვნელოვანისი ტურისტული ადგილებია: ბერლინი, მიუნხენი, კიოლნი, ბალტიის ზღვის სანაპირო, ჰამბურგი.\n\n== მემკვიდრეობა ==\nthumbnail|200px|[[ბრანდენბურგის კარიბჭე]] \n* ბერლინი — პრუსიის კულტურული საგანძურის მუზეუმი, პერგამონისა და ბოდეს მუზეუმები, შარლოტენბურგის სასახლე, სან-სუსის სასახლე და პარკი (XVII ს.), ბრანდენბურგის კარიბჭე და არსენალი (XVIII ს.), წმ. ნიკოლოზის ტაძარი (XIV ს.), რაიხსტაგის შენობა, მსოფლიოში უდიდესი ზოოპარკი;\n* ლაიფციგი — ციხე-სიმაგრე (XIII ს.), რატუშა (XVII ს.), კოშკი „ხალხთა ბრძოლა“ (XIX ს.);\n* დრეზდენი — ცვინგერის სასახლე სურათების გალერეით და იარაღის მუზეუმით;\n* კიოლნი — მსოფლიოში ერთ-ერთი უდიდესი გოთური ტაძარი (XIII — XIX სს.);\n* ბონი — ბეთჰოვენის სახლ-მუზეუმი;\n* ვაიმარი — ციხე-სიმაგრე (XII ს.), გოეთეს სახლ-მუზეუმი;\n* აახენის კათედრალური ტაძარი, პოტსდამისა და ბერლინის სასახლეები და პარკები, ქალაქი ბამბერგი, მაულბრონის სამონასტრო კომპლექსი, შვარცვალდის მთები;\n* გერმანული ეპოსი — სიმღერა ნიბელუნგებზე და გუდრუნი (XIII ს.).\n\n== რესურსები ინტერნეტში ==\n\n* www.deutschland.de – მრავალენოვანი პორტალი გერმანიის შესახებ\n* გერმანიის კანცლერის ოფიციალური საიტი \n* Deutsche Welle – გერმანიის საერთაშორისო სამაუწყებლო კომპანია\n* Germany  at ''UCB Libraries GovPubs''\n* Einbürgerung  — ოფიციალური საიტი მოქალაქეობის მიღების შესახებ\n* Germany at the Open Directory Project \n* ფაქტები გერმანიის შესახებ – ფედერალური საგარეო ოფისისგან\n* Destatis.de – სტატისტიკის ფედერალური ოფისი\n* Key Development Forecasts for Germany\n\n== სქოლიო ==\n\n\n\n\n\n\n\n\n*\nკატეგორია:ევროპის ქვეყნები\nკატეგორია:დიდი რვიანის ქვეყნები\nკატეგორია:ბალტიის ზღვის ქვეყნები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები\nკატეგორია:გერმანულენოვანი ქვეყნები", "url": "https://ka.wikipedia.org/wiki/გერმანია", "length": 11572}
{"id": "1651", "title": "გაერთიანებული სამეფო", "text": "'''დიდი ბრიტანეთისა და ჩრდილოეთ ირლანდიის გაერთიანებული სამეფო''', ცნობილი როგორც '''გაერთიანებული სამეფო''' ('''UK''' ან '''U.K.''')<ref></ref> ან '''დიდი ბრიტანეთი''' — სუვერენული სახელმწიფო დასავლეთ ევროპაში, ბრიტანეთის კუნძულებზე. მოიცავს კუნძულ დიდი ბრიტანეთს, კუნძულ ირლანდიის ჩრდილო-აღმოსავლეთ სანაპიროს და მრავალ პატარა კუნძულს.<ref></ref> მას ერთი სახმელეთო მეზობელი ჰყავს — ირლანდია. სახმელეთო საზღვრების გარდა, დიდი ბრიტანეთი გარშემორტყმულია ატლანტის ოკეანით, აღმოსავლეთით - ჩრდილოეთის ზღვით, სამხრეთით - ლა-მანშის სრუტითა და სამხრეთ-დასავლეთით - კელტების ზღვით. დიდ ბრიტანეთსა და ირლანდიას ერთმანეთისგან ირლანდიის ზღვა ჰყოფს. ქვეყანა საფრანგეთს უკავშირდება ევროგვირაბით. გააჩნია მსოფლიოში მე-12 ყველაზე გრძელი სანაპირო ზოლი. ფართობი –  240,000 კმ<sup>2</sup>\n\nმმართველობის მხრივ არის უნიტარული საპარლამენტო დემოკრატია და კონსტიტუციური მონარქია.<ref>The British Monarchy, \"What is constitutional monarchy?\". Retrieved 17 July 2013</ref><ref>\"United Kingdom\"  CIA ''The World Factbook'']. Retrieved 17 July 2013</ref> ამჟამინდელი მონარქია მეფე ჩარლზ III. დედაქალაქი არის ლონდონი, გლობალური ქალაქი და ფინანსური ცენტრი 10.3 მილიონი მცხოვრებით.<ref>The 30 Largest Urban Agglomerations Ranked by Population Size at Each Point in Time, 1950–2030, World Urbanization Prospects, the 2014 revision , Population Division of the United Nations Department of Economic and Social Affairs. Retrieved 22 February 2015.</ref>\n\nგაერთიანებულ სამეფოში შედის ოთხი ქვეყანა: ინგლისი, შოტლანდია, უელსი და ჩრდილოეთ ირლანდია.<ref name=\"page823\"></ref> მათი დედაქალაქები, შესაბამისად, არის: ლონდონი, ედინბურგი, კარდიფი და ბელფასტი. ინგლისის გარდა, ქვეყნებს აქვთ თავიანთი ჩამოყალიბებული მთავრობები,<ref name=\"devoladmins\"></ref> თითოეული განსხვავებული უფლებამოსილებით.<ref></ref><ref></ref> სხვა ძირითად ქალაქებს მიეკუთვნება: ბირმინგემი, გლაზგო, ლიდზი, ლივერპული და მანჩესტერი.\n\nახლომდებარე მენი, გერნზი და ჯერზი გაერთიანებულ სამეფოს არ ეკუთვნის; ისინი წარმოადგენენ სამეფოს დაქვემდებარებაში მყოფ გვირგვინის მიწებს, რომელთა წარმომადგენელი და მცველი დიდი ბრიტანეთის მთავრობაა.<ref></ref> ბრიტანეთის გავლენა მკაფიოდ შეინიშნება მისი ყოფილი კოლონიების ენაში, კულტურასა და პოლიტიკურ სისტემაში.<ref>Hogg, p.&nbsp;424 chapter 9 ''English Worldwide'' by David Crystal: \"approximately one in four of the worlds population are capable of communicating to a useful level in English\".</ref><ref></ref><ref></ref><ref></ref> ნომინალური მთლიანი შიდა პროდუქტით, გაერთიანებული სამეფოს ეკონომიკა მსოფლიოში მე-6 უდიდესია, ხოლო მთლიანი შიდა პროდუტის (PPP) მიხედვით მე-9 ადგილს იკავებს. გააჩნია მაღალშემოსავლიანი ეკონომიკა და ადამიანის განვითარების ინდექსის ძალიან მაღალი რეიტინგი (მსოფლიოში მე-14 ადგილი). იყო მსოფლიოში პირველი ინდუსტრიული ქვეყანა და უპირველესი ძალა XIX-XX საუკუნეების დასაწყისში.<ref></ref><ref name=\"ferguson\"></ref> დიდი ბრიტანეთი რჩება დიდ ძალად, საერთაშორისო მასშტაბის მნიშვნელოვანი ეკონომიკური, კულტურული, სამხედრო, სამეცნიერო და პოლიტიკური გავლენით.<ref> ''Accordingly, the great powers after the Cold War are Britain, China, France, Germany, Japan, Russia and the United States'' p. 59</ref><ref name=\"David M. McCourt\"></ref> არის ბირთვული კლუბის წევრი; სამხედრო ხარჯების მიხედვით იკავეს მსოფლიოს მე-6 პოზიციას.<ref></ref> 1946 წლის პირველი სესიიდან მოყოლებული, არის გაეროს უსაფრთხოების საბჭოს მუდმივი წევრი.\n\nგაერთიანებული სამეფო არის ერთა თანამეგობრობის, ევროპის საბჭოს, დიდი შვიდეულის, დიდი ოცეულის, ნატოს, ეკონომიკური თანამშრომლობისა და განვითარების ორგანიზაციის (OECD), ინტერპოლის, მსოფლიო სავაჭრო ორგანიზაციის მოწინავე წევრი. იგი 1973 წლის 1 იანვრიდან, 47 წლის განმავლობაში, 2020 წლის 31 იანვრამდე იყო ევროკავშირის წევრი.\n\n== სახელწოდება ==\n* '''ოფიციალური''': ქართულად — დიდი ბრიტანეთისა და ჩრდილოეთ ირლანდიის გაერთიანებული სამეფო; ინგლისურად - UK; United Kingdom; United Kingdom of Great Britain and Northern Ireland.\n* '''ეტიმოლოგია''' — დიდი ბრიტანეთი (Great Britain) კუნძულებს ჰქვია. სახელი ბრიტების ტომისაგან მომდინარეობს. ეთნონიმის მნიშვნელობაა „დახატული“, რაც კუნძულების უძველეს მცხოვრებთა სხეულის მოხატვის (ტატუირების) ტრადიციას უნდა უკავშირდებოდეს. ასევე შესაძლებელია სახელი აიხსნას კელტური ქალღმერთის — ''ბრიგიდის'' სახელის მიხედვით.\n* '''ქვეყნის კოდი''' — GB.\n\n== ისტორია ==\n\nthumb|შოტლანდიის პარლამენტის შენობა|upright\nXV საუკუნის ბოლოს ძლიერი ცენტრალიზებული სახელმწიფო. 1707 წელს მიღებული იქნა აქტი ინგლისისა და შოტლანდიის კავშირის შესახებ, 1801 წელს გაერთიანდა ბრიტანეთი და ირლანდია. 1918 წელს ჩრდილოეთი ირლანდია ინკორპორირებულ იქნა გაერთიანებულ სამეფოში. 1931 წელს — შეიქმნა ბრიტანეთის თანამეგობრობა, რომელიც 54 ქვეყანას (ყოფილ დომინიონებსა და კოლონიებს) აერთიანებს. მეორე მსოფლიო ომის შემდეგ დაიწყო ბრიტანეთის იმპერიის დაშლა. უკანასკნელ წლებში შოტლანდიისა და უელსის მოსახლეობა აქტიურად ითხოვდა საკუთარი პარლამენტების შექმნას. ჩრდილოეთ ირლანდიის მოსახლეობის კათოლიკური ნაწილი კი მოითხოვს შეერთებას ირლანდიის რესპუბლიკასთან. ამან გამოიწვია სამეფოს ამ ნაწილში სამოქალაქო ომის დაწყება 1961 წელს. 1994 წელს მიღწეულ იქნა შეთანხმება ცეცხლის შეწყვეტის შესახებ, თუმცა პრობლემის საბოლოო მოწესრიგებამდე ალბათ ჯერ კიდევ შორია. 1993 წელს რატიფიცირებულ იქნა მაასტრიხტის შეთანხმება. უკანასკნელ წლებში ბრიტანეთის სახელმწიფო მოწყობაში სერიოზული ცვლილებები განხორციელდა, კერძოდ, ედინბურგსა და კარდიფში — შეიქმნა შოტლანდიისა და უელსის ასამბლეები.\n\n== გეოგრაფია და ბუნება ==\n\nthumb|left|[[გაერთიანებული სამეფოს ქვეყნები]]|upright\nგაერთიანებული სამეფო მდებარეობს დასავლეთ ევროპაში, ბრიტანეთის კუნძულებზე. მას ერთი სახმელეთო მეზობელი ჰყავს - ირლანდია. XX საუკუნის მეორე ნახევარში მნიშვნელოვანი ცვლილებები განიცადა ქვეყნის გეოპოლიტიკურმა მდებარეობამ. რელიეფი ჩრდილოეთით და დასავლეთით მთიანია. ევროკავშირის მასშტაბით სამეფო ენერგეტიკული რესურსებით უმდიდრესი ქვეყანაა. გამოირჩევა წყალუხვი ჰიდროგრაფიული ქსელი, კლიმატი ძირითადად ყალიბდება ატლანტის ოკეანის გავლენით. დასავლეთი რაიონები ტენიანობით გამოირჩევა. უდიდესი ყურადღება ექცევა ბუნების დაცვას. მოქმედებს 15 ეროვნული პარკი. ბენ-ნევისი 1343 მ. სიმაღლით სამეფოს უმაღლესი მწვერვალია.\n\nგაერთიანებული სამეფოს ფართობი დაახლ. 245 000 კვ. კმ-ია. იგი მდებარეობს ჩრდილო ატლანტიკურ ოკეანესა და ჩრდილოეთის ზღვას შორის და გამოყოფილია საფრანგეთისაგან ლა-მანშის სრუტით.\n\n* '''ფართობი''' — 244 013 კვ. კმ. საზღვრები: მთლიანი — 8257 კმ; ინგლისი და უელსი — 3880 კმ; შოტლანდია — 4023 კმ; ჩრდილოეთი ირლანდია — 354 კმ. გეოგრაფიული რაიონები — შოტლანდიისა და ანტრიმის მაღლობები, ტბათა რაიონი, ლეინისა და გოუერის ნახევარკუნძულები.\n* '''ბუნება''': მთათა სისტემები — ბრეკონ-ბიკონსი, კამბრიის მთები, გრამპიანი, პენინები. უმაღლესი მწვერვალი — ბენ-ნევისი 1344 მ; მთ. მდინარეები (კმ) — ბანი, დიი, ერნი, სევერნი, თემზა 338; უდ. ტბა (კვ.კმ) — ლოხ-ნესი 396; მთავარი კუნძულები (კვ. კმ) — დიდი ბრიტანეთი 229 885, ირლანდია 14 120 (სულ 84 420), ჰებრიდის კუნძულები 7283, შოტლანდიის კუნძულები 1433, ორკნის კუნძულები 976; კლიმატი — ოკეანური, ზომიერი.\n* '''ბუნებრივი რესურსები''' — ქვანახშირი, ნავთობი, ბუნებრივი აირი, კალა, კირქვა, რკინის მადანი, მარილი, თიხა, ცარცი, თაბაშირი, ტყვია, სასოფლო-სამეურნეო მიწები.\n\n== სახელმწიფო წყობა ==\n\nthumb|[[ვესტმინსტერის სასახლე]] გაერთიანებული სამეფოს პარლამენტის შენობა|left\n\n* '''სიმბოლოები''': ჰიმნი — God Save the King (Queen); სამეფო დევიზი - Dieu et mon droit.\n* '''პოლიტიკური სისტემა''' — უნიტარული სახელმწიფო, საპარლამენტო მონარქია.\n* '''სახელმწიფოს მეთაური''' — ბრიტანეთში მეფობენ უინძორთა დინასტიის წარმომადგენლები. მე-20 საუკუნის მონარქები: ედუარდ VII (1901-10), ჯორჯ V (1910-36), ედუარდ VIII (1936), ჯორჯ V (1936-52), დედოფალი ელისაბედ II (ELIZABETH II, რიგით მე-40 ბრიტანელი მონარქი, ტახტზეა1952 წლიდან).\n* '''მთავრობის მეთაური ''' — პრემიერ-მინისტრი ტერეზა მეი (2016).\n* '''საკანონმდებლო ორგანო''' — ორპალატიანი პარლამენტი: ლორდთა პალატა (738 წევრი) და თემთა პალატა (646 წევრი).\n* '''პარტიები''' — კონსერვატიული პარტია (ლიდერი ტერეზა მეი, დაარს. მე-17 საუკუნის ბოლოს), ლეიბორისტული პარტია, ლიდერი ჯერემი კორბინი, დაარს. 1890, ლიბერალ-დემოკრატიული პარტია (ლიდერი ტიმ ფერონი). მთავრობას ხელმძღვანელობს პრემიერ-მინისტრი, 2016 წლიდან, ტერეზა მეი.\n\n== ადმინისტრაციული დაყოფა ==\n\nმინი|გაერთიანებული სამეფოს ადმინისტრაციული ერთეულები\nგაერთიანებული სამეფო არის ინგლისის, შოტლანდიის, უელსისა და ჩრდილოეთ ირლანდიის პოლიტიკური გაერთიანება. სამეფო გვირგვინის ქვეშ მყოფი ტერიტორიებია: გერნსი, ჯერსი და მენი, რომელთაც განსაკუთრებული სტატუსი აქვთ.\n\n* '''სამფლობელოები'''. დიდ ბრიტანეთს ეკუთვნის აგრეთვე რამდენიმე მცირე სამფლობელო: ანგილია; ბერმუდის კუნძულები; ბრიტანეთის ვირჯინის კუნძულები; კაიმანის კუნძულები; ფოლკლენდის კუნძულები; გიბრალტარი; მონსერატი; პიტკერნის კუნძულები; წმინდა ელენე, ამაღლება და ტრისტანი-და-კუნია; სამხრეთი გეორგია და სამხრეთ სენდვიჩის კუნძულები; ბრიტანეთის ინდოეთის ოკეანის ტერიტორია; ტერქსისა და კაიკოსის კუნძულები.\n\n== დემოგრაფია ==\n\nაღწერა გაერთიანებული სამეფოს ყველა წევრ ქვეყანაში ერთად, ათ წელიწადში ერთხელ ტარდება.<ref></ref> 63 181 775 მოსახლეობით (2011 წლის აღწერით),<ref name=\"2011census\"></ref> სამეფო მესამე ქვეყანაა ევროკავშირში, ხოლო 22-ე უდიდესი – მსოფლიოში. ძირითადი მკვიდრნი არიან ინგლისელები (81,5 %), შოტლანდიელები (9,6 %), ირლანდიელები (2,4 %), უელსელები (1,9 %) და ჩრდილოეთ ირლანდიელები (1,8 %). აქ ცხოვრობს ასევე 4 მლნ-ზე მეტი უცხოელი, რომლებიც ძირითადად ჩავიდნენ თანამეგობრობის ქვეყნებიდან. გაერთიანებული სამეფო ურბანიზაციის სამაგალითო ქვეყანაა. მოსახლეობის 91 % ცხოვრობს ქალაქში.\n\nინგლისის მოსახლეობა 2011 წლის მონაცემებით დაახლოებით 53 მილიონია.<ref name=\"2011 UK censuses\"></ref> ის მსოფლიოში ერთ-ერთი ყველაზე მჭიდროდ დასახლებული ქვეყანაა: 2015 წლის შუა პერიოდში 420 ადამიანი ცხოვრობდა კვადრატულ კილომეტრზე.<ref name=\"pop2015\"></ref> განსაკუთრებით მჭიდროდ დასახლებულია ლონდონი და ქვეყნის სამხრეთ-აღმოსავლეთი ნაწილი.<ref></ref> 2011 წლის აღწერის შედეგად შოტლანდიის მოსახლეობამ 5.3 მილიონი შეადგინა,<ref></ref> უელსმა – 3.06 მილიონი, ხოლო ჩრდილოეთ ირლანდიამ – 1,81 მილიონით.<ref name=\"2011 UK censuses\"/>\n\n2017 წელს საშუალო შობადობის მაჩვენებელი გაერთიანებული სამეფოს მასშტაბით შეადგენდა 1.7 ბავშვს/ქალზე.<ref></ref> აღნიშნული მაჩვენებელი 1964 (2.95 ბავშვი/ქალზე)<ref name=\"Boseley\"></ref> და 1815 (6.02 ბავშვი/ქალზე)<ref></ref> წლების შედეგებს მნიშვნელოვნად ჩამორჩება, თუმცა აღემატება 2001 წლის (1.63 ბავშვი/ქალზე) მაჩვენებელს.<ref name=\"TFR\"></ref> 2011 წელს, ახალშობილთა 47.3% დაუქორწინებელ ქალებზე მოდიოდა.<ref>Tables, Graphs and Maps Interface (TGM) table. Eurostat (26 February 2013). Retrieved 12 July 2013.</ref> 2018 წელს გაერთიანებული სამეფოს მოსახლეობის საშუალო ასაკი შეადგენდა 41.7 წელს.<ref> </ref>\n\n* '''რელიგია''' — ანგლიკანიზმი, კათოლიციზმი, პრესვიტერიანიზმი.\n* '''ქალაქები''' (ათ.) — ლონდონი (7.418, აგლომ. — 11.219), გლაზგო (1.099, აგლომ. — 1.361), ბირმინგემი (972, აგლომ. — 3.193), მანჩესტერი (390), ლივერპული (462), ედინბურგი (460, აგლომ. — 664), შეფილდი (418, აგლომ. — 1.102), ლიდსი (417, აგლომ. — 1.493), ბრისტოლი (406, აგლომ. — 614).\n\n===ენა===\nthumb|upright=1.8|[[ანგლოფონები]]. მუქი ლურჯით აღნიშნული სახელმწიფოების და ტერიტორიების მოსახლეობის უმეტესი ნაწილი ინგლისურად, ან ინგლისურ კრეოლზე საუბრობენ, ხოლო ღია ლურჯით აღნიშნულია ის ქვეყნები, სადაც ინგლისური ოფიციალური ენაა, თუმცა არა უმრავლესობის ენა. ინგლისური [[ევროკავშირი|ევროკავშირში]]<ref name=\"EUlang\"></ref> და [[აშშ]]-ში<ref></ref> ერთ-ერთი ყველაზე გამოყენებადი ენაა.\nგაერთიანებული სამეფოს დე-ფაქტო ენა არის ინგლისური.<ref name=\"direct.gov.uk\"></ref><ref name=\"thecommonwealth.org\"></ref> დადგენილია, რომ დიდი ბრიტანეთის მოსახლეობის 95% არის ინგლისურენოვანი ''მონოლენგუალი''.<ref name=\"BBC languages\"></ref> სამხრეთ აფრიკულ ენებზე, მათ შორის, პენჯატურ, ჰინდურ, ბენგალურ და გუჯარათულ ენებზე მოსაუბრეები, ქმნიან გაერთიანებული სამეფოს უდიდეს ლინგვისტურ ჯგუფს (ანგლოფონების გარდა), რომელშიც მთლიანი მოსახლეობის 2.7% შედის.<ref name=\"BBC languages\"/> 2011 წლის აღწერის მიხედვით, ლინგვისტურ უმცირესობებს შორის მეორე ყველაზე გამოყენებადი ენაა პოლონური, რომელზეც 546,000 საუბრობს.<ref></ref>\n\nგაერთიანებულ სამეფოში ვხვდებით სამ ძირძველ კელტურ ენას: უელსურ, ირლანდიურ და შოტლანდიურ-გელურ ენებს. სამეფოში ცდილობენ კორნული ენის, რომელიც XVIII საუკუნის ბოლოს გაქრა, როგორც მშობლიური ენა, აღორძინებას: ვხვდებით მცირე ჯგუფს, რომლის წევრებიც კორნულს მეორე ენის სტატუსით ფლობენ.<ref></ref><ref></ref><ref name=\"reglang\"></ref><ref></ref> 2011 წლის აღწერის მონაცემებით, უელსის მოსახლეობის დაახლოებით მეხუთედმა (19%) თქვა, რომ მათ შეეძლოთ უელსურად საუბარი.<ref></ref><ref></ref> გარდა ამისა, დადგენილია, რომ ინგლისში დაახლოებით 200 000 ადამიანს შეუძლია უელსურად საუბარი.<ref></ref> ამავე აღწერის დროს ჩრდილოეთ ირლანდიაში 167,487 ადამიანი (10.4%) აცხადებდა, რომ ისინი „ირლანდიურს გარკვეულ დონეზე ფლობდნენ“. შოტლანდიაში 92000-ზე მეტმა ადამიანმა (მოსახლეობის მხოლოდ 2% -ზე ნაკლები) გარკვეულ დონეზე იცოდა გელური ენა, მათ შორის 72% ცხოვრობს გარე ჰებრიდებში.<ref></ref> სამეფოში იზრდება იმ ბავშები რიცხვი, რომლებიც უელსურ ან შოტლანდიურ-გელურ ენებს სწავლობენ.<ref></ref>\n\n===რელიგია===\nამჟამინდელი გაერთიანებული სამეფოს ტერიტორიებზე უკვე 1400 წელია, რაც ქრისტიენული რელიგიები დომინირებენ.<ref>Cannon, John, ed. (2nd edn., 2009). ''A Dictionary of British History''. Oxford University Press. p. 144. .</ref> მიუხედავად იმისა, რომ მოქალაქეთა უმრავლესობა რელიგიურ მრწამსს ჯერ კიდევ ქრისტიანობას უკავშირებს, ეკლესიის რეგულარული დასწრება მკვეთრად დაეცა XX საუკუნის შუა პერიოდის შემდეგ,<ref>Field, Clive D. (November 2009). \"British religion in numbers\". BRIN Discussion Series on Religious Statistics, Discussion Paper 001. Retrieved 7 March 2015.</ref> ხოლო ემიგრაციამ და დემოგრაფიულმა ცვლილებებმა ხელი შეუწყო სხვა სარწმუნოების, განსაკუთრებით, ისლამის, ზრდას.<ref>Yilmaz, Ihsan (2005). ''Muslim Laws, Politics and Society in Modern Nation States: Dynamic Legal Pluralisms in England, Turkey, and Pakistan''. Aldershot: Ashgate Publishing. pp. 55–56. .</ref>\n\n2001 წლის აღწერის მიხედვით, გამოკითხულთა 71.6%-მა აღნიშნა, რომ ისინი ქრისტიანები იყვნენ, შემდეგი მოდიოდნენ ისლამის (2.8%), ინდუიზმის (1.0%), სიქიზმის (0.6%), იუდაიზმის (0,5%), ბუდიზმის (0.3%) და ყველა სხვა რელიგიის (0.3%) მიმდევრები. გამოკითხულთა 15%-მა განაცხადა, რომ ისინი არცერთ ერლიგიას მისდევდნენ, ხოლო 7%-მა გამოკითვაში მონაწილეობაზე უარი თქვა.<ref></ref> 2007 წელს ''ტარფუნდის კვლევამ'' აჩვენა, რომ ყოველ კვირას ეკლესიაში დაახლოებით ერთი მეათედი დადიოდა.<ref></ref> 2001-2011 პერიოდში, სამეფოში იმ ადამიანთა რიხვი, რომლებიც თავს ქრისტიანად მიიჩნევდნენ, 12%-ით შემცირდა, ხოლო ურელიგიოთა რიცხვი გაორმაგდა. აგრეთვე, აღნიშნულ პერიოდში მუსლიმთა რაოდენობა 1.6 მილიონიდან (2001) 2.7 მილიონამდე (2011) გაიზარდა,<ref>\"British Census: Islam Fastest-Growing Faith in England; Christians Drop to 59 per cent of Population\". CNS News. 12 December 2012.</ref> რითაც მუსლიმები რიგით მეორე უდიდესი რელიგიური ჯგუფი გახდნენ გაერთიანებულ სამეფოში.<ref></ref>\n\n== ეკონომიკა ==\n\nthumb|ლონდონი არის ევროპის უდიდესი, ხოლო მსოფლიოს ერთ-ერთი [[ფინანსური ცენტრი]] [[ნიუ-იორკი|ნიუ-იორკსა]] და [[ჰონგ კონგი|ჰონგ კონგთან]] ერთად.\nგაერთიანებული სამეფოს ეკონომიკა ეფუძნება ლიბერალიზმის, საბაზრო ეკონომიკისა და დაბალი გადასახადების პრინციპებს. ის ითვლება წინაპრად ე. წ. ''ანგლოსაქსური კაპიტალიზმისა''. მიუხედავად იმისა, რომ ბრიტანეთის მოსახლეობა მსოფლიოს მოსახლეობის 1 %-ს შეადგენს, გაერთიანებული სამეფო მეოთხე ადგილზეა მსოფლიოში ვაჭრობის მხრივ, ხოლო მისი მთლიანი შიდა პროდუქტი მსოფლიოში სიდიდით მეექვსე, ხოლო ევროპაში მესამეა გერმანიისა და საფრანგეთის შემდეგ.<ref>საერთაშორისო სავალუტო ფონდი</ref>\n\nეკონომიკის უდიდესი დარგია მომსახურების სფერო, რაშიც განსაკუთრებულ როლს ასრულებს საბანკო-საფინანსო ბიზნესი და ტურიზმი. ენერგეტიკული შესაძლებლობებით უძლიერესია ევროკავშირში. ქვეყანა მანქანათმშენებლობის სამშობლოა. სამრეწველო საწარმოები აღჭურვილია ულტრათანამედროვე ტექნიკით. შრობის ნაყოფიერება<ref>დროის ერთეულში წარმოებული პროდუქციის რაოდენობა</ref> ერთ-ერთი უმაღლესია მსოფლიოში. გამოირჩევა ქიმიური, ფარმაცევტული და ბიოტექნიკური ინდუსტრია. მნიშვნელოვანია ასევე ელექტრონიკა და თვითმფრინავთმშენებლობა. აგრობიზნესი ერთი-ერთი ყველაზე მაღალპროდუქტიულია მსოფლიოში.\n\n* '''ე.ე.პ. სტრუქტურა''' (%) — სოფლის მეურნეობა — 2, მრეწველობა — 26, მომსახურება — 72;\n* '''ვალუტა''' — გირვანქა სტერლინგი.\n* '''უდიდესი კომპანიები''' — როიალ დატჩ-შელი, ბრიტიშ პეტროლეუმი, იუნილევერი.\n* '''უდიდესი ბანკები''' — ეიჩ-ეს-ბი-სი ჰოლდინგზი, ბარკლეიზ ბანკი, ნეშენალ უესტმინსტერ ბანკი, ჰალიფაქსი, ლოიდს გრუფი.\n\n=== ტურიზმი ===\n\nმრავალფეროვანი ლანდშაფტი, ისტორიულ-არქიტექტურული ძეგლები და ულტრათანამედროვე საკომუნიკაცია საშუალებების გამო, ბრიტანეთი მსფოლიოს ერთ-ერთი უმსხვილესი ტურისტული რეგიონია. ყოველწლიურად აქ 28-30 მილიონი ტურისტი ჩამოდის. უდიდესი ტურისტული ცენტრებია: ლონდონი, სტრატფორდი მდ, ეივონზე, უინძირო, ედინბურგი და ა. შ.\n\nტურისტების უდიდესი ნაწილი ჩამოდის აშშ-დან და ევროპის ქვეყნებიდან, განსაკუთრებით კი გერმანიიდან, საფრანგეთიდან, ირლანდიიდან და ნიდერლანდებიდან. ბოლო წლებში ტურისტული ინდუსტრია ქვეყნის ეკონომიკის ერთ-ერთი უმსხვილესი დარგი გახდა.\n\n== კულტურული მემკვიდრეობა ==\nthumb|[[ბაკინგემის სასახლე]] გაერთიანებული სამეფოს მონარქის ოფიციალური რეზიდენცია\nბრიტანეთის კულტურული მრავალფეროვნება განპირობებულია როგორც რეგიონული თავისებურებებით, ასევე ბრიტანეთის იმპერიის მემკვიდრეობით. ბრიტანული ლიტერატურის სახეებია ინგლისელი შექსპირი, შოტლანდიელი რობერტ ბერნსი, უელსელი დილან თომასი, ჩრდილოეთირლანდიელი შეიმან ჰინი. 60-იანი წლებიდან დაწყებული, The Beatles-ისა და როლინგ სტოუნზის პოპულარობის გამო, ბრიტანეთი ახალგაზრდული კულტურის ავანგარდშია. ღირსშესანიშნაობანი:\n\n* ლონდონი — ბრიტანეთის მუზეუმი, თაუერის კოშკი, სამეფო ძვირფასეულობა, ვესტმინსტერის სააბატო (ბრიტანელი მონარქების კორონაციის ადგილი), პარლამენტის შენობა, ბიგ-ბენის კოშკი, ბაკინგემის სასახლე, მადამ ტუსოს ცვილის ფიგურების მუზეუმი, ჰაიდ-პარკი;\n* დარემის ციხე და ტაძარი, მეგალითური კომპლექსი სტოუნჰენჯი (ძვ. წ. 1500), კენტერბერიის საკათედრო ტაძარი, ძველი და ახალი ედინბურგი, გვინედის ციხე-სიმაგრე და ქალაქის კედლები; შექსპირის სახლ-მუზეუმი სტრატფორდში, ოქსფორდისა და კემბრიჯის უნივერსიტეტები;\n* ანგლოსაქსური ეპოსი — ბეოვულფი (X ს.).\n\n==სპორტი==\n\nthumb|[[უემბლი]] (London), ინგლისის ეროვნული საფეხბურთო ნაკრების საშინაო მოედანი, არის ერთ-ერთი ყველაზე ძვირადღირებული სტადიონი რაც კი ოდესმე აშენებულა.<ref name=\"CNN-NFLStad\"></ref>\nვიქტორიანული ეპოქის განმავლობაში დიდ ბრიტანეთში წარმოიშვა ან დიდად, მნიშვნელოვნად განვითარდა სპორტის ისეთი სახეობები, როგორებიცაა: ფეხბურთი, ჩორბურთი, რაგბი, რაგბი ლიგა, გოლფი, კრივი, ნეტბოლი, ნიჩბოსნობა და კრიკეტი. 2012 წელს, საერთაშორისო ოლიმპიური კომიტეტის პრეზიდენტმა, ჟაკ როგემ, თქვა: „ეს დიდი, სპორტისმოყვარული ქვეყანა ფართოდ არის აღიარებული, როგორც თანამედროვე სპორტის სამშობლო. პირველად, აქ დაშიფრეს სპორტსმენისა და სამართლიანი თამაშის ცნებები გარკვეულ წესებში და აქ შედიოდა სპორტი სკოლის სასწავლო გეგმაში, როგორც სასწავლო ხელსაწყო“.<ref>\"Opening ceremony of the games of the XXX Olympiad\". Olympic.org. Retrieved 30 November 2013.</ref><ref>\"Unparalleled Sporting History\" . Reuters. Retrieved 30 November 2013.</ref>\n\nსაერთაშორისო კონკურსების უმეტესობაში ინგლისს, შოტლანდიასა და უელსს ცალკეული გუნდები წარმოადგენენ. ჩრდილოეთ ირლანდიას და ირლანდიის რესპუბლიკას, ჩვეულებრივ, ერთი გუნდი ჰყავთ, რომელიც მთლიან ირლანდიას წარმოადგენს საერთაშორისო შეჯიბრებებზე (გამონაკლისია ფეხბურთი და თანამეგობრობის თამაშები). სპორტულ კონტექსტებში, ინგლისის, შოტლანდიის, უელსის და ირლანდიის/ჩრდილოეთ ირლანდიის გუნდებს ხშირად კოლექტიურად მოიხსენიებენ, როგორც საშინაო ერები. არის რამდენიმე სპორტი, რომელშიც ერთი გუნდი წარმოადგენს გაერთიანებული სამეფოს ყველა ქვეყანას (ოლიმპიადის ჩათვლით); ამ შემთხვევაში გუნდი დიდი ბრიტანეთის სახელით ასპარეზობს. 1908, 1948 და 2012 წლის ზაფხულის ოლიმპიადები ჩატარდა ლონდონში; ამით იგი გახდა პირველი ქალაქი, რომელმაც ზაფხულის ოლიმპიადას სამჯერ უმასპინძლა. \n\n2003 წლის გამოკითვამ აჩვენა, რომ გაერთიანებულ სამეფოში ყველაზე პოპულარული სპორტის სახეობა ფეხბურთია.<ref name=\"sports poll\"></ref> ინგლისი ფიფას მიერ აღიარებულია, როგორც ქვეყანა, სადაც ფეხბურთი წარმოიქმნა; მისი ფეხბურთის ასოციაცია ყველაზე ძველია ფეხბურთის წესებით, რომელიც პირველად 1863 წელს ებენეზერ-კობ მორლიმ შეადგინა.<ref></ref><ref></ref> სამეფოს თითოეულ წევრ ქვეყანას გააჩნია საკუთარი საფეხბურთო ასოციაცია, ეროვნული გუნდი და ლიგის სისტემა. ინგლისის უმაღლესი დივიზია, პრემიერლიგა, ყველაზე ყურებადი საფეხბურთო ლიგაა მსოფლიოში.<ref></ref> პირველი საერთაშორისო საფეხბურთო მატჩი ჩატარდა 1872 წლის 30 ნოემბერს, ინგლისისა და შოტლანდიას შორის.<ref name=\"BBC article\"></ref> ინგლისი, შოტლანდია, უელსი და ჩრდილოეთ ირლანდია საერთაშორისო საფეხბურთო ჩემპიონატებში, ჩვეულებრივ, ცალკეული ქვეყნის სტატუსით ასპარეზობენ.<ref></ref>\n\nthumb|left|[[კარდიფი]]ს [[მილენიუმი (სტადიონი)|მილენიუმი]], რომელიც [[რაგბის მსოფლიო ჩემპიონატი 1999|1999 წლის რაგბის მსოფლიო თასისთვის]] გაიხსნა.\n2003 წელს, რაგბი გაერთიანებული სამეფოს სპორტის მეორე ყველაზე პოპულარული სახეობა გახდა.<ref name=\"sports poll\"/> სპორტის სახეობა შეიქმნა რაგბის სკოლაში, იურიკშირში, და პირველი რაგბის საერთაშორისო შეხვედრა გაიმართა 1871 წლის 27 მარტს ინგლისსა და შოტლანდიას შორის.<ref>\"Six ways the town of Rugby helped change the world\". BBC. Retrieved 29 January 2015.</ref><ref>Godwin, Terry; Rhys, Chris (1981).''The Guinness Book of Rugby Facts & Feats''. p. 10. Enfield: Guinness Superlatives Ltd</ref> ინგლისი, შოტლანდია, უელსი, ირლანდია, საფრანგეთი და იტალია ასპარეზობენ ექვსი ერის ჩემპიონატში (ჩრდილოეთ ნახევარსფეროს პრემიერლიგის საერთაშორისო ტურნირში). ინგლისში, შოტლანდიაში, უელსსა და ირლანდიაში აღნიშნულ სპორტის სახეობასთან დაკავშირებულ საკითხებს ორგანიზებას სპორტის მმართველი ორგანოები დამოუკიდებლად უწევენ.<ref></ref> ოთხ წელიწადში ერთხელ, ინგლისი, ირლანდია, შოტლანდია და უელსი ქმნის გაერთიანებულ გუნდს, რომელიც ცნობილია როგორც ბრიტანელი და ირლანდიელი ლომები. გუნდი სტუმრობს ავსტრალიას, ახალ ზელანდიასა და სამხრეთ აფრიკას.\n\nკრიკეტი ინგლისში გამოიგონეს, ხოლო მისი წესები, 1788 წელს, მარილებონის კრიკეტის გუნდმა ჩამოაყალიბა.<ref>Colin White (2010). \"Projectile Dynamics in Sport: Principles and Applications\". p. 222. Routledge</ref> ინგლისის კრიკეტის ნაკრები, რომელსაც ინგლისისა და უელსის კრიკეტის საბჭო მართავს, და ირლანდიის კრიკეტის ნაკრები, რომელსაც ''კრიკეტ-ირლანდია'' მართავს, წარმოადგენენ ინგლისის კლუბებს, რომლებსაც ''ტესტ სტატუსი'' გააჩნიათ. გუნდის წევრები არიან ქვეყნის მთავარი მხარეებიდან არიან არჩეულნი და მასში როგორც ინგლისელი, ისე უელსელი მოთამაშეები შედიან. კრეკეტი განსხვავდება ფეხბურთისა და რაგბისაგან, სადაც უელსსა და ინგლისს ცალკეული ეროვნულ გუნდები ჰყავთ; აღსანიშნავია, რომ უელსს წარსულში საკუთარი გუნდი ჰყავდა. ირლანდიელი და შოტლანდიელი კრიკეტის მოთამაშეები ინგლისში თამაშობდნენ, რადგან არცერთ მათგანს არ გააჩნდა ''ტესტ სტატუსი''. ქვეყანაში ვხვდებით პროფესიონალური ლიგის ჩეპიონატსაც, რომელში ასპარეზობენ ინგლისის 17 მუნიციპალიტეტისა და 1 უელსის წარმომადგენლები გუნდები.<ref></ref>\n\nთანამედროვე თამაში, ჩოგბურთი, ბირმინგემში (ინგლისში), 1860-იან წლებში წარმოიქმნა.<ref>History of Tennis  International Tennis Federation. Retrieved 28 July 2008.</ref> მსოფლიოს უძველესი ჩოგბურთის ჩემპიონატი, უიმბლდონის ტურნირი, პირველად 1877 წელს ჩატარდა, დღეს კი, აღნიშნული ჩემპიონატი ორ კვირის განმავლობაში, ივნისის ბოლოდან ივლისის დასაწყისამდე, მიმდინარეობს.<ref></ref>\n\nგოლფი, მიმდევართა რაოდენობით, ქვეყნის მეექვსე ყველაზე პოპულარული სპორტის სახეობაა.\n\n== რესურსები ინტერნეტში ==\n\n* ბრიტანეთის მონარქიის ოფიციალური საიტი\n* გაერთიანებული სამეფოს მთავრობის ოფიციალური საიტი \n\n; ძირითადი ინფორმაცია\n* United Kingdom from the BBC News\n* United Kingdom from ''UCB Libraries GovPubs''\n* \n* United Kingdom ''Encyclopædia Britannica'' entry\n* \n* Key Development Forecasts for the United Kingdom from International Futures\n\n== სქოლიო ==\n\n\n\n\n\n\n\n\n\n \nკატეგორია:ევროპის ქვეყნები\nკატეგორია:დიდი რვიანის ქვეყნები\nკატეგორია:ინგლისურენოვანი ქვეყნები\nკატეგორია:კონსტიტუციური მონარქიები\nკატეგორია:სამეფოები\nკატეგორია:ევროკავშირის წევრი სახელმწიფოები\nკატეგორია:კუნძულოვანი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები\nკატეგორია:ბირთვული ქვეყნების სია", "url": "https://ka.wikipedia.org/wiki/გაერთიანებული_სამეფო", "length": 23365}
{"id": "1652", "title": "ესპანეთი", "text": "<ref></ref><ref></ref>'''ესპანეთი''' (), ოფიციალურად '''ესპანეთის სამეფო''' () — სახელმწიფო ევროპის სამხრეთ-დასავლეთით, პირენეს ნახევარკუნძულზე. მოსაზღვრე ქვეყნებია: საფრანგეთი, ანდორა, პორტუგალია. ესპანეთი კონსტიტუციური მონარქიაა, საკანონმდებლო ორგანოა გენერალური კორტესები, რომელიც შედგება სენატისა (256 წევრი) და კონგრესისაგან (350 წევრი), სახელმწიფოს მეთაურია მეფე ფილიპე VI. ესპანეთის სამეფოს შემადგენლობაში შედის 17 ავტონომიური რეგიონი, აგრეთვე ჩრდილოეთ აფრიკის სანაპიროზე მდებარე ორი ავტონომიური ქალაქი. ესპანეთი ინდუსტრიულ-აგრარული ქვეყანაა, ერთობლივი ეროვნული პროდუქტის მოცულობით (570 მლრდ $) მსოფლიოში მე-10 ადგილი უკავია. ესპანეთის ეროვნული დღესასწაული არის ესპანელი ერის დღე, რომელიც ქრისტეფორე კოლუმბის მიერ ამერიკის აღმოჩენის დღეს, 12 ოქტომბერს აღინიშნება.\n\n== სახელწოდება ==\n* '''ოფიციალური''': ქართულად — ესპანეთის სამეფო; ესპანურად — Reino de España.\n* '''ეტიმოლოგია''' — სავარაუდოდ სახელს სემიტური წარმომავლობა აქვს და ნიშნავს „დამალულს“. სხვა ვერსიით იგი ფინიკიურისგან წარმოსდგება და ნიშნავს „კურდღლების სანაპიროს“.\n* '''ქვეყნის კოდი''' — ES.\n\n== ისტორია ==\n\nXX საუკუნის დასაწყისში ქვეყანაში აქტიური პოლიტიკური ბრძოლა მიმდინარეობდა, რაც სამოქალაქო ომში გადაიზარდა (1936-1939). 1975 წლამდე ქვეყანას მართავდა დიქტატორი გენერალი ფრანსისკო ფრანკო, რომლის შემდეგაც აღდგა მონარქია. 1986 წელს ქვეყანა ევროკავშირის წევრი გახდა.\n\n* '''ესპანეთის მმართველები'''.\n1875-1885: ბურბონების სახლი (ალფონსო XII)\n\n1885-1886: ბურბონების სახლი (მარია დე-ლას-მერსედესი)\n\n1886-1931: ბურბონების სახლი (ალფონსო XIII)\n\n1931-1939: ესპანეთის მეორე რესპუბლიკა\n\n1939-1975: ფრანკოს დიქტატურა\n\n1975-2014: ბურბონების სახლი (ხუან კარლოს I)\n\n2014-დღემდე: ბურბონების სახლი (ფილიპე VI)\n\n== გეოგრაფია და ბუნება ==\n\nმინი|300პქ|მარცხნივ\nleft|300px|thumb|ესპანეთის ფიზიკური რუკა\nქვეყანა დასავლეთ ევროპაში მდებარეობს და პირენეს ნახევარკუნძულის 84 % უკავია. მოსაზღვრე ქვეყნებია: საფრანგეთი, ანდორა, პორტუგალია. ეკუთვნის კუნძულები ატლანტის ოკეანესა და ხმელთაშუა ზღვაში, ასევე ტერიტორიები ჩრდილოეთ აფრიკაში. რელიეფში ჭარბობს დაბალი და საშუალო სიმაღლის პლატოები და მთები. ქვეყანა მდიდარია სასარგებლო წიაღისეულით (მათ შორის ნახშირითა და ვერცხლისწყლით).\n\nესპანეთის სანაპირო ზოლის მნიშვნელოვან ნაწილში ჰავა ხმელთაშუაზღვიურია, შიგა რაიონებში კი უფრო კონტინენტური. ტყეებს ტერიტორიის მხოლოდ 10 % უკავია.\n\nესპანეთი შვეიცარიის შემდეგ ყველაზე მაღალმთიანი ქვეყანაა ევროპაში. მთები და მთაგრეხილები მისი ტერიტორიის 90 %–ს შეადგენს. მესეტის მთაგრეხილი იკავებს ქვეყნის თითქმის 1/2-ს. მესეტის დასავლეთ ნაწილში ტექტონიკური კანიონები და მდინარეების კალაპოტებია, აღმოსავლეთით ის უფრო მოსწორებულია. ცენტრალური კორდილიერები მესეტას ყოფენ ჩრდილოეთ და სამხრეთ ნაწილებად. მესეტის ჩრდილოეთით ბისკაის ყურის სანაპიროზე გადაჭიმულია კანტაბრიის მთები, რომლებიც წარმოადგენენ ესპანეთის ყველაზე ძნელად მისადგომ მთათა სისტემის — პირენეს გაგრძელებას, რამდენიმე პარალელური სისტემა აღმოსავლეთიდან დასავლეთისკენ გადაჭიმულია 450 კმ. პირენეს მთების საშუალო სიმაღლე დაახლოებოთ 2500 მეტრია. ყველაზე მაღალი წერტილია ანეტო (3404 მ). პირენეების სამხრეთ ფერდობი წარმოადგენს სამთო ტურიზმის მსხვილ საერთაშორისო ცენტრს. მესეტის ჩრდილო-აღმოსავლეთით გადაჭიმულია იბერიის მთები: სიგრძით 250 კმ და სიმაღლით 2313 მ (პიკი მონკაო). იბერიის მთებში იღებს სათავეს ესპანეთის ყველაზე მსხვილი მდინარეები. აღმოსავლეთ პირენეებსა და იბერიის მთებს შორის ხმელთაშუა ზღვამდე გადაჭიმულია არც თუ ისე მაღალი კატალონიის მთები. ქვეყნის სამხრეთ აღმოსავლეთში განლაგებულია კორდილიერა — ბეტიკას მთათა სისტემა. ცენტრში — სიერა–ნევადას მთები.\n\nტერიტორიის დარჩენილი 10 % უკავია ანდალუზიის დაბლობს სიერა-მორენასა და კორდილიერა-ბეტიკას შორის (სადაც მიედინება მდინარე გვადალკვივირი), არაგონის დაბლობი მდინარე ებროს ხეობაში და რამდენიმე პატარა დაბლობი ხმელთაშუა ზღვის სანაპიროზე. ესპანეთის სანაპიროები ძალიან მრავალფეროვანია დიუნებით, ქვიშიანი და სილიანი სანაპიროებით. გალისიის სანაპიროს ნაწილი ნორვეგიის ფიორდების მსგავსია, ხოლო ჩრდილო სანაპირო ცნობილია მცირე ზომის გამოქვაბულებით. ხმელთაშუა ზღვის სანაპიროებზე გვხვდება უდაბური ლაგუნები და ჭაობები.\n\n* '''ფართობი''' — 504 782 კვ. კმ.\n* '''ბუნება''' — გეოგრაფიული რაიონები — ცენტრალური ესპანეთი (el Centro) მესეტის პლატოთი, ჩრდილოეთი (el Norte), აღმოსავლეთი (el Este) ხმელთაშუა ზღვის სანაპირო ზოლში, სამხრეთი (el Sur) ხმელთაშუა ზღვასა და ატლანტის ოკეანეს შორის მოქცეული არე. მთათა სისტემები - პირენეები, სიერა მორენა, იბერიისა და კანტაბრიის მთები; უმაღლესი მწვერვალები (მ) - პიკო დე ტეიდე 3718 (კანარის კ-ებზე), მულასენი 3478, პიკო დე ანეტო 3404; მთავარი მდინარეები (კმ) — ებრო 910, ტახო (ტეჟუ) 790 (სულ 1007), გვადიანა 778, დუერო 700 (სულ 895), გვადალკვივირი 657; უდიდესი ტბა — ემბალსე დე ალკანტარა (ხელოვნური); მთ. კუნძულები (კვ. კმ) — კანარის 7447 (მათ შორის: ტენერიფე 2034, ფუენტევენტურა 1660, დიდი კანარი 1560, ლანზაროტე 846, ლა-პალმა 708), ბალეარის 4992 (მათ შორის: მაიორკა 3640);\n* '''ბუნებრივი რესურსები''' — ქვანახშირი, რკინის მადანი, ურანი, ვერცხლისწყალი, პირიტი, თაბაშირი, თუთია, ტყვია, ვოლფრამი, სპილენძი, ჰიდროენერგია, სასოფლო-სამეურნეო მიწები.\n\n=== ჰავა ===\nესპანეთისთვის დამახასიათებელია სუბტროპიკული ხმელთაშუაზღვიური ჰავა ცხელი, მწველი ზაფხულითა და რბილი, წვიმიანი ზამთრით. საშუალო ტემპერატურა იანვარში მერყეობს +8&nbsp;°C-დან +12&nbsp;°C-მდე, ივლისში +18&nbsp;°C–დან + 28&nbsp;°C–მდე. ესპანეთის მრავალფეროვანი და კონტრასტული ჰავა აიხსნება რელიეფის სირთულით, ატლანტის ოკეანისა და აფრიკის კონტინენტის კლიმატის ზემოქმედებით. ყველაზე მეტი ნალექი მოდის ჩრდილოეთში და ჩრდილო-დასავლეთ ნაწილში (წლიური ნალექის რაოდენობა აქ 1000 მმ-ზე მეტია, მთიან რაიონებში კი — 1500-2000 მმ), ცენტრალური და სამხრეთ აღმოსავლეთი რაიონები უფრო მშრალია (წლიური ნალექიანობა 500 მმ-ზე ნაკლებია). გამოიყოფა მაღალმთიანი რაიონები ცივი ზამთრით, უხვი თოვლიანობითა და გრილი ზაფხულით, რომელიც მშრალია სამხრეთში, ნესტიანი და წვიმიანი — ჩრდილოეთ ესპანეთში. პირენეებში თოვლის ხაზი 2800 მეტრზეა. ესპანეთში, საბერძნეთისა და იტალიის მსგავსად, ევროპაში ყველაზე ბევრი მზიანი დღეა.\n\n=== მდინარეები და ტბები ===\nესპანეთში საკმაოდ ბევრი, მაგრამ მცირეწყლოვანი მდინარეთა სისტემაა, რომლებიც როგორც ატლანტის ოკეანის, ასევე ხმელთაშუა ზღვის აუზსაც მიეკუთვნებიან. განსაკუთრებით მნიშვნელოვან მდინარეთა სისტემებს წარმოადგენს ატლანტის ოკეანის აუზში შემავალი მდინარეები დუერო (780 კმ), ტეჟო (1010 კმ), გვადიანა (820 კმ), გვადალკვივირი (680 კმ) და ასევე ებრო (928 კმ), რომელიც ხმელთაშუა ზღვაში ჩაედინება. ესპანეთის სხვა მსხვილი მდინარეებიდან გამოიყოფა მინო (340 კმ), ატლანტიკისაუტი, ხუკარი (498 კმ) და სეგურა (341 კმ).\n\n=== ფლორა და ფაუნა ===\nთუ არ ჩავთვლით კანარის კუნძულებს, ესპანეთში ითვლიან დაახლოებით 8000 ჯიშის მცენარეს. ოდესღაც ვრცელი ტყეებისაგან მხოლოდ მცირე ნაწილი დარჩა, ძირითადად ჩრდილოეთში. მცენარეების საფარი ჩრდილოეთის ნესტიან და დანარჩენ მშრალ ნაწილში მკვეთრად არის განსხვავებული. ჩრდილოეთისათვის დამახასიათებელია ფართოფოთლოვანი ტყეები, ასევე არის ფოთოლმცვენი მუხა. „მშრალი“ ესპანეთი ღარიბია ტყეებით, აქ გავრცელებულია მარადმწვანე მუხის ჯიშები, ასევე ხმელთაშუა ზღვის მცენარეები. ქვეყნის ცენტრალურ ნაწილსა და სამხრეთის მთებში, გვხვდება შავი ფიჭვის ტყეები. „მშრალ“ ესპანეთში ყველაზე მეტად გავრცელებულია მარადმწვანე ხმელთაშუაზღვის ტიპის ბუჩქები და ნახევრადბუჩქოვანი (გარიგები). ქვეყნის აღმოსავლეთში გარიგებს ენაცვლება მაღალი ბალახები.\n\nესპანეთი ძალიან მდიდარი და მრავალფეროვანი ფაუნით გამოირჩევა, ჩრდილოეთში ფაუნა შუაევროპულია (ბევრია ირემი, შველი და ტახი), მთის რაიონებში შემორჩა წმინდა სისხლის ირემი და პირენეს მთის თხები. კანტაბრიისა და ლეონის მთებში გვხვდება მურა დათვი, მტაცებლებიდან მგელი და მელა. ესპანეთი ევროპაში ყველაზე მდიდარ ქვეყნად ითვლება ფრინველთა ჯიშის რაოდენობით. ზაფხულში აქ შეგვიძლია ვნახოთ 25 სახეობის მტაცებელი ფრინველი (ქორი, არწივი, შავარდენი). ბევრია წყალმცურავი სახეობები (იხვი, ბატი, ფლამინგო, წერო), ქვეწარმავლებიდან კუ, გველი,ქამელეონი, მორიელი, ასევე მდიდარია თევზებით.\n\n== სახელმწიფო ==\nthumb|ესპანეთის მონარქის ოფიციალური რეზიდენცია\n* '''პოლიტიკური სისტემა''' — კონსტიტუციური მონარქია.\n* '''სახელმწიფოს მეთაური''' — მეფე ფილიპე VI.\n* '''მთავრობის მეთაური''' — პრემიერ-მინისტრი.\n* '''საკანონმდებლო ორგანო''' — გენერალური კორტესები, შედგება სენატისა (256 წევრი) და კონგრესისაგან (350 წევრი).\n* '''ეროვნული დღესასწაული''' — 12 ოქტომბერი — ესპანელი ერის დღე (ქ. კოლუმბის მიერ ამერიკის აღმოჩენის თარიღი).\n* '''ადმინისტრაციული დაყოფა'''. ესპანეთის სამეფოს შემადგენლობაში შედის 17 ავტონომიური გაერთიანება (Comunidad autonoma): ანდალუსია, არაგონი, ასტურია, ბალეარის კუნძულები, ბასკეთი, გალისია, ესტრემადურა, ვალენსია, კანარის კუნძულები, კანტაბრია, კასტილია-ლა მანჩა, კასტილია და ლეონი, კატალონია, ლა რიოხა, მადრიდი, მურსია, ნავარა, აგრეთვე ჩრდილოეთ აფრიკის სანაპიროზე მდებარე 2 ავტონომიური ქალაქი (ciudad autonoma) — სეუტა და მელილია.\n\n== ადმინისტრაციულ-ტერიტორიული მოწყობა ==\n\n\n== დემოგრაფია ==\nსამეფოს მოსახლეობა მრავალფეროვანია. ეროვნულ უმცირესობაში გამოირჩევიან ბასკები, გალისიელები და კატალონიელები. სიმჭიდროვე მაღალია ცენტრსა და სანაპირო ზოლში. მოსახლეობის 80 % ცხოვრობს ქალაქებში. გაბატონებული რელიგია კათოლიციზმია.\n* '''მოსახლეობა''' — 45,8 მლნ (2010), მათ შორის 69 % ესპანელები, 18 % კატალონიელები, 8 % გალისიელები, 2 % ბასკები.\n* '''ენები''' — ესპანური (74 %); კატალონიური (17 %); გალისიური (7 %); ბასკური (2 %).\n* '''რელიგია''' — კათოლიციზმი.\n* '''ქალაქები''' (ათ.) — მადრიდი (3.169, აგლომ. — 5.130), ბარსელონა (1.528, აგლომ. — 3.889), ვალენსია (741, აგლომ. — 1.407), სევილია (679, აგლომ. — 1.141), სარაგოსა (636), მალაგა (518, აგლომ. — 753), მურსია (394), ლას-პალმასი (348), ბილბაო (343, აგლომ. — 880).\n\n== ეკონომიკა ==\n\nქვეყნის ეკონომიკურ ცხოვრებაში, მსგავსად სხვა პოსტინდუსტრიული ქვეყნებისა, წამყვანი პოზიცია უკავია მომსახურების სფეროს. უდიდესია ტურიზმის როლი. მრეწველობაში, ძირითადად უცხოური კაპიტალის დახმარებით ვითარდება ულტრათანამედროვე დარგები, მიმდინარეობს ტრადიციული დარგების მოდერნიზაცია. მნიშვნელოვანია აგრობიზნესის როლი, რაშიც წამყვანია მემცენარეობა. ესპანეთი ზეთისხილისა და მეციტრუსეობის კლასიკური ქვეყანაა. ზეთისხილის მოყვანით ესპანეთი პირველია მსოფლიოში. 50 პროვინციიდან ზეთისხილი მოჰყავთ 34-ში. ზეთისხილის ნარგავებს უკავია დამუშავებული მიწების 10 %. ციტრუსების ექსპორტით ესპანეთს ბადალი არ ჰყავს მსოფლიოში.\n\nესპანეთში ასევე განვითარებულია ეკონომიკის შემდეგი დარგები: საფეიქრო მრეწველობა, აგრობიზნესი, ქიმიური მრეწველობა, გემთმშენებლობა, მსუბუქი მანქანების წარმოება, მძიმე მანქანათმშენებლობა, მსუბუქი მანქანათმშენებლობა, თევზის რეწვა და სხვ.\n\nესპანეთი ინდუსტრიულ-აგრარული ქვეყანაა, ერთობლივი ეროვნული პროდუქტის მოცულობით (570 მლრდ $) მსოფლიოში მე-10 ადგილი უკავია.\n* '''ე.ე.პ. სტრუქტურა''' (%) — სოფლის მეურნეობა — 3, მრეწველობა — 33, მომსახურება — 63;\n* '''ე.ე.პ. ''' (1 სულზე) — 14.490 $.\n* '''უდიდესი კომპანიები''' — მარჩეი, ფიერო, ურკიხო, გარიჩესო, რუის-მატეოსი.\n* '''ექსპორტი''' — ავტომობილები, ღვინო, ხილი, ბოსტნეული, ქიმიკატები, ფოლადი.\n* '''ბიუჯეტი''' — 105 000 მლნ $.\n* '''ვალუტა''' — ევრო (EUR); 2002 წლამდე ესპანური პესეტა.\n\n=== ტრანსპორტი ===\nესპანეთში ფართოდაა გავრცელებული საავტომობილო მაგისტრალების ქსელი, რომელიც დაახლოებით 340 ათას კმ–ს შეადგენს; ამასთან, 7 ათასი კმ დიდი გამტარობის მქონე მაგისტრალებია. მაღალსიჩქარიანი გზების მეშვეობით უპრობლემოდ შეგიძლიათ გადაადგილდეთ პირენეს მთებიდან ანდალუზიამდე როგორც ხმელთაშუა ზღვის გასწვრივ, ასევე მადრიდის გავლით, რომელიც ყველა სატრანსპორტო არტერიის მთავარ კვანძს წარმოადგენს. საერთაშორისო საავტობუსო მარშრუტები მოსახერხებელი და ეფექტურია. არსებობს ავტობუსის მომსახურება, როგორც შორეულ ისე ახლო მარშრუტებზე. ესპანეთის სარკინიგზო ხაზი გადაჭიმულია დაახლოებით 15 ათას კმ-ზე, რომლიდანაც 471 კმ შეადგენს სწრაფმავალ გზას მადრიდი–სევილია (მოძრაობის სიჩქარე 250 კმ/სთ), ასევე სწრაფი მატარებელი ტალგო (200 კმ/სთ) დადის მარშრუტებზე მადრიდი-მალაგა და მადრიდი-კადისი. როგორც საავტომობილო, სარკინიგზო ქსელი რადიალურად იტოტება გადის მადრიდიდან ქვეყნის მთელს ტერიტორიაზე.\n\nმგზავრების გადაყვანა საზღვაო გზებით თანდათან მნიშვნელოვან მაჩვენებელს აღწევს ისეთ პორტებში, როგორიცაა ალხესირას პორტი (3,8 მილიონი ადამიანი), სეუტა (2,2 მილიონი) სანტა კრუს დე ტენერიფე (2,6 მილიონი). ხმელთაშუაზღვის კომპანია „ტრანსმედიტერია“ რეგულარულად ასრულებს მარშრუტებს პირენეს ნახევარკუნძულისა და აფრიკის ჩრდილოეთ ნაწილს შორის. საზღვაო ტრანსპორტში ჩართულია დაახლოებით 430 გემი. უცხოელი ტურისტების თითქმის მესამედი ესპანეთში სამოგზაუროდ ირჩევს საჰაერო ტრანსპორტს. ესპანეთის აეროპორტებში ყოველწლიურად დაახლოებით 50 მილიონი მგზავრი მოძრაობს (გადის). 42 აეროპორტიდან 34 ასრულებს რეგულარულ გადაზიდვებს. ყველაზე მსხვილია მადრიდის აეროპორტი. 2009 წელს ბარახას აეროპორტით 32 383 191-მა მგზავრმა ისარგებლა.\n\n=== ტურიზმი ===\n\n2023 წლის მონაცემებით ესპანეთში 85.1 მილიონი ტურისტი ჩავიდა. ესპანეთი მსოფლიოს ყველაზე მონახულებად ქვეყნებს შორის მესამე ადგილზეა. ესპანეთში მოგზაურობა ნიშნავს შეხვედრას მზესთან, შესანიშნავ სამზარეულოსთან, სტუმართმოყვარეობასა და სიცოცხლის სიხარულთან, ასევე შეხვდებით უძველესი ცივილიზაციის ნაკვალევს, თვალწარმტაც და უნიკალურ პეიზაჟებს. ესპანეთის მრავალფეროვანი ბუნება, გეოგრაფიული, კლიმატური და პეიზაჟების კონტრასტი მის ყველა რაიონში იგრძნობა.\n\n== კულტურა ==\n\n=== ფლამენკო ===\nფლამენკო (ესპანურად Flamenco) არის ესპანური მუსიკისა და ცეკვის ჟანრი, რომელიც წარმოიშვა ანდალუსიაში. საბოლოოდ ჩამოყალიბებული სახე მან XVIII საუკუნეში მიიღო. ფლამენკო ესპანური, ბოშური და არაბული ფოლკლორის ელემენტებს შეიცავს. მისთვის დამახასიათებელია ცეკვა და სიმღერა გიტარის თანხლებით. ცეკვას თან ახლავს შეძახილები, ტაში, თითების ტკაცუნი, მამაკაცები ცეკვას ასრულებენ ფეხების ძლიერი რიტმული მოძრაობით, ქალები ხელებისა და ტანის ცეცხლოვანი მოძრაობით.\n\n=== კორიდა ===\nკორიდა სათავეს იღებს ბრინჯაოს ხანიდან და უკავშირდება პირენეს ნახევარკუნძულის მცხოვრებ იბერიელებს, რომლებიც ხარებს წმინდა ცხოველებად აღიქვამდნენ. თავიდან ხარის მოკვლა სპეციალური რიტუალი იყო. უკვე ესპანეთის ერთიან სახელწიფოდ ჩამოყალიბების შემდეგ კორიდა მოსახლეობის ელიტარული ნაწილის გასართობი გახდა. თანამედროვე კორიდა გაჩნდა ანდალუზიაში. მასში მონაწილეობას იღებს ხარი 4-დან 6 წლამდე, მისი წონა არ უნდა იყოს 450 კგ-ზე ნაკლები.\n\n== მემკვიდრეობა ==\n* არქიტექტურა — კორდოვის ისტორიული ცენტრი, ალჰამბრა, ესკორიალის მონასტერი მადრიდში, ძველი ქალაქი სეგოვია და მისი აკვედუკი, ისტორიული ქალაქი ტოლედო, ოვიედოს ასტურიული მონუმენტები, სანტა მარია დე გვადალუპეს სამეფო მონასტერი;\n* ლიტერატურა — ესპანური ეპოსი: სიმღერა ჩემს სიდზე (XII ს.).\n\n== რესურსები ინტერნეტში ==\n\n\n\n* ესპანეთის სამეფო ოჯახი\n* ესპანეთის პრემიერ-მინისტრი \n* ესპანეთის სენატი \n* ამინდის პროგნოზი\n\n==სქოლიო==\n\n\n\n\n\n\n\n \nკატეგორია:ევროპის ქვეყნები\nკატეგორია:ესპანურენოვანი ქვეყნები\nკატეგორია:კონსტიტუციური მონარქიები\nკატეგორია:სამეფოები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/ესპანეთი", "length": 14238}
{"id": "1653", "title": "ირლანდია", "text": "'''ირლანდია''' (, ) — ქვეყანა დასავლეთ ევროპაში, მდებარეობს ამავე სახელწოდების კუნძულზე. ფართობი — 70 273 კმ². დედაქალაქია დუბლინი, რომელიც კუნძულის აღმოსავლეთით მდებარეობს. სახმელეთო საზღვარი მხოლოდ ჩრდილოეთ ირლანდიასთან გააჩნია, რომელიც დიდი ბრიტანეთის ნაწილია. დასავლეთით აკრავს ატლანტის ოკეანე, სამხრეთით კელტების ზღვა, სამხრეთ-აღმოსავლეთით წმინდა გიორგის სრუტე და ირლანდიის ზღვა აღმოსავლეთიდან.\n\nამჟამინდელმა ირლანდიის რესპუბლიკამ პოლიტიკური დამოუკიდებლობა გაერთიანებული სამეფოსაგან 1922 წელს მიიღო, დამოუკიდებლობისათვის ომის შემდეგ, კუნძულის ჩრდილო-დასავლეთით მდებარე ოლსტერის პროვინციის დიდი ნაწილი კი სამეფოს შემადგენლობაში დარჩა.\n\n== სახელწოდება ==\nქვეყნის ოფიციალური სახელწოდებაა ირლანდიის რესპუბლიკა; ირლანდიულად - Eire; Poblacht na h'Eirean; ინგლისურად - Republic of Ireland.\nსახელი „ირლანდია“ უკავშირდება პროტო-კელტურ სიტყვას Iweri, რაც ნაყოფიერ ადგილს ნიშნავს. მისი ლათინური სახელია Hibernia, უელსური - Iwerddon, ბრეტონული - Iwerzhon. ეს შესაძლოა მიუთითებდეს ირლანდიელთა წინაპრების კავშირს პირენეის ნახევარკუნძულის უძველეს მოსახლეებთან - იბერიელებთან. სახელის ეროვნული ფორმა Eire გელურ ენაზე „ქვეყნის“ შესატყვისია.\n\n== ისტორია ==\n7 საუკუნის განმავლობაში იგი ბრიტანეთის კოლონია იყო. გაერთიანების აქტის დადებიდან, 1801 წლის 1 იანვარს, 1922 წლის 6 დეკემბრამდე კუნძული ირლანდია იყო დიდი ბრიტანეთის და ირლანდიის გაერთიანებული სამეფოს ნაწილი. 1921 წელს მიიღო დომინიონის სტატუსი, ხოლო 1949 წელს აქ რესპუბლიკა გამოცხადდა (ჩრდილოეთ ირლანდიის ტერიტორიის გარეშე). 1985 წელს ხელი მოეწერა ანგლო-ირლანდიურ შეთანხმებას.\n\n== გეოგრაფია ==\nგეოგრაფიული თვალსაზრისით, ქვეყანა განლაგებულია ლაბრადორის ნახევარკუნძულის, სამხრეთ ალასკისა და სამხრეთ კამჩატკის განედზე, თუმცა კუნძულოვანი მდებარეობისა და გოლფსტრიმის თბილი დინების გავლენით ზღვიური ტიპის კლიმატია ჩამოყალიბებული. წლიური ტემპერატურული ამპლიტუდა არაა მაღალი და 15 °C-ს შეადგენს. ზაფხული გრილია, ნალექიანი. საშუალო ტემპერატურა +18 - +20&nbsp;°C. ზამთარი ნაკლებად ყინვიანია, საშუალო ტემპერატურა - +8&nbsp;°C. დაფიქსირებული აბსოლუტური ტემპერატურული მაქსიმუმი აღინიშნა 1887 წლის ივნისში, +33.3&nbsp;°C.<ref>ირლანდიის მეტეროლოგიური სამსახური </ref> მსგავსად მეზობელი დიდი ბრიტანეთისა, ირლანდიაში ხშირია ატმოსფერული ნალექები, ძირითადად - წვიმის სახით. ნალექების საშუალო რაოდენობა 750-1000 მმ შორის მერყეობს. \nthumb|left|კუნძული ირლანდია. ხედი კოსმოსიდან\nირლანდია არ წარმოადგენს მაღალმთიან ქვეყანას. მისი უმაღლესი მწვერველი - კარანტუოჰილი ზღვის დონიდან სულ რაღაც 1041 მ. სიმაღლეზე მდებარეობს. ქვეყნის ტერიტორიის უდიდეს ნაწილს იკავებს ვაკე-დაბლობები, რომელიც გარშემორტყმულია სხვადასხვა მთიანი სისტემებით: მაკგილიკადი, უიკლოუ, მორნი, ბლუსტეკი და ა. შ. ირლანდიის გეოლოგიურ განვითარებაზე მნიშვნელოვანი გავლენა მოახდინა გამყინვარებამ, რომლის ნარჩენი გეომორფოლოგიური ერთეულები ახლაც უხვად გვხვდება კუნძულის ტერიტორიაზე<ref></ref>.\n\nქვეყნის შიდა წყლების ქსელი კარგადაა განვითარებული. მდინარეები განეკუთვნებიან ატლანტის ოკეანისა და ირლანდიის ზღვის აუზებს. უდიდესი მდინარეა შენონი, რომლის სიგრძე 360 კმ-ს შეადგენს. იგი გაედინება ქვეყნის ცენტრალურ ნაწილში და ატლანტის ოკეანეში ჩაედინება. მდინარე თავის გასწვრივ წარმოშობს რამდენიმე ტბას (ლოხ-ალენი, ლოხ-რი, ლოხ-დერგი). სხვა მდინარეებიდან აღსანიშნავია ლიფლი, ბლექუოთერი, ბენი, ბოინი და ა. შ. ირლანდია მდიდარია ტბებითაც, რომელთაც აქ „ლოჰებს“ (lough) უწოდებენ. უდიდესი ტბაა ლოხ-კორიბი (სარკის ფართობი 176 კვ. კმ),ასევე - ლოხ-დერგი. ირლანდიისთვის დამახასიათებელია დიდი რაოდენობით დაჭაობებული ტერიტორიების არსებობა, რომლებიც ქვეყნის ტერიტორიის 1/6-ს იკავებენ<ref></ref>.\n\nირლანდიის სანაპირო ხაზი საკმაოდ დანაწევრებულია, შედეგად გვაქვს დიდი რაოდენობით ყურეები, სანაპირო კუნძულები, მცირე ნახევარკუნძულები. ყურეებში მდებარეობს მნიშვნელოვანი პორტები, მაგ. დუბლინი - დუბლინის ყურეში, კორკი - ანალოგიური სახელწოდების უბეში და ა. შ. მიმდებარე მცირე კუნძულებიდან აღსანიშნავია აჩილი, არანი, ვალენსია.\n\nსასარგებლო წიაღისეულიდან მოიპოვება თუთია, ტყვია, ბუნებრივი აირი, ბარიტი, სპილენძი, თაბაშირი, კირქვა, დოლომიტი, ტორფი, ვერცხლი.\n\n== ფლორა და ფაუნა ==\nირლანდიისთვის დამახასიათებელია გველების სრული არარსებობა. არსებობს ლეგენდა, რომ წმინდა პატრიკმა ისინი კუნძულიდან ზღვაში განდევნა მას შემდეგ, რაც ისინი მას ერთ-ერთი მთის მწვერვალზე 40-დღიანი მარხვის დროს მოსვენებას არ აძლევდნენ<ref>Robinson, William Erigena. New Haven Hibernian Provident Society. ''St. Patrick and the Irish: an oration, before the Hibernian Provident Society, of New Haven, March 17, 1842''. pg 8. </ref><ref></ref>. რეალურად გველები კუნძულიდან გაქრნენ გამყინვარების უკანასკნელი ციკლის დროს, 100 ათასი — 10 ათასი წლის წინ.\n\n== სახელმწიფო ==\nthumb|right|მერი მაკელისი\nირლანდია 1937 წელს მიღებული კონსტიტუციის თანახმად წარმოადგენს საპარლამენტო რესპუბლიკას, სადაც სახელმწიფოს მეთაურს წარმოადგენს ქვეყნის პრეზიდენტი (ირლ. Uachtarán na hÉireann). პრეზიედნტს ირჩევენ საერთო არჩევნების შედეგად, 7 წლის ვადით. კანდიდატის წარდგენა შეუძლიათ მხოლოდ საკანონმდებლო ორგანოს 20 წევრს ან არანაკლებ 4 საგრაფს წარმომადგენლებს. პრეზიდენტი წარმოადგენს უმაღლეს მთავარსარდალს, ასევე ნიშნავს პრემიერ-მინისტრს (ირლ. Taoiseach). 2011 წლის 28 ოქტომბრის საპრეზიდენტო არჩევნების შედეგად ამჟამინდელი პრეზიდენტი მერი მაკელისი (Mary McAleese, 1997 წლიდან) შეცვალა მაიკლ ჰიგინსმა. პრემიერ-მინისტრი ინიშნება ქვეყნის საკანონმდებლო ორგანოს - ეროვნული პარლამენტის (Oireachtas) წარდგენით. ძირითადად წარმოადგენს მმართველი პარტიის ლიდერს. პრემიერი ასევე აყალიბებს მინისტრთა კაბინეტს. დღესდღეობით პრემიერ-მინისტრია ენდა კენი.\n\nthumb|left|ლენსტერ ჰაუსი, ირლანდიის პარლამენტის რეზიდენცია\nthumb|left|მთავრობის ნაგებობები\n\nქვეყნის საკანონმდებლო ორგანო - ეროვნული პარლამენტია (Oireachtas), რომელიც ორი პალატისგან შედგება. ზედა პალატაში (Seanad Éireann) წარმოდგენილია შერეული მეთოდით არჩეული სამოცი წევრი, რომელთაგან ნაწილს ნიშნავს პრემიერი, ნაწილს - ზოგიერთი ირლანდიური უნივერსიტეტი და ნაწილს - ქვედა პალატის წევრებისგან შერჩეული სპეციალური კომისია<ref></ref>. ქვედა პალატას (Dáil Éireann) გაცილებით მეტი ძალაუფლება გააჩნია. მის 166-ვე წევრს პროპორციული წარმომადგენლობითი საარჩევნო სისტემის მეშვეობით ყოველ ხუთ წელიწადში ერთხელ ირჩევენ.\n\nირლანდიის რესპუბლიკა ადმინისტრაციულ-ტერიტორიული თვალსაზრისით იყოფა 4 რეგიონად (მუნსტერი, კონოტი, ლენსტერი, ოლსტერი), რომლებიც ამავე დროს ქვეყნის ტრადიციულ პროვინციებს წარმოადგენენ და 26 საგრაფოდ (counties).\n\n=== პოლიტიკური პარტიები ===\nამჟამად ქვეყნის უმსხვილეს და მმართველ პარტია ფიანა-ფეილია (ირლანდიის რესპუბლიკური პარტია), რომლის წევრებსაც წარმოადგენენ ირლანდიის ბოლო ორი პრემიერ-მინისტრი - ბრაიან კოუენი და ბერტი აჰერანი. ფიანა-ფეილი იდეოლოგიური თვალსაზრისით ლიბერალური კონსერვატიზმის მიმართულებისაა, რომელსაც მკვეთრად ჩამოყალიბებული შეხედულებები აქვს კონკრეტულ საკითხებზე (მაგ. ირლანდიური ენის სტატუსი, ქვეყნის ერთიანობა და ნეიტრალიტეტი). ამასთან, ბოლო პერიოდში ითვალისწინებს მსხვილი ეკონომიკური ინტერესთა ჯგუფების აზრსაც.<ref>ენციკლოპედია ”ბრიტანიკა”, სტ. ”ფიანა-ფეილი”(ინგ.ენაზე)|</ref> დღესდღეობით, ფიანა-ფეილი ირლანდიის მწვანეებთან და პროგრესულ-დემოკრატიულ პარტიასთან ერთად ქმნის სამთავრობო კოალიციას. სხვა პოლიტიკური ორგანიზაციებიდან აღსანიშნავია ფინა-გაილი, ირლანდიის ლეიბორისტული პარტია, შინ-ფეინი (ეს უკანასკნელი წარმოადგენს ირლანდიის რესპუბლიკური არმიის (IRA) პოლიტიკურ ფრთას და ძირითადად ჩრდილოეთ ირლანდიაში მოქმედებს) და ა.შ.<ref></ref>\n\n== ადმინისტრაციული დაყოფა ==\n\n== დემოგრაფია ==\nირლანდიის მოსახლეობა 2021 წლის შეფასებით შეადგენს 4,977,400 კაცს thumb|left|კუნძული ირლანდია. მოსახლეობის სიმჭიდროვე<ref></ref>. შედარებით მჭიდროდ დასახლებულია დუბლინის აგლომერაცია, ქვეყნის აღმოსავლეთი და სამხრეთი საგრაფოები, სადაც მოსახლეობის სიმჭიდროვე 50-100 კაცს შეადგენს კვადრატულ კილომეტრზე. ირლანდიის ცენტრალურ და დასავლეთ სანაპიროზე მოსახლეობა შედარებით მეჩხერადაა განლაგებული. \nირლანდია შეიძლება ჩაითვალოს მონოეთნიკურ ქვეყნად, სადაც მოსახლეობის 88,8 %-ს ირლანდიელები შეადგენენ. ეთნიკური უმცირესობებიდან 2 % გაერთიანებული სამეფოს, 3 % ევროკავშირის მკვიდრია. (2006) <ref>ირლანდიის სტატისტიკური სამსახური </ref>ირლანდიის დიდი შიმშილობის განმავლობაში, 1845-დან 1849 წლამდე, კუნძულის 8 მილიონიანმა მოსახლეობამ დაახლოებით 30 %-ით იკლო. 1 მილიონი ადამიანი დაიღუპა შიმშილით ან ავადმყოფობით, ხოლო 1,5 მილიონი ემიგრაციაში წავიდა, ძირითადად ამერიკის შეერთებულ შტატებში. აქედან მოყოლებული ქვეყნის მოსახლეობა იკლებდა 1960-იან წლებამდე.<ref></ref>, თუმცა ბოლო წლებში გააქტიურდა საპირისპირო ტენდენცია, როდესაც ირლანდიაში ბრუნდებიან როგორც ადრე წასული ემიგრანტების შთამომავლები, ასევე ჩამოდიან სხვა ქვეყნების წარმომადგენლები (განსაკუთრებით, პოლონელები, ლიეტუველები, სხვ.)<ref></ref> thumb|right|თემები, სადაც ირლანდიური ყოველდღიური სალაპარაკო ენაა\n\nდღესდღეობით, ქალაქში ცხოვრობს მოსახლეობის 68,8 % (დაახლ. 2,9 მლნ. კაცი) მსხვილი ქალაქებია დუბლინი (529 ათ. კაცი); კორკი (119 ათ. კაცი), ლიმერიკი (52,5 ათ. კაცი)<ref></ref>.\n\nმორწმუნე მოსახლეობის 93 % კათოლიკეა, მნიშვნელოვანი რელიგიური საზოგადოებაა ირლანდიის ეკლესია (Church of Ireland), რომლის მრევლი მორწმუნეთა 7,3 %-ს შეადგენს. ასევე ცხოვრობენ სხვა პროტესტანტული მიმდინარეობების, ისლამის, მართლმადიდებლობის მიმდევრები.<ref>იქვე;</ref>\n\n=== ირლანდიური ენის სტატუსი ===\nოფიციალური ენებია ირლანდიური და ინგლისური. საუკუნეთა მანძილზე ირლანდიური, როგორც კოლონიზებული მოსახლეობის ენა, ინგლისელების მხრიდან დევნას განიცდიდა. ირლანდიურენოვანი მოსახლეობის რაოდენობა მნიშვნელოვნად შემცირდა ე. წ. „<nowiki/>კარტოფილის შიმშილობის<nowiki/>“ პერიოდში, ხოლო 1871 წლამდე ირლანდიური ენის სწავლება დაწყებით სკოლებშიც კი აკრძალული იყო. ამჟამად ირლანდიური ენა რესპუბლიკის, ხოლო 2007 წლის 1 იანვრიდან კი - ევროკავშირის ოფიციალურ ენას წარმოადგენს. ამჟამად მას ფლობს ქვეყნის მოსახლეობის დაახლოებით 40 %, თუმცა ყოველდღიურ სალაპარაკო ენად მხოლოდ ქვეყნის უკიდურეს დასავლეთ ნაწილში, გელტახტებშია შემორჩენილი.<ref></ref>\n\n== ეკონომიკა ==\nირლანდია ინდუსტრიულ-აგრარული ქვეყანაა, ე.ე.პ. მოცულობით (65 მლრდ $) მსოფლიოში 44-ე ადგილი უკავია.\n* '''ე.ე.პ. სტრუქტურა''' (%) - სოფლის მეურნეობა 7, მრეწველობა 39, მომსახურება 54;\n* '''ე.ე.პ. ''' (1 სულზე) - 17.790 $.\n* '''ექსპორტი''' - საქონლის ხორცი, რძის პროდუქტები, ვისკი, ქიმიკატები.\n* '''ბიუჯეტი''' - 30,700 მლნ $.\n* '''ვალუტა''' - ევრო (EUR); 2002 წლამდე ირლანდიური ფუნტი.\n\n== მემკვიდრეობა ==\n* დუბლინი - ეროვნული მუზეუმი, ციხე-კოშკი (XVI ს.), წმ. პატრიკის ტაძარი (XII ს.).\n\n== სქოლიო ==\n\n\n\n\n\n\n\n \nკატეგორია:ევროპის ქვეყნები\nკატეგორია:ინგლისურენოვანი ქვეყნები\nკატეგორია:კუნძულოვანი სახელმწიფოები\nკატეგორია:ევროკავშირის წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/ირლანდია", "length": 10168}
{"id": "1654", "title": "იტალია", "text": "'''იტალია''' (), ოფიციალურად '''იტალიის რესპუბლიკა''' (<ref></ref>) — უნიტარული, საპარლამენტო რესპუბლიკა სამხრეთ ევროპაში. ჩრდილოეთით, ალპების გასწვრივ ესაზღვრება საფრანგეთი, შვეიცარია, ავსტრია და სლოვენია. სამხრეთით მთლიანად მოიცავს აპენინის ნახევარკუნძულს, ხმელთაშუა ზღვის ორ უდიდეს კუნძულს — სიცილიასა და სარდინიას, ასევე სხვა მრავალ პატარა კუნძულს. იტალიის საზღვრებში მდებარეობს ორი ანკლავი, დამოუკიდებელი სახელმწიფოები სან-მარინო და ვატიკანი. ამავე დროს, იტალია შვეიცარიის ტერიტორიაზე ფლობს ექსკლავ კამპიონე-დ'იტალიას. იტალიის ტერიტორია მოიცავს 301 338 კმ²-ს და ახასიათებს ზომიერი სარტყლის კლიმატი. 60,6 მლნ მცხოვრებით იტალია ევროპაში მე-5 სახელმწიფოა მოსახლეობის რაოდენობის მხრივ და მსოფლიოში 23-ე.\n\nიტალიის დედაქალაქი რომი საუკუნეთა განმავლობაში დასავლური ცივილიზაციის პოლიტიკურ და რელიგიურ ცენტრს წარმოადგენდა, როგორც რომის იმპერიის დედაქალაქი და წმინდა ეპარქიის ადგილსამყოფელი. რომის იმპერიის დაცემის შემდეგ იტალიამ გაუძლო უცხოელ ხალხთა მრავალ ინვანსიას, ძირითადად ისეთი ხალხებისგან როგორებიც იყვნენ გერმანიკული ტომები — ლანგობარდები და ოსტგუთები, შემდეგ ბიზანტიელები, უფრო მოგვიანებით კი ნორმანები და ა. შ. საუკუნეების შემდეგ, იტალია საზღვაო რესპუბლიკებისა და რენესანსის სამშობლო გახდა.<ref name=\"immaculateheartacademy.org\" >. </ref> პოსტ-რომის იმპერიული საკმაოდ ხანგრძლივი ისტორიის მანძილზე იტალია დაყოფილი იყო მრავალ სამეფოდ და ქალაქ-სახელმწიფოდ (მაგალითად, როგორებიც იყო სარდინიის სამეფო, ორი სიცილიის სამეფო, მილანის საჰერცოგო), მაგრამ 1861 წელს გაერთიანდა.<ref></ref> გაერთიანების მღელვარე პერიოდი ისტორიაში ცნობილია როგორც ''„Il Risorgimento“''. გვიანდელ XIX საუკუნიდან და მეორე მსოფლიო ომის ბოლომდე იტალია ფლობდა კოლონიურ იმპერიას, რომელზეც მისი მმართველობა ვრცელდებოდა და ოგო მოიცავდა ლიბიას, ერიტრეას, სომალის, ეთიოპიას, ალბანეთს, დოდეკანესის კუნძულებსა და ტიანძინის კონსესიას ჩინეთში.<ref name=\"allempires.com\" ></ref>\n\nთანამედროვე იტალია დემოკრატიული რესპუბლიკაა. რანგირებულია როგორც მსოფლიოს 24-ე ყველაზე განვითარებული ქვეყანა<ref name=\"hdr.undp.org\">Human Development Report 2010. The United Nations. Retrieved 5 October 2009.</ref> და ცხოვრების ხარისხის ინდექსით შედის მსოფლიო ქვეყანათა ათეულში.<ref name=\"economist.com\">The Economist Intelligence Unit’s quality-of-life index, Economist, 2005</ref> იტალია გამოირჩევა ცხოვრების ძალიან მაღალი სტანდარტით და ერთ სულ მოსახლეზე მთლიანი შიდა პროდუქტის მაღალი მაჩვენებლით.<ref></ref><ref></ref> წარმოადგენს ევროკავშირის ჩანასახის დამფუძნებელ წევრს და ევროზონის ნაწილს. იტალია ასევე არის დიდი რვიანის, დიდი ოციანისა და ნატოს წევრი. გააჩნია მსოფლიოში მესამე უდიდესი ოქროს მარაგი, მშპ-ის მერვე უდიდესი მაჩვენებელი მსოფლიოში, მეათე უდიდესი მშპ,<ref></ref>  და მეექვსე უდიდესი სახელმწიფო ბიუჯეტი.<ref></ref> ის ასევე არის ეკონომიკური თანამშრომლობისა და განვითარების ორგანიზაციის, მსოფლიო სავაჭრო ორგანიზაციის, ევროპის საბჭოს, დასავლეთ ევროპის კავშირისა და გაეროს წევრი. იტალია ფლობს მსოფლიოში მეცხრე უდიდეს თავდაცვით ბიუჯეტს და მის ტერიტორიაზე განთავსებულია ნატოს ბირთვული იარაღი.\n\nიტალია დიდ როლს თამაშობს გლობალურ სამხედრო, კულტურულ და დიპლომატიურ საქმიანობებში. ქვეყნის ევროპული პოლიტიკის,  სოციალური და ეკონომიკური გავლენა მას მთავარ რეგიონულ ძალად აქცევს.<ref name=\"Leonardis, 2003, გვ. 17\" >M. De Leonardis, ''Il Mediterraneo nella politica estera italiana del secondo dopoguerra'', Bologna, Il Mulino, 2003, გვ. 17</ref><ref name=\"books.google.com\"></ref> იტალიას გააჩნია საზოგადოების განათლების მაღალი დონე და წარმოადგენს მაღალგლობალიზებულ ერს.<ref></ref>\n\n== სახელწოდება ==\n* '''ოფიციალური''': ქართულად — იტალიის რესპუბლიკა; იტალიურად — Italia, Repubblica Italiana.\n* '''ეტიმოლოგია''' — სახელი უკავშირდება ძველ იტალიკურ ტომებს, რომელთა ერთმა ნაწილმა, კერძოდ ლათინებმა დაიმორჩილეს დანარჩენები და შექმნეს რომის რესპუბლიკა. სხვა ვერსიით, იგი მომდინარეობს „ხბოთა ღვთაების“ სახელისაგან (ლათინურად vituli ხბოებს ნიშნავს).\n* '''ქვეყნის კოდი''' — IT.\n\n== ისტორია ==\n\n1861 წელს თანამედროვე იტალიის ტერიტორიაზე არსებული პატარა სამეფო-სამთავროები გაერთიანდნენ დამოუკიდებელ სახელმწიფოდ. სულ ბოლოს მათ შეუერთდა რომი, სადაც მანამდე პოლიტიკური ძალაუფლება ეკუთვნოდა პაპს. 1922 წელს ქვეყნის სათავეში მოვიდა ფაშისტური ხელისუფლება ბენიტო მუსოლინის მეთაურობით, რომელიც ჩათრეულ იქნა მეორე მსოფლიო ომში. 1947 წელს იტალია გახდა დემოკრატიული რესპუბლიკა.\n\n== გეოგრაფია ==\n\nthumb|left|250პქ|იტალიის რესპუბლიკა\nქვეყანა დასავლეთ ევროპაში, აპენინის ნახევარკუნძულსა და მიმდებარე კუნძულებზე. მოსაზღვრე ქვეყნებია: საფრანგეთი, შვეიცარია, ავსტრია, სლოვენია. იტალიის ტერიტორიაზე მდებარეობს ორი სუვერენული სახელმწიფო-ანკლავი: ვატიკანი და სან-მარინო. იტალია მდებარეობს ზომიერი სარტყლის ტყის ზონისა (ჩრდილოეთით) და სუბტროპიკული სარტყლის (სამხრეთით) ფარგლებში. მის ბუნებაზე დიდ გავლენას ახდენს ხმელთაშუა ზღვა.  ნაპირი სუსტადაა დანაწევრებული, ცოტაა მოხერხებული უბე. შედარებით მეტადაა დანაწევრებული აპენინის ნახევარკუნძულის სამხრეთი სანაპირო. სანაპირო ხაზის სიგრძეა დაახლოებით 7500 კმ. ტერიტორიის  დაახლოებით 4/5 უჭირავს მთებსა და მაღლობებს. ჩრდილოეთით გადაჭიმულია ალპები (მთა მონბლანი, 4807 მ — იტალიის უმაღლესი წერტილი), მის სამხრეთით, აპენინის ნახევარკუნძულის გასწვრივ, თითქმის 1200 კმ-ზე  გადაჭიმულია აპენინის მთები (მთა კორნო-გრანდე, 2914 მ), ეტნა (3340 მ), სტრომბოლი, ვულკანო. შუა და სამხრეთ იტალიაში ხშირია მიწისძვრა (მესინის —  1908, სიცილიის — 1968).\n\nსასარგებლო წიაღისეულიდან აღსანიშნავია ქვანახშირი, ლიგნიტი, ნავთობი, ბუნებრივი აირი, ტყვიის, თუთიისა, და რკინის მადანი, ბოქსიტი, პირიტი, ვერცხლისწყლის მადანი, გოგირდი, მარმარილო.\n\nჰავა იტალიის დიდ ნაწილში სუბტროპიკულია, ხმელთაშუაზღვიური, პადანის ვაკეზე — სუბტროპიკულიდან ზომიერში გარდამავალი. ზაფხული ცხელი და მშრალია. მდინარეთა ქსელი ყველაზე ხშირია ჩრდილოეთ ნაწილში, სადაც გადის იტალიის უდიდესი მდინარე პო (სიგრძე 652 კმ.) პადანის ვაკეზე მიედინება მდინარეები: ადიჯე, ბრენტა, პიავე, ტალიამენტო, რენო და სხვ. აპენინის ნახევარკუნძულის უდიდესი მდინარეებია: არნო, და ტიბრი. დიდი ტბების უმეტესობა (გარდა, კომო, ლაგო-მაჯორე და სხვ.) ლომბარდიის ალპების  მთისწინეთშია, აპენინის ნახევარკუნძულის უდიდესი უდიდესი ტბებია: ბოლსენა, ბრაჩანო და სხვ.\n\nალპებში 800 მეტრამდე სიმაღლეზე  მთის ფართოფოთლოვანი ტყეა, 800-დან 1800 მ-მდე — წიფლნარი და წიწვნარია მთა-ტყის ყომრალ და ნეშომპალა ნიადაგებზე; მაღლა —  ბუჩქნარი, სუბალპური და ალპური მდელოები მთა-მდელოს ნიადაგზე, თხემურ, ნაწილში გაშიშვლებული კლდეები და შვავებია. აპენინებში სიცილიასა და სარდინიაში 500-600 მ-მდე მარადმწვანე ქვამუხის, კორპის მუხის, მინიისა და ალეპოს ფიჭვის კორომები და ბუჩქნარია უმთავრესად ყავისფერ ნიადაგზე, მაღლა, 1000-1500 მ-მდე ჭარბობს მთის ფართოფოთლოვანი ტყეები ყავისფერ და მთის მურანიადაგებზე. ცხოველები  შემორჩენილია მხოლოდ მთაში. ალპებსა და აპენინებში ბინადრობს არჩვი, ველური კატა, კვერნა, ქრცვინი, ცენტრალურ აპენინებში — მურა დათვი. გავრცელებულია: კურდღელი, ციყვი, ფრინველთა 400-მდე სახეობა. ბევრია ქვეწარმავალი და თევზი.\n\n* '''ფართობი''' —  301 230 კმ²\n* '''საზღვრები''': საზღვაო —  4852 კმ; სახმელეთო — 1703 კმ.\n* '''ბუნება''': ''გეოგრაფიული რაიონები'' —  ალპები, აპენინები, პოს ველი.\n* '''უმაღლესი მწვერვალები''' (მ) —  გრან-პარადიზო 4 061, მონბლანი 4 807 (საფრანგეთთან ერთად);\n* '''უდიდესი მდინარეები''' (კმ) — პო 652, ადიჯე 410, ტევერე 405;\n* '''უდიდესი ტბები''' (კმ²) —  გარდა 370, ლაგო-მაჯორე 170 (სულ 212), კომო 146, ტრაზიმენო 128;\n* '''უდიდესი კუნძულები''' (კმ²) —  სიცილია 25 426 სარდინია 23 813, ელბა 223;\n* '''კლიმატი''' — ხმელთაშუაზღვიური, კონტინენტური, ალპური.\n* '''ბუნებრივი რესურსები''' — ვერცხლისწყალი, მარმარილო, გოგირდი, ბუნებრივი აირის და ნავთობის მცირე რეზერვები, თევზი, ქვანახშირი, სასოფლო-სამეურნეო მიწები.\n\n===წყლები===\nხმელთაშუა ზღვაში მდებარე იტალიის ნახევარკუნძული შემოსაზღვრულია 3 ზღვით: აღმოსავლეთით - ადრიატიკის ზღვა, სამხრეთით - იონიის ზღვა,<ref> </ref> და დასავლეთით - ტირენიის და ლიგურიის ზღვები.<ref></ref>\n\nიტალიის მდინარეების უმეტესობა ჩაედინება ან ადრიატიკის ზღვაში: პო, პიავე, ადიჯე, ბრენტა, ტალიამენტო და რენო; ან ტირენიის ზღვაში: არნო, ტიბრი და ვოლტურნო. ზოგიერთი სასაზღვრო მუნიციპალიტეტიდან მომავალი მდინარე (ლივინგო ლომბარდიაში, ინიჩენი და სექსტონი ტრენტინო-ალტო-ადიჯეში) დრავასა და დუნაის აუზების გავლით შავ ზღვაში ჩაედინება; აგრეთვე, აგო-დი-ლეიდან მომავალი მდინარე რაინის აუზის გავლით ჩრდილოეთის ზღვაში ჩაედინება.<ref></ref>\n\nქვეყნის ჩრდილოეთ ნაწილში ვხვდებით მრავალ სუბალპურ ტბებს, რომელთაგან უდიდესია გარდა (370 კმ<sup>2</sup>). სხვა ცნობილი სუბალპური ტბებია: ლაგო-მაჯორეს ტბა (212.5 კმ<sup>2</sup>), რომლის უკიდურესი ჩრდილოეთ ტერიტორია შვეიცარიას ეკუთვნის; კომოს ტბა (146 კმ<sup>2</sup>), ერთ-ერთი ყველაზე ღრმა ტბა ევროპაში, ორტა, ლუგანოს ტბა, იზეოს ტბა და იდროს ტბა.<ref></ref> სხვა აღსანიშანი ტბებია: ტრაზიმენო, ბოლსენის ტბა, ბრაჩანოს ტბა, ვიკოს ტბა, ლაგო-დი-ვარანო, ლესინას ტბა (გარგანოში) და ომოდეოს ტბა სარდინიაში.<ref></ref>\n\n===ვულკანოლოგია===\nიტალიაში მდებარეობს 14 ვულკანი, რომელთაგანაც 4 აქტიურია: ეტნა, სტრომბოლი, ვულკანო და ვეზუვი. ვეზუვი ევროპის ძირითად ტერიტორიაზე ერთადერთი მოქმედი ვულკანია; იგი ცნობილია 79 წელს ამოფრქვევით, რომელმაც ჰერკულანუმი და პომპეი გაანადგურა. ვულკანური აქტივობებით რამდენიმე გორაკი და კუნძულია წარმოქმნილი.\n\n===ბიომრავალფეროვნება===\nიტალიის ფაუნა ევროპაში ყველაზე მრავალფეროვანია 57,000-ზე მეტი დაფიქსირებული სახეობით, რაც მთელი ევროპის ფაუნის მესამედზე მეტია.<ref></ref>\n\n===კლიმატი===\nგეოგრაფილი მდებარეობის გამო კლიმატი იტალიის სხვადასხვა ტერიტორიაში ერთმანეთისგან მკვეთრად განსხვავდება. ქვეყნის ჩრდილოეთით და ცენტრალურ ნაწილში მდებარე ტერიტორიებზე კლიმატი ზომიერი სუბტროპიკულიდან ზომიერ კონტინენტურამდე და ოკეანურამდე იცვლება. უფრო კონკრეტულად, პოს ხეობაში კლიმატი უმეტესად კონტინენტურია, მკაცრი ზამთრით და ცხელი ზაფხულით.<ref>Adriana Rigutti, ''Meteorologia'', Giunti, p. 95, 2009.</ref><ref>Thomas A. Blair, ''Climatology: General and Regional'', Prentice Hall pp. 131–132</ref>\n\nკიოპენის კლიმატის კლასიფიკაციის მიხედვით, ლიგურიას, ტოსკანასა და ქვეყნის სამხრეთ ნაწილის უმეტესი ტერიტორიები მოქცეულნი არიან ხმელთაშუა ზღვის კლიმატის გავლენის ქვეშ. სანაპირო ზოლის კლიმატი მკვეთრად განსხვავდება ქვეყნის შიდა ნაწილის, გორაკებისა და ხეობების კლიმატისაგან; განსხვავება განსაკუთრებით შეიმჩნევა ზამთარში: ზღვის დონიდან სიმაღლის მატებასთან ერთად ამინდი უფრო ცივი, სველი და ხშირად თოვლიანი ხდება. სანაპირო ტერიტორიები ძირითადად ხასიათდება ზომიერი, თბილი ზამთრით და მშრალი ზაფხულით; აგრეთვე, დაბლობზე მდებარე ტერიტორიები ზაფხულის განმავლობაში უფრო ცხელია. ქვეყნის ტერიტორიაზე ზამთრის საშუალო ტემპერატურა 0 გრადუსიდან (ალპებში) 12 გრადუსამდე (სიცილიაში), ხოლო ზაფხულის საშუალო ტემპერატურა 20-25 გრადუსებს შორის მერყეობს.\n\n== სახელმწიფო ==\nthumb|პრეზიდენტის რეზიდენცია\n* '''პოლიტიკური სისტემა''' — საპარლამენტო რესპუბლიკა.\n* '''სახელმწიფოს მეთაური''' — პრეზიდენტი სერჯო მატარელა.\n* '''მთავრობის მეთაური''' — პრემიერ-მინისტრი ჯუზეპე კონტე — იტალიელი პოლიტიკოსი. იტალიის პრემიერ-მინისტრი 2018 წლიდან.\n* '''საკანონმდებლო ორგანო''' — ორპალატიანი პარლამენტი, შედგება რესპუბლიკის სენატისა (315 წევრი) და დეპუტატთა პალატისაგან (630 წევრი).\n\n== ადმინისტრაციული დაყოფა ==\n\nიტალიის პირველი დონის ქვედანაყოფი რეგიონია. იტალიის შემადგენლობაში შედის 20 რეგიონი (Regione): აპულია, აბრუცი, ბაზილიკატა, ემილია-რომანია, ვენეტო, კალაბრია, კამპანია, ლაციო, ლიგურია, ლომბარდია, მარკე, მოლიზე, პიემონტი, ტოსკანა, უმბრია, ვალე-დ-აოსტა, სარდინია, სიცილია, ტრენტინო-ალტო-ადიჯე, ფრიული-ვენეცია-ჯულია. უკანასკნელ ხუთ რეგიონს ავტონომიური რეგიონის სტატუსი აქვს. რეგიონები თავის მხრივ პროვინციებად იყოფა. 2010 წლის მონაცემებით ქვეყანაში სულ 110 პროვინციაა. პროვინციებზე დაბალი დონის ქვედანაყოფია კომუნა, იგივე მუნიციპალიტეტი. იტალიაში 8 047 კომუნაა.\n\n== დემოგრაფია ==\n\nthumb|იტალიის მოსახლეობის პირამიდა (2017)\n2020 წლის დასაწყისში იტალიის მოსახლეობა 60,317,116 კაცს შეადგენდა.<ref name=\"istat.it\" /> იტალიის მოსახლეობის საშუალო სიმჭიდროვე (202 კაცი/კვ<sup>2</sup>) დასავლეთ ევრoპის ნებისმიერ ქვეყანასთან შედარებით მაღალია. ამასთან, მოსახლეობის განაწილება ძალიან არათანაბარია. ყველაზე მჭიდროდ დასახლებულ ტერიტორიებს მიეკუთვნება პოს ხეობა და რომისა და ნეაპოლის მეტროპოლიტები, ხოლო ყველაზე ნაკლებად დასახლებული ტერიტორიებია ალპების და აპენინის მთები, ბაზილიკატის პლატო და კუნძული სარდინია. XX საუკუნის განმავლობაში ქვეყანაში მოსახლეობა თითქმის გაორმაგდა, მაგრამ ზრდა უკიდურესად არათანაბარი იყო და ამის მიზეზს წარმოადგენდა ქვეყნის ჩრდილოეთ ნაწილიდან სამხრეთ ნაწილში ფართომასშტაბიანი ინდუსტრიული დანიშნულების მიგრაცია, რაც 1950-60-იან წლებში იტალიის ეკონომიკურმა სასწაულმა გამოიწვია. შობადობის მაჩვენებლის მკვეთრი ზრდა 1970-იან წლებამდე შენარჩუნდა, ხოლო შემდეგ კლება დაიწყო. მოსახლეობა მაღალი ტემპით განაგრძობს დაბერებას; 2010 წლის მონაცემებით, ყოველი მეხუთე იტალიელი 65 წელზე მეტი ასაკის იყო; საშუალოდ 45.8 წლით, ქვეყანას მეხუთე ყველაზე ხნიერი საზოგადოება ჰყავს მსოფლიოში.<ref> </ref><ref></ref> თუმცა, ბოლო წლების განმავლობაში ქვეყანაში შობადობის მაჩვენებელი საგრძნობლად გაიზარდა.<ref></ref> შობადობის ყველაზე დაბალი მაჩვენებელი, 1.3 ბავშვი/ქალზე, 1995-2008 წლებში ფიქსირდებოდა, ხოლო ყველაზე მაღალი მაჩვენებელი, 5.06 ბავშვი/ქალზე, - 1883 წელს.<ref></ref> ვარაუდობენ, რომ 2030 წლისთვის ქვეყანაში შობადობის მაჩვენებელი 1.6-1.8-ს მიაღწევს.<ref></ref>\n\nXIX საუკუნის ბოლოდან 1960-იან წლებამდე იტალია იყო მასიური ემიგრაციის ქვეყანა. 1898-1914 წლებში, იტალიის დიასპორის პიკის პერიოდში, წლიურად დაახლოებით 750,000 იტალიელი ტოვებდა ქვეყანას.<ref></ref> ემიგრაცია დაახლოებით 25 მილიონ იტალიელს შეეხო და იგი ითვლება თანამედროვეობის ერთ-ერთ უდიდეს მასობრივ მიგრაციად.<ref>Favero, Luigi e Tassello, Graziano. ''Cent'anni di emigrazione italiana (1861–1961)'' Introduction</ref> შედეგად, დღესდღეობით 4.1 მილიონზე მეტი იტალიელი ცხოვრობს ქვეყნის საზღვრებს გარეთ, ხოლო თუ ნაწილობრივ იტალიელებსაც ჩავთვლით, აღნიშნული რიცხვი 60 მილიონს აჭარბებს;<ref name=aire></ref> იტალიელი ემიგრანტების ძირითადი საცხოვრებელი ქვეყნებიია: არგენტინა,<ref></ref> ბრაზილია,<ref>Consulta Nazionale Emigrazione. Progetto ITENETs – \"Gli italiani in Brasile\"; pp. 11, 19  . Retrieved 10 September 2008.</ref> ურუგვაი,<ref></ref> ვენესუელა,<ref>Santander Laya-Garrido, Alfonso. ''Los Italianos forjadores de la nacionalidad y del desarrollo economico en Venezuela''. Editorial Vadell. Valencia, 1978</ref> აშშ,<ref></ref> კანადა,<ref></ref> ავსტრალია<ref></ref> და საფრანგეთი.<ref>\"''The Cambridge survey of world migration ''\". Robin Cohen (1995). Cambridge University Press. p. 143. </ref>\n\n* '''ენები''' — იტალიური, გერმანული (ტრენტინო-ალტო-ადიჯეს რეგიონში), ფრანგული (ვალე დ-აოსტა), სლოვენური (ტრიესტე-გორიცია).\n* '''რელიგია''' — კათოლიციზმი.\n* '''ქალაქები''' (ათ.) — რომი (2 456, აგლომ. — 3 550), მილანი (1 180, აგლომ. — 4 047), ნეაპოლი (992, აგლომ. — 3 612), ტურინი (856, აგლომ. — 1.612), პალერმო (652, აგლომ. — 946), გენუა (602, აგლომ. - 675), ბოლონია (369, აგლომ. - 536), ფლორენცია (352, აგლომ. - 824).\nიტალია ერთ-ერთი ყველაზე მჭიდროდ დასახლებული ქვეყანაა. საშუალო სიმჭიდროვე შეადგენს 200 კაცას 1 კმ² - ზე. დაახლოებით 60 % ქალაქში ცხოვრობს, რომელთა შორისაც უდიდესებია რომი, მილანი, ნეაპოლი, ტურინი.\n\n===იმიგრაცია===\n2016 წელს იტალიის მოსახლეობაში დაახლოებით 5.05 მილიონი უცხოელი მცხოვრები ირიცხებოდა, რაც მთლიანი მოსახლეობის 8.3% იყო.<ref></ref> აღნიშნულ რიცხვში შედის ნახევარ მილიონზე მეტი ბავშვი, რომლის მშობლებიც უცხოელები იყვნენ, თუმცა არ შედის ის ხალხი, რომლმებმაც აღწერის შემდეგ მიიღეს იტალიის მოქალაქეობა. 2016 წელს ქვეყნის მოქალაქეობა 201,000 ადამიანმა მიიღო,<ref></ref> ხოლო 2014 წელს - 130,000-მა.<ref></ref> ოფიციალურ სტატისტიკაში არ ირიცხება ის ხალხიც (დაახლოებით 670,000), რომლებიც 2008 წელს არალეგალურად შევიდნენ ქვეყანაში.<ref>Elisabeth Rosenthal, \"Italy cracks down on illegal immigration \". ''The Boston Globe''. 16 May 2008.</ref>\n\nბერლინის კედლის დაცემის და ევროკავშირის 2004 და 2007 წლის გაფართოების შემდეგ, მიგრაციის დიდი ტალღები წარმოიშვა აღმოსავლეთ ევროპის ყოფილი სოციალისტური ქვეყნებიდან (განსაკუთრებით რუმინეთიდან, ალბანეთიდან, უკრაინადან და პოლონეთიდან). ემიგრაციის მნიშვნელოვანი ტალღები წამოვიდა ჩრდილოეთ აფრიკის ქვეყნებიდანაც (კერძოდ, მაროკოდან, ეგვიპტიდან და ტუნისისად); მიგრანტთა რაოდენობა განსაკუთრებით გაიზარდა არაბული გაზაფხულის შემდეგ. გარდა ამისა, ბოლო წლებში იტალიაში  აზია-წყანრი ოკეანეთიდან (განსაკუთრებით ჩინეთიდან<ref>\"Milan police in Chinatown clash \". BBC News. 13 April 2007.</ref> და ფილიპინებიდან) და ლათინური ამერიკიდან მიგრანტთა მნიშვნელოვანი ტალღები წამოვიდა.\n\nამჟამად, იტალიის ტერიტორიაზე დაახლოებით ერთი მილიონი ოფიციალურად დარეგისტრირებული რუმინელი ცხოვრობს (მათგან დაახლოებით 10% ეთნიკურად არის ბოშა<ref>\"EUROPE: Home to Roma, And No Place for Them\". IPS ipsnews.net. </ref>); აღნიშნულ ეთნიკურ ჯგუფს რაოდენობით მოსდევენ ალბანელები და მაროკოელები (თითოეული 500,000 წევრით). არარეგისტრირებული რუმინელების რეალური რიცხვის დასახელება რთულია, თუმცა ბალკანეთის საგამოძიებო რეპორტირების ქსელიის 2007 წლის შეფასებით, მათი რაოდენობა დაახლოებით 1.5 მილიონია.<ref></ref>\n\n2010 წლის მდგომარეობით, იტალიაში უცხოეთში დაბადებული მოსახლეობა წარმოშობის მიხედვით შემდეგნაირად ნაწილდება: ევროპა (54%), აფრიკა (22%), აზია (16%), ამერიკა (8%) და ოკეანეთი(0.06%). იტალიაში ემიგრანტები უმეტესად არათანაბრად არიან განაწილებულები: მათი 87% ცხოვრობს ქვეყნის ჩრდილოეთ და ცენტრალურ ნაწილებში (ეკონომიკურად განვითარებული ტერიტორიები), ხოლო სამხრეთში - 13%.\n\n===ენა===\nupright=0.7|thumb|left|იტალიის მიერ ოფიციალურად აღიარებული ეთნო-ენობრივი უმცირესობები<ref></ref>\nქვეყნის ოფიციალური ენა იტალიურია. მსოფლიოს მასშტაბით ვხვდებით 64 მილიონ ადამიანს, რომლისთვისაც იტალიური მშობლიური ენაა,<ref>Italian language  Ethnologue.com</ref><ref name=\"europa2006\"></ref><ref>Nationalencyklopedin \"Världens 100 största språk 2007\" The World's 100 Largest Languages in 2007</ref> ხოლო დაახლოებით 21 მილიონისთვის - მეორე ენა.<ref name=\"Italian language\">Italian language  University of Leicester</ref> \n\nბოლოდროინდელი ემიგრაციის გამო, იტალიაში უამრავი ადამიანი ცხოვრობს, რომელთათვის იტალიური ენა არც მშობლიურია და არც რეგიონული. იტალიის სტატისტიკის ეროვნული ინსტიტუტის თანახმად, იტალიის უცხოელ მაცხოვრებლებში რუმინული ყველაზე გავრცელებული მშობლიური ენაა: დაახლოებით 800,000 ადამიანისთვის რუმინული მშობლიური ენაა (ქვეყნის, 6 წელზე უფროსი, უცხოელი მოსახლეობის დაახლოებით 21.9%). სხვა გავრცელებული მშობლიური ენებია: არაბული (საუბრობს 475,000-ზე მეტი ადამიანი, უცხოელი მოსახლეობის 13.1%), ალბანური (საუბრობს 380,000 მცხოვრები) და ესპანური (საუბრობს 250,000 მცხოვრები).<ref></ref>\n\n===განათლება===\nიტალიაში განათლება არის უფასო და 6-16 წლის ასაკში სავალდებულო;<ref></ref> შედგება ხუთი ნაწილისგან: საბავშვო ბაღი (''scuola dell'infanzia''), დაწყებითი სკოლა (''scuola primaria''), ქვედა საშუალო სკოლა (''scuola secondaria di primo grado''), ზედა საშუალო სკოლა (''scuola secondaria di secondo grado'') და უნივერსიტეტი (''università'').<ref></ref>\n\nდაწყებითი განათლება გრძელდება 8 წელი. სტუდენტები იღებენ საბაზისო განათლებას იტალიურ და ინგლისურ ენებში, მათემატიკაში, საბუნებისმეტყველო მეცნიერებებში, ისტორიაში, გეოგრაფიაში, სოციალურ კვლევებში, ფიზიკურ განათლებაში და ვიზუალურ და მუსიკალურ ხელოვნებებში. საშუალო განათლება გრძელდება ხუთი წლის განმავლობაში და მოიცავს სამ ტრადიციულ ტიპს, რომლებიც ორიენტირებულია სხვადასხვა აკადემიურ დონეზე: ''liceo'' ამზადებს სტუდენტებს საუნივერსიტეტო სწავლისთვის კლასიკური ან სამეცნიერო სასწავლო გეგმით, ხოლო ''istituto tecnico'' და ''Istituto profesionalale'' მოსწავლეებს ამზადებს პროფესიული განათლებისთვის.\n\n== ეკონომიკა ==\n\nიტალია მაღალგანვითარებული ინდუსტრიულ-აგრარული ქვეყანაა, ე.ე.პ. მოცულობით (1.160 მლრდ $) მსოფლიოში მე-6 ადგილი უკავია.\n* '''ე.ე.პ. სტრუქტურა''' (%) — სოფლის მეურნეობა —  3, მრეწველობა — 33, მომსახურება — 64;\n* '''ე.ე.პ. ''' (1 სულზე) — 20 170 $.\n* '''უდიდესი კომპანიები''' — მონტედისონი, ფიატი, ალფა-რომეო, ბუგატი, პირელი, ირი, ბენეტონი, ფერარი.\n* '''ექსპორტი''' — ღვინო, მანქანათმშენებლობის პროდუქცია, ფეხსაცმელი, ტანსაცმელი, ზეითუნის ზეთი, ტექსტილი.\n* '''ბიუჯეტი''' — 504 000 მლნ $.\n* '''ვალუტა''' — ევრო (EUR); 2002 წლამდე იტალიური ლირა.\nიტალიის ეკონომიკის ყველაზე მომგებიანი „დარგი“ მაფია აღმოჩდა, რომლის წლიური ბრუნვა 130 მლრდ ევროა, სუფთა მოგება კი 70 მლრდ. ამ მონაცემებს შეიცავს დანაშაულებების შესახებ მოხსენება, რომელიც საცალო ვაჭრობის ეროვნულმა კონფედერაციამ მოამზადა. დოკუმენტში აღნიშნულია, რომ ორგანიზებული დანაშაულის კომერციული შემადგენელი ნაწილი, რომელიც უშუალოდ სამეწარმეო საქმიანობაზე მოქმედებს, 92 მლრდ ევროს აჭარბებს. ეს მთლიანი ეროვნული პროდუქტის 6 %-ს შეადგენს, აღნიშნავს.\n\n==სპორტი==\n\nthumb|''[[იტალიის ეროვნული საფეხბურთო ნაკრები|Azzurri]]'', იტალიის ეროვნული საფეხბურთო ნაკრები, 2012 წლის შემადგენლობით\nიტალიაში ყველაზე პოპულარული სპორტის სახეობა ფეხბურთია.<ref></ref><ref></ref> იტალიის ეროვნული საფეხბურთო ნაკრები არის მსოფლიოს ერთ-ერთი ყველაზე წარმატებული გუნდი, რომელსაც მოგებული აქვს ოთხი მსოფლიო საფეხბურთო ჩემპიონატი (1934, 1938, 1982 და 2006).<ref></ref> იტალიურ კლუბებს მოგებული აქვთ 48 ძირითადი ევროპული თასი, რაც იტალიას ევროპული ფეხბურთის მეორე ყველაზე წარმატებულ ქვეყნად აქცევს. ქვეყნის მთავარი საფეხბურთო ლიგა არის სერია A, რომელსაც მსოფლიოს მასშტაბით მილიონობით მაყურებელი ჰყავს.\n\nსხვა პოპულარულ სპორტის სახეობებში შედის ფრენბურთი, კალათბურთი და რაგბი. იტალიის კაცთა და ქალთა ფრენბურთის ეროვნული ნაკრებები ხშირად მოისაზრება მსოფლიოში საუკეთესო ნაკრებებს შორის. იტალიის ეროვნულმა საკალათბურთო ნაკრებმა საუკეთესო შედეგი აჩვენა 1983 და 1999 წლის ევრობასკეტებზე, როცა მათ ჩემპიონატები ოქროს მედლებით დაასრულეს; აგრეთვე, მათ 2004 წლის ოლიმპიურ თამაშებში ვერცხლის მედალი მოიგეს. ლიგა ბასკეტ სერია A-ს, იტალიის ძირითადი საკალათბურთო ლიგას, ხშირად თვლიან ევროპის ერთ-ერთ ყველაზე კონკურენტუნარიან ჩემპიონატად. აგრეთვე მნიშვნელოვანი ადგილი უჭირავს რაგბსაც, რომელიც განსაკუთრებით პოპულარობით ქვეყნის ჩრდილოეთ ნაწილში სარგებლობს. იტალიის ეროვნული ნაკრები ასპარეზობს ექვსი ერის ჩემპიონატში; აგრეთვე არის რაგბის მსოფლიო ჩემპიონატის რეგულარული მონაწილე. კაცთა ფრენბურთის ნაკრებმა მსოფლიო ჩემპიონატი მიყოლებით, რამდენჯერმე მოიგო (1990, 1994 და 1998 წლებში), ხოლო ოლიმპიური ვერცხლის მედლის მფლობელი გახდა 1996, 2004 და 2016 წლებში.\n\n== მემკვიდრეობა ==\n\nthumb|[[კოლოსეუმი]]\n200px|მინი|მარჯვნივ|პიზის კოშკი\n* რომი — პანთეონის ტაძარი (ძვ. წ. I ს.), კოლოსეუმი (I ს.), ფორუმი, კარაკალას აბანოები (III ს.), ტრიუმფალური თაღი, წმინდა პავლეს ტაძარი (IV ს.), კაპიტოლიუმის მუზეუმი, ეროვნული მუზეუმი, გალერეა ბორგეზე;\n* მილანი — ოპერა „ლა სკალა“, ტაძარი (XIV ს.), სან-ამბროჯიოს ეკლესია (XII ს.), სანტა-მარია-დელლა-გრაციეს ტაძარი ლეონარდო და ვინჩის ფრესკით „საიდუმლო სერობა“;\n* ფლორენცია — ისტორიული ცენტრი, ტაძარი (XIII ს.), სტროცის სასახლე (XV ს.);\n* ვენეცია და მისი ლაგუნა, პიზის ტაძარი და კოშკი, პომპეის არქეოლოგიური ტერიტორია, ნეაპოლის ცენტრი და ყურე, სამეფო სასახლე კაზერტაში, სავოიის სამეფო სახლის რეზიდენცია;\n* რომაული ეპოსი — ენეიდა (ძვ.წ. I).\n\n==ბიბლიოგრაფია==\n* \n* \n* Hibberd, Matthew. ''The media in Italy'' (McGraw-Hill International, 2007)\n* Sarti, Roland, ed. ''Italy: A reference guide from the Renaissance to the present'' (2004)\n* Sassoon, Donald. ''Contemporary Italy: politics, economy and society since 1945'' (Routledge, 2014)\n* \n\n\n== რესურსები ინტერნეტში ==\n\n\n\n* Italy entry at The World Factbook \n*  ტურიზმის ოფიციალური საიტი \n* Italy at the Open Directory Project \n* ვიკიმედიის ატლასი\n\n===სამთავრობო===\n*President of the Republic of Italy\n*Parliament \n*Chamber of Deputies \n*Senate \n*Main institutional portal \n*Council of Ministries \n*Constitutional Court  \n*Supreme Court  \n*Ministry of Foreign Affairs \n*Ministry of the Interior \n*Ministry of Education \n*Ministry of Education: international exchanges\n*Ministry of Health  \n*Ministry of Defense \n*Ministry of Labour and Social Welfare \n*Ministry of Agriculture \n*Ministry of Justice\n*Chief of State and Cabinet Members \n\n==სქოლიო==\n\n\n\n\n\n\n \nკატეგორია:ევროპის ქვეყნები\nკატეგორია:დიდი რვიანის ქვეყნები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/იტალია", "length": 23217}
{"id": "1656", "title": "ნიდერლანდები", "text": "'''ნიდერლანდები''' (), არაფორმალურად '''ჰოლანდია''' () — სახელმწიფო, რომელიც ძირითადად მდებარეობს ჩრდილო-დასავლეთ ევროპაში და გააჩნია ტერიტორიები კარიბის რამდენიმე კუნძულზე. ევროპის ნიდერლანდებს ჩრდილოეთიდან და დასავლეთიდან ესაზღვრება ჩრდილოეთის ზღვა, სამხრეთით ბელგია, აღმოსავლეთიდან გერმანია. ნიდერლანდებს საზღვაო საზღვრები აქვს<ref></ref> ბელგიასთან, გერმანიასთან და გაერთიანებულ სამეფოსთან. ის წარმოადგენს საპარლამენტო დემოკრატიის უნიტარულ სახელმწიფოს. ქვეყნის დედაქალაქია ამსტერდამი, ხოლო მთავრობა განთავსებულია ჰააგაში.<ref></ref> ''ნიდერლანდებს'' ხშირად შეცდომით მოიხსენიებენ მისი ისტორიული რეგიონის — ჰოლანდიის სახელით, თუმცა დღეისათვის მისი თორმეტი პროვინციიდან ამ სახელწოდებით მხოლოდ ორია ცნობილი — (ჩრდილოეთ და სამხრეთ ჰოლანდია).\n\nნიდერლანდების ტერიტორიის 20 % (სადაც ქვეყნის მოსახლეობის 21 % ცხოვრობს) ზღვის დონიდან დაბლა მდებარეობს,<ref name=milrek></ref> ხოლო მთლიანი ტერიტორიის 50%-ის აბსოლუტური სიმაღლე მხოლოდ ერთ მეტრს აღწევს.<ref></ref> სწორედ ამ ფიზიკურ-გეოგრაფიული მახასიათებლიდან მოხდა ქვეყნის სახელწოდების დამკვიდრება როგორც მშობლიურ — ''Nederland'', ასევე სხვა ევროპულ ენებზეც (გერმანულად: ''Niederlande'', პორტუგალიურად: ''Países Baixos'', ხორვატიულად: ''Nizozemska'', ესპანურად: ''Países Bajos'', ფრანგულად: ''Les Pays-Bas'', შვედურად: ''Nederländerna'', ნორვეგიულად: ''Nederland'', იტალიურად: ''Paesi Bassi'', ბერძნულად: ''Κάτω Χώρες'', ფინურად: ''Alankomaat''), რაც ითარგმნება როგორც დაბალი ქვეყანა. ზღვის დონიდან დაბლა მდებარე ტერიტორიების უმეტესობა საუკუნეების მანძილზე ხელითაა შექმნილი. ნიდერლანდების ტერიტორიის უმეტესი ნაწილი წარმოადგენს ევროპის სამი მნიშვნელოვანი მდინარის ესტუარს — რაინი-მაასი-შელდის დელტას.\n\n== სახელწოდება ==\n* '''ოფიციალური''': ქართულად — ნიდერლანდები; ნიდერლანდულად — Nederland;\n* '''ეტიმოლოგია''': ეს სახელმწიფო რამდენიმე სახელითაა ცნობილი:\n** ნიდერლანდი — ნიდერლანდურ ენაზე მისი სახელწოდება ნიშნავს „დაბლობ მიწებს“.\n** ჰოლანდია — გერმანიკული holt land, „ტყიანი მხარე“ (ჰოლანდია ნიდერლანდების ერთ-ერთი მხარეა, მაგრამ ამ სახელით ხშირად მთელ ქვეყანას მოიხსენიებენ).\n** ბატავია — გერმანიკული „სავარგულები“, მომდინარეობს Betuwe-საგან.\n* '''ქვეყნის კოდი''' — NL.\n\n== გეოგრაფია ==\nthumb|left|ნიდერლანდების სამეფო\nსტატისტიკის ცენტრალური ბიუროს მიხედვით, ნიდერლანდების ევროპული ნაწილის ფართობი, წყლის ნაწილის ჩათვლით, 41,545 კმ<sup>2</sup>-ია; ხოლო მხოლოდ ხმელეთის ფართობი შეადგენს 33,481 კმ<sup>2</sup>-ს. ნიდერლანდების კარიბული ტერიტორიის ფართობი 328 კმ<sup>2</sup>-ია და მოქცეულია ჩრდილოეთ  50° და 54° განედებსა და აღმოსავლეთის 3° და 8° გრძედებს შორის.\n\nნიდერლანდები გეოგრაფიულად დაბალი, სწორი ქვეყანაა; მისი მთლიანი ფართობის 26%,<ref></ref> სადაც ქვეყნის მოსახლეობის 21% ცხოვრობს, ზღვის დონეზე დაბლა მდებარეობს, ხოლო ტერიტორიის 50%-ის სიმაღლე არ აღემატება ზღვის დონიდან 6 მეტრს.<ref name=milrek/> ქვეყნის უკიდურეს სამხრეთ ნაწილში ვხვდებით გორაკებს, რომელთა სიმაღლე არ აღემატება ზღვის დონიდან 321 მეტრს; აგრეთვე, ცენტრალურ ნაწილში მდებარეობს პატარა გორაკები. ზღვის დონიდან ქვემოთ მდებარე ტერიტორიების უმეტესი ნაწილი ადამიანის საქმიანობითაა შექმნილი; აღნიშნულის ძირითადი მიზეზი არის ტორფის მოპოვება. XVI საუკუნის მიწურულიდან, დიდი პოლდერის ტერიტორია დაცულია სადრენაჟო სანიაღვრე სისტემების საშუალებით, რომელშიც შედის ჯებირები, არხები და სატუმბი ადგილები.\n\nthumb|left|ნიდერლანდების რელიეფის რუკა\nქვეყნის უმეტესი ნაწილი თავდაპირველად შექმნა სამი დიდი მდინარის დელტამ: რაინი (Rijn), მაასი (Maas) და შელდა (Schelde), აგრეთვე მათმა შენაკადებმა. ნიდერლანდების ევროპული ნაწილი რაინით, ვაალით, მათი ძირითადი შენაკადებითა და მაასით, იყოფა ორ, ჩრდილოეთ და სამხრეთ, ნაწილად.\n\n===კლიმატი===\nნიდერლანდებში ქარის მიმართულება ძირითადად სამხრეთ-დასავლეთია, რაც ზომიერ ზღვის კლიმატს ქმნის ზომიერად თბილი ზაფხულითა და ცივი ზამთრით, მაღალი ტენიანობით. ტემპერატურათა სხვაობა განსაკუთრებით იგრძნობა სანაპირო ზოლთან ახლოს, სადაც ტემპერატურა მკვეთრად იცვლება ზაფხულსა და ზამთარში.\n\nთბილ დღეებს - მაქსიმალური ტემპერატურა 0 გრადუსზე ქვემოთ - ჩვეულებრივ ვხვდებით დეკემბერიდან და თებერვლამდე პერიოდში, ხოლო ყინვის დღეეს - მინიმალური ტემპერატურა ნულ გრადუსზე ქვემოთ - ჩვეულებრივ ვხვდებით ნოემბრიდან მარტის ჩათვლით, თუმცა, შეიძლება ყინვის დღეები შუა ოქტომბერში, ან მარტის გვიან პერიოდშიც მოხდეს.\n\nცხელ დღეებს - მაქსიმალური ტემპერატურა 20 გრადუსზე ზემოთ - ძირითადად ვხვდებით აპრილიდან ოქტომბრამდე პერიოდში, მაგრამ ქვეყნის ზოგიერ ნაწილში შეიძლება მას მარტში, იშვიათად ნოემბერში ან თებერვალში შევხვდეთ. ზაფხულის დღეები - მაქსიმალური ტემპერატურა 25 გრადუსზე მეტი - ჩვეულებრივ ვხვდებით დე-ბილტში მაისიდან სექტემბრამდე, ხოლო ტროპიკულ დღეებს - მაქსიმალური ტემპერატურა 30 გრადუზე ზემოთ - იშვიათია და ჩვეულებრივ ივნისში ვხვდებით.\n\n===წყალდიდობები===\nსაუკუნეების განმავლობაში ნიდერლანდების სანაპირო ზოლი მნიშვნელოვნად შეიცვალა ბუნებრივი კატასტროფებისა და ადამიანთა ჩარევების შედეგად.\n\n1287 წლის 14 დეკემბერს, ნიდერლანდები და გერმანია მნიშვნელოვნად დააზიანა წმ. ლუსიას წყალდიდობა, (გარდაიცვალა 50,000-ზე მეტი ადამიანი), რომელიც ისტორიაში ერთ-ერთი ყველაზე გამანადგურებელი წყალდიდობის სახელითაა შესული.<ref>Zuiderzee floods (Netherlands history). Britannica Online Encyclopedia.</ref> 1953 წლის თებერვლის დასაწყისში ჩრდილოეთ ზღვის უზარმაზარმა წყალდიდობამ ნიდერლანდების სამხრეთ-დასავლეთით რამდენიმე ჯებირის ჩამონგრევა გამოიწვია; წყალდიდობის შედეგად დაიხრჩო 1,800-ზე მეტი ადამიანი. შემდგომში ნიდერლანდების მთავრობამ დაიწყო ფართომასშტაბიანი პროგრამა, „დელტა სამუშაოები“, ქვეყნის დასაცავად მომავალი წყალდიდობისგან; აღნიშნული პროექტი 13 წლის შემდეგ დასრულდა.\n\nნიდერლანდები არის ერთ-ერთი ქვეყანა, რომელზეც შეიძლება ყველაზე მეტად იმოქმედოს კლიმატის ცვლილებამ. ზღვის დონის აწევა არაა ერთადერთი პრობლემა, ამინდის ცვლილებამ შესაძლოა მდინარეთა ჯებირებიდან გადმოსვლა გამოიწვიოს.<ref></ref><ref> </ref><ref></ref>\n== ისტორია ==\nპირველი არქეოლოგიური მონაცემები, რითაც უძველესი ადამიანის თანამედროვე ნიდერლანდების ტერიტორიაზე არსებობა დასტურდება — ქვედა პალეოლითის ხანას (დაახლ. 250 ათასი წლის წინ) მიეკუთვნება. ისინი ნადირობასა და შემგროვებლობას მისდევდნენ. გამყინვარების პერიოდის ბოლოსთვის აღნიშნული ტერიტორია ადამიანთა სხვადასხვა პალეოლითური ჯგუფებით იყო დასახლებული. დაახლოებით ძვ.წ.აღ-ით 8000 წლისათვის, მეზოლითის და რკინის ხანაში ნიდერლანდების ტერიტორიაზე ადამიანები უკვე ფართოდ იყვნენ დასახლებულნი.\n\nნიდერლანდების ტერიტორიაზე რომაელთა მისვლის დროს, აქ ძირითადად გერმანული ტომები ცხოვრობდნენ, რომლებიც დაახლოებით ძველი წელთაღრიცხვის 600 წლისთვის დასახლდნენ. კელტური ტომის წარმომადგენლები ძირითადად ქვეყნის სამხრეთში ცხოვრობდნენ. რომის იმპერიამ ნიდერლანდები შეუერთა ქვემო გერმანიის პროვინციას.\n\nშუა საუკუნეებში ნიდერლანდები გაერთიანებული იყო საღვთო რომის იმპერიაში. ამ ტერიტორიას XVI საუკუნემდე ჰაბსბურგების დინასტია მართავდა. შემდგომ ქვეყანაში გავრცელდა კალვინიზმი, რამაც სახელმწიფოში განხეთქილება გამოიწვია. 1555 წელს დადებული აუგსბურგის ზავით, ეს ტერიტორია, ესპანეთის მეფე ფილიპე II-ს ერგო. 1566 წელს ნიდერლანდებში დაიწყო ანტიკათოლიკური აჯანყება. ფილიპე II-ს სურდა ნიდერლანდების ტერიტორიაზე გაეძლიერებინა თავისი გავლენა და აღმოეფხვრა, პროტესტანტული რელიგიის გავრცელება. ესპანეთის წინააღმდეგ აჯანყებას სათავეში ჩაუდგა უილიამ I ორანელი. 1581 წლის 26 ივლისს გამოცხადდა ნიდერლანდების დამოუკიდებლობა, ამას მოჰყვა დამოუკიდებლობისთვის ომი (1568-1648), რომელიც ისტორიაში ნიდერლანდების რევოლუციის სახელით შევიდა. ომის დასრულების შემდეგ დაიწყო „ოქროს ხანა“ ნიდერლანდების ისტორიაში, აღმავლობის გზაზე დადგა ქვეყნის ეკონომიკა, კულტურა. XVII საუკუნის განმავლობაში ეს ქვეყანა ჩამოყალიბდა როგორც, უდიდესი საზღვაო სახელმწიფო, რომელსაც მრავალი კოლონია გააჩნდა.\n\nXIX საუკუნის დასაწყისში საფრანგეთმა მოახდინა ნიდერლანდების ოკუპაცია, თუმცა ნაპოლეონის ხელისუფლების დამხობის შემდეგ ნიდერლანდებმა კვლავ აღიდგინა დამოუკიდებლობა. 1830 წელს ბელგია გამოეყო ნიდერლანდებს და თავი დამოუკიდებელ სახელმწიფოდ გამოაცხადა, 1890 წელს კი მოხდა ლუქსემბურგის გამოყოფა. 1848 წელს ქვეყანა კონსტიტუციურ-მონარქიული მმართველობის ფორმაზე გადავიდა.\n\nპირველი მსოფლიო ომის განმავლობაში ნიდერლანდები ნეიტრალური სახელმწიფო იყო. მეორე მსოფლიო ომის პერიოდში ნაცისტურმა გერმანიამ მისი ოკუპაცია მოახდინა. დაბომბვების შედეგად თითქმის მთლიანად დაინგრა ქალაქი როტერდამი. ომის შემდეგ დაიწყო ქვეყნის აღდგენის პროცესი. ამას მნიშვნელოვნად შეუწყო ხელი მარშალის გეგმამ. ომის შემდეგ სახელმწიფოებრივი დამოუკიდებლობა მოიპოვეს ნიდერლანდების ყოფილმა კოლონიებმა — ინდონეზიამ და სურინამმა. მნიშვნელოვნად გაუმჯობესდა სახელმწიფოში ცხოვრების დონე.\n\n1957 წელს ნიდერლანდები გახდა ევროკავშირის ერთ-ერთი დამფუძნებელი სახელმწიფო.\n\n== სახელმწიფო ==\n* '''პოლიტიკური სისტემა''' — კონსტიტუციური მონარქია.\n* '''სახელმწიფოს მეთაური''' — დედოფალი ბეატრიქსი (BEATRIX, 1980). აღსანიშნავია, რომ საუკუნეზე მეტია ნიდერლანდების ტახტზე მხოლოდ ქალები არიან: ვილჰელმინა — 1890-1948, იულიანა — 1948-1980.\n* '''მთავრობის მეთაური''' — პრემიერ-მინისტრი — მარკ რიუტე (2010-დან).\n* '''საკანონმდებლო ორგანო''' — ორპალატიანი პარლამენტი — გენერალური შტატები (75+150 წევრი).\n* '''ადმინისტრაციული დაყოფა'''. ნიდერლანდების სამეფო ადმინისტრაციულად იყოფა 12 პროვინციად (provincie): გელდერლანდი (ცენტრი - არნჰემი), გრონინგენი (გრონინგენი), დრენთე (ასენი), ზელანდია (მიდელბურგი), ლიმბურგი (მაასტრიხტი), ოვერეისელი (ზვოლე), სამხრეთი ჰოლანდია (ჰააგა), უტრეხტი (უტრეხტი), ფლევოლანდი (ლელისტადი), ფრისლანდია (ლეუვარდენი), ჩრდილოეთი ბრაბანტი (ჰერტოგენბოში), ჩრდილოეთი ჰოლანდია (ჰაარლემი).\n* '''სამფლობელოები'''. ნიდერლანდებს აქვს ორი სამფლობელო კარიბის ზღვის აუზში: არუბა; ნიდერლანდების ანტილის კუნძულები.\n\n== დემოგრაფია ==\n\n2020 წლის 31 მაისის მდგომარეობით ნიდერლანდების მოსახლეობა 17,418,808-ს შეადგენდა.<ref name=\"auto\"></ref> არის ევროპის მეხუთე ყველაზე მჭიდროდ დასახლებული ქვეყანა და თუ მცირე სახელმწიფოებს, მონაკოს, სან-მარინოსა და ვატიკანს, ვუგულებელყოფთ, იგი ევროპის ყველაზე მჭიდროდ დასახლებული ქვეყნის სტატუს იღებს. საშუალოდ კვადრატულ კილომეტრზე 521 მცხოვრებით, იგი დასახლების სიმჭიდროვით მსოფლიოში მე-12-ეა. მთლიანი მოსახლეობის რაოდენობის მხრივ მსოფლიოს ქვეყნების შორის 64-ე პოზიციაზეა. 1900-1950 წლებში ქვეყნის მოსახლეობა თითქმის გაორმაგდა: 5.1 მილიონიდან 10 მილიონს მიაღწია. 1950-2000 წლებში მოსახლეობა კიდევ უფრო გაიზარდა და 15.9 მილიონი გახდა.<ref>CBS Statline – Population; history. Statistics Netherlands. Retrieved on 8 March 2009.</ref> 2013 წელს ზრდის სავარაუდო ტემპია 0.44%.<ref name=\"cia-worldfactbook-nl\"></ref>\n\nthumb|left|ნიდერლანდების მოსახლეობის პირამიდა (2017)\n2018 წლის მონაცემებით შობადობის მაჩვენებელი ნიდერლანდებში 1 ქალზე 1.78 ბავშვია,<ref name=\"auto\"/> რაც ბევრ ევროპის ქვეყანასთან შედარებით მაღალი მაჩვენებელია. მისი მოსახლეობის საშუალო ასაკი, 42.7, მსოფლიოში ერთ-ერთი მაღალი მაჩვენებელია.<ref name=\"cia-worldfactbook-nl\"/> სიცოცხლის ხანგრძლივობა მაღალია: 83.2 ქალებში, ხოლო 78.9 - კაცებში (2013 წლის აღწერით).<ref name=\"cia-worldfactbook-nl\"/> მიგრაციის მაჩვენებელი 1000 მოსახლეზე წელიწადში 2 მიგრანტია. ნიდელანდების მოსახლეობის უმეტესობა ეთნიკურად ნიდერლანდელია. 2005 წლის მონაცემებით, 80.9% ნიდერლანდელი იყო , 2.4% - ინდონეზიელი, 2.4% - გერმანელი, 2.2% - თურქი, 2.0% - სურინამელი, 1.9% - მაროკოელი, 0.8% - ანტილიელი და არუბანელი, და 7.4% - სხვები.<ref></ref> ნიდერლანდებში დაახლოებით 150-200 ათასი ემიგრანტი ცხოვრობს, რომლის დიდი ნაწილი კონცენტრირებულია ამსტერდამსა და ჰააგაში (დღესდღეობით ამ ქალაქების მოსახლეობა შეადგენს მთლიანი პოპულაციის 10%-ს).<ref></ref><ref></ref>\n\nნიდერლანდელები არიან ყველაზე მაღალი ხალხი მსოფლიოში, ეროვნებით,<ref name=\"Science 2015-04-07\"></ref> საშუალო სიმაღლე ზრდასრულ მამაკაცებში 1,81 მეტრია, ხოლო ზრდასრულ ქალებში - 1.67 (2009 წლის მონაცემებით).<ref></ref> ქვეყნის სამხრეთ ნაწილის მოსახლეობა ჩრდილოეთთან შედარებით 2 სმ-ით მაღალია. \n\nევროსტატის მიხედვით, 2010 წელს ქვეყანაში უცხოეთში-დაბადებული 1.8 მილიონი ადამიანი ცხოვრობდა, რაც მთლიანი მოსახლეობის 11.1%-ია. აქედან, 1.4 მილიონი (8.5%) დაიბადა ევროკავშირის გარეთ, ხოლო 0,43 მილიონი (2.6%) - ევროკავშირის სხვა წევრ სახელმწიფოში.<ref>Vasileva, Katya (2011) 6.5% of the EU population are foreigners and 9.4% are born abroad , Eurostat, Statistics in focus vol. 34.</ref> 2016 წლის 21 ნოემბერს ნიდერლანდებში ცხოვრობდა ისეთი 3.8 მილიონი ადამიანი, რომლის ერთი მშობელი მაინც იყო უცხოეთში დაბადებული.<ref>\"Migration background still plays a role \". Centraal Bureau voor de Statistiek (CBS). 21 November 2016.</ref> ამსტერდამისა და როტერდამის ახალგაზრდების ნახევარზე მეტს არადასავლური წარმომავლობა აქვს.<ref>\"Half of young big-city dwellers have non-western background \". Centraal Bureau voor de Statistiek (CBS). 1 August 2006.</ref> ნიდერლანდელები, ან ნიდერლანდელების შთამომავლები მიგრანტის სტატუსით გვხვდებიან მთელს მსოფლიოში; განსაკუთრებით მრავლად არიან კანადაში, ავსტრალიაში, სამხრეთ აფრიკასა და აშშ-ში. აშშ-ის სტატისტიკური აღწერის ბიუროს 2006 წლის მონაცემებით, 5 მილიონზე მეტი ამერიკელი ნაწილობრივ, ან სრულიად,  ნიდერლანდური წარმოშობისაა.<ref></ref> სამხრეთ აფრიკაში დაახლოებით 3 მილიონი ჰოლანდიელი შთამომავალი აფრიკანელი ცხოვრობს.<ref>A Hidden Language – Dutch in Indonesia (PDF). Institute of European Studies (University of California, Berkeley).</ref> \n\nკვადრატულ კილომეტრზე საშუალოდ 521 მცხოვრებით ნიდერლანდები მოსახლეობის სიმჭიდროვით მსოფლიოს მე-12 ქვეყანაა.<ref name=\"auto\"/> რანსტარდი ქვეყნის უდიდესი კურორტია, რომელიც მდებარეობს ქვეყნის დასავლეთით და შეიცავს ოთხ უდიდეს ქალაქს: ამსტერდამი, ჩრდილოეთ ჰოლანდიის პროვინცია; როტერდამი და ჰააგა, სამხრეთ ჰოლანიდიის პროვინციები; და უტრეხტი, უტრეხტის პროვინცია. რანდსტადის მოსახლეობა დაახლოებით 8.2 მილიონია;<ref></ref> აღნიშნული მაჩვენებლით იგი ევროპის მეხუთე უდიდესი მეტროპოლიტური ტერიტორიაა. ჰოლანდიის ცენტრალურ სტატისტიკის ბიუროს თანახმად, 2015 წელს, ჰოლანდიის მოსახლეობის 28%-ს ჰქონდა სახარჯო შემოსავალი 45,000 ევროზე მეტი (არ შედის ჯანმრთელობის დაცვის ან განათლების ხარჯები).<ref></ref>\n\n===ენა===\nოფიციალური ენა ნიდერლანდურია, რომელზეც მოსახლეობის უმეტესი ნაწილი ლაპარაკობს. ნიდერლანდურის გარდა, ჩრდილოეთს პროვინცია ფრისლანდიის მეორე ოფიციალური ენა ფრიზულია.<ref></ref> აღნიშნულ პროვინციაში ფრიზულ ენას ოფიციალურის სტატუსი აქვს მინიჭებული (მთავრობის ოფიციალური მიმოწერა ფრიზულ ენაზე ხორციელდება). ქვეყნის ევროპულ ნაწილში რეგიონული ან უმცირესობათა ენების ევროპული ქარტიის მიხედვით კიდევ ორ რეგიონალურ ენას ვხვდებით.<ref></ref>\n\n===რელიგია===\nნიდელანდელები ერთ-ერთი ყველაზე ნაკლებად რელიგიური ხალხია მსოფლიოში. XX საუკუნის მიწურულამდე ქვეყანაში ძირითადი რელიგია ქრისტიანობა იყო. მიუხედავად იმისა, რომ რელიგიური ჯგუფების მხრივ ქვეყანა მაინც მრავალფეროვანია, არა-რელიგიური ადამიანების რიცხვი სულ ოფრო იზრდება.\n\n2015 წელს, „სტატისტიკ ნიდერლანდსის მიხედვით“, ნიდერლანდები სამთავრობო ინსტიტუტმა, რომელიც ქვეყნის შესახებ სტატისტიკურ მონაცემებს აგროვებს, დაადგინა, რომ მთლიანი მოსახლეობის 50.1% არა-რელიგიური ადამიანია. ჯგუფებში, რომლებსაც ნიდერლანდების არა-რელიგიური მოსახლეობა ქმნის, შედის „Humanistisch Verbond“-იც. ქრისტიანები მთლიანი მოსახლეობის 43.8%-ს შეადგენენ,<ref name=\"nos.nl\"></ref> რომლებიც ნაწილდება შემდეგ ჯგუფებად: 23.7% - კათოლიკეები, 15.5% პროტესტანტები, ხოლო 4.6% - სხვა ქრისტიანული მიმდინარეობები. 4.9% ისამის მიმდევარია, ხოლო 1.1% - სხვა რელიგიების (მათ შორის იუდაიზმის, ბუდიზმის და ინდუიზმის).<ref name=\"cbs2016\"></ref> 2006 წელს ''Radboud University''-სა და ''Vrije Universiteit Amsterdam''-ის დამოუკიდებელი ინტერვიუების თანახმად, ნიდერლანდების მოსახლეობის 34% ქრისტიანი იყო; 2015 წლისთვის ქრისტიანთა წილი 24%-მდე დაეცა (11.7% კათოლიკეები, 8.6% PKN, ხოლო 4.2% ქრისტიანობის სხვა დანარჩენი მიმდინარეობები). ნიდერლანდებში არა-რელიგიური მოსახლეობის წილი წლების მიხედვით შემდეგნაირად ნაწილდება: 1966 წელს - 33%, 1979 წელს - 43%, 1996 წელს - 53%, ხოლო 2006 წელს - 61%.<ref name=\"BerntsA\"></ref><ref></ref> ''The Sociaal en Cultureel Planbureau''-ს (სოციალური და კულტურული დაგეგმარების სააგენტო, SCP) აზრით, 2020 წლისთვის ქვეყანის მოსახლეობის 72% არა-რელიგიური ადამიანია. <ref>Sociaal en Cultureel Planbureau, God in Nederland (2006/2007)</ref>\n\n== ეკონომიკა ==\nნიდერლანდები მაღალგანვითარებული ინდუსტრიულ-აგრარული ქვეყანაა, ე.ე.პ. მოცულობით (403 მლრდ $) მსოფლიოში მე-12 ადგილი უკავია.\n* '''ე.ე.პ. სტრუქტურა''' (%) — სოფლის მეურნეობა — 3, მრეწველობა — 28, მომსახურება — 68;\n* '''ე.ე.პ. ''' (1 სულზე) — 25 830 $.\n* '''ექსპორტი''' — რძის პროდუქტები, ყვავილები, ბოსტნეული, ელექტრომოწყობილობანი.\n* '''უდიდესი კომპანიები''' — ჰაინეკენი, ფილიპსი, შელ-ოილი, კლმ, იუნილევერი.\n* '''ბიუჯეტი''' — 134 000 მლნ $. ვალუტა — ევრო (EUR); 2002 წლამდე ჰოლანდიური გულდენი.\n\n== მემკვიდრეობა ==\n* ამსტერდამი: ძველი ქალაქი, ეკლესიები: უდე-კერკი (XIV ს.), ნეუვე-კერკი (XV ს.), აუდე-კერკი (XVI ს.), სამეფო სასახლე (XVI ს.), რატუშა (XVIII ს.);\n* გრონინგენი: ეკლესია აა (XIII ს.);\n* მაასტრიხტი: ეკლესია ონზე (XI ს.), „ჯოჯოხეთის ჭიშკარი“ (XIII ს.);\n* მიდელბურგი: რატუშა (XV ს.);\n* ბრედა: ტაძარი (XV ს.), ციხე-სიმაგრე (XIV ს.).\n\n==სპორტი==\n\nthumb|[[იოჰან კრეიფი]], ერთ-ერთი ყველაზე ცნობილი ნიდერლანდელი ფეხბურთელი.\nნიდერლანდების 16.8 მილიონი მცხოვრებიდან დაახლოებით 4.5 მილიონი ქვეყანაში რეგისტრირებული 35,000 კლუბიდან ერთ-ერთში მაინც არის რეგისტრირებული. მოსახლეობის დაახოებით მესამედი ნაწილი (15-75 ასაკში) სპორტით ყოველკვირეულად კავდება.<ref> . ned.univie.ac.at</ref> ქვეყანაში ყველაზე პოპულარული სპორტის სახეობა ფეხბურთია; მეორე ყველაზე პოპულარული სპორტი სახეობა ბალახის ჰოკეია, ხოლო მესამე - ფრენბურთი. ნიდერლანდების ეროვნული საფეხბურთო ნაკრები არის ქვეყანაში სპორტის მხრივ ერთ-ერთი ყველაზე პოპულარული ობიექტი; იგი განსაკუთრებით პოპულარული გახდა 1970-იანი წლებიდან, ყველა დროის ერთ-ერთმა საუკეთესო ფეხბურთელმა იოჰან კრეიფიმ მწვრთნელ რინუს მიჩელთან ერთად საფეხბურთო ტაქტიკა, ''Total Football'' შეიმუშავეს. ინდივიდუალურ სპორტებს შორის განსაკუთრებით პოპულარობით სარგებლობს ჩოგბურთი, ტანვარჯიში და გოლფი.<ref name=\"sport\"></ref>\n\nსპორტის ორგანიზაციების ჩამოყალიბება XIX საუკუნის ბოლოდან დაიწყო და XX საუკუნის მიწურულს დასრულდა. აღნიშნულ პერიოდშიდაარსდა ფედერაციები, ჩამოყალიბდა საერთო წესები და შეიქმნა სპორტული კლუბები. 1912 წელს შეიქმნა ნიდერლანდების ეროვნული ოლიმპიური კომიტეტი. ჯერჯერობით, ქვეყანას ზაფხულის ოლიმპიურ თამაშებზე 266, ხოლო ზამთრის ოლიმპიურ თამაშებზე 110 მედალი აქვს მოპოვებული. საერთოშორისო შეჯიბრებებში, ნიდერლანდის ნაკრებები და ათლეტები რამდენიმე სახეობაში დომინირებენ. ნიდერლანდებით მინდორის ჰოკეის ქალთა ნაკრები მსოფლიოს თასის ისტორიაში ყველაზე წარმატებული გუნდია. ქვეყნის ბეიზბოლის ნაკრებს ევროპის 32 ჩემპიონატიდან 20 აქვთ მოგებული. ნიდერლანდელ K-1 კიკბოქსერებს 19 K-1 მსოფლიო გრანდ პრიქსიდან 15 აქვთ მოგებული.\n\nბოლო პერიოდში, ქვეყანაში დიდ პროგრესს განიცდის კრიკეტი. ნიდერლანდელებმა მონაწილეობა მიიღეს  1996, 2003, 2007 და 2011 წლის ODI კრიკეტის მსოფლიო ჩემპიონატებში. აგრეთვე მოხვდნენ 2009 და 2014 წლების T20 მსოფლიო თასის საკვალიფიკაციო ეტაპებზეც. 2009 წელს, T20 მსოფლიო თასზე ნიდერლანდებმა ინგლისი, იმ დროს მოქმედი მსოფლიო ჩემპიონი და თამაშის გამომგონებელი ერი, დაამარცხა.<ref></ref>\n\n== ცნობილი ნიდერლანდელები ==\n* მომღერლები: სიმონე სიმონსი, ფლორ იანსენი\n* მოგზაურები: ვილემ ბარენცი, აბელ ტასმანი\n* ფილოსოფოსები: ბარუხ სპინოზა, ერაზმ როტერდამელი\n* მხატვრები: ვინსენტ ვან გოგი, ფრანს ჰალსი, რემბრანდტ ვან რეინი, იან ვერმეერი\n* მეცნიერები: კრისტიან ჰიუგენსი, ანტონ ვან ლევენჰუკი, თომას სტილტიესი, ჰენრიკ ლორენცი\n* სპორტსმენები: მაქს ეივე, იან ტიმანი, იოჰან კრუიფი, რობ რენსენბრინკი, მარკო ვან ბასტენი, რუდ გულიტი, დენის ბერგკამპი\n* ანა ფრანკი, მატა ჰარი, პიტერ სტუივეზანტი\n\n== სქოლიო ==\n\n\n\n\n\n\n\n\nკატეგორია:ნიდერლანდები\nკატეგორია:ევროპის ქვეყნები\nკატეგორია:კონსტიტუციური მონარქიები\nკატეგორია:სამეფოები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/ნიდერლანდები", "length": 18979}
{"id": "1657", "title": "პორტუგალია", "text": "'''პორტუგალია''' () —სახელმწიფო ევროპის უკიდურეს სამხრეთ-დასავლეთ ნაწილში. პორტუგალიას დასავლეთიდან და სამხრეთიდან ესაზღვრება ატლანტის ოკეანე, ხოლო აღმოსავლეთიდან და ჩრდილოეთიდან ესპანეთი. მის შემადგენლობაში ასევე შედის ატლანტის ოკეანეში მდებარე აზორის კუნძულები და მადეირა, რომლებიც წარმოადგენენ ავტონომიურ რეგიონებს და გააჩნიათ ადგილობრივი მმართველობის სისტემა. ოფიციალურ და სახელმწიფო ენას წარმოადგენს პორტუგალიური. \n\nპორტუგალია იბერიის ნახევარკუნძულის უძველესი ეროვნული სახელმწიფო და ევროპაში ერთ-ერთი უძველესი სახელმწიფოთაგანია, რომლის ტერიტორია პრეისტორიული დროიდან მოყოლებული მუდმივად იყო დასახლებული, ხდებოდა მისი დაპყრობა და შენარჩუნებისთვის ბრძოლა. დღევანდელი პორტუგალიის ტერიტორიაზე დასახლდნენ კელტები, რასაც მოჰყვა ტერიტორიის დაპყრობა ქრონოლოგიურად ფინიკიელ-კართაგენელების, ძველი ბერძნების და რომაელების მიერ. შემდგომ პერიოდში მოხდა სვებების და ვესთგუთების შემოსევები და მათ მიერ ტერიტორიის დაპყრობა. იბერიის ნახევარკუნძულისთვის ბრძოლაში მუსლიმთა გამარჯვების შემდეგ, ტერიტორიის ძირითადი ნაწილი ალ-ანდალუსიის შემადგენლობაში შედიოდა.\n\nპორტუგალიის, როგორც სახელმწიფოს ჩამოყალიბება მოხდა ადრეული ქრისტიანული რეკონკისტის დროს. 868 წელს წარმოქმნილმა პორტუგალიის საგრაფომ ცნობადობა აიმაღლა სან მამედის ბრძოლის შემდეგ (1128). ოურიკეს ბრძოლის შემდეგ ჩამოყალიბდა პორტუგალიის სამეფო, ხოლო ლეონის სამეფოსგან დამოუკიდებლობა გამოცხადდა ზამორას ხელშეკრულების შედეგად (1143).<ref>Brian Jenkins, Spyros A. Sofos, ''Nation and identity in contemporary Europe'', p. 145, Routledge, 1996, ISBN 0-415-12313-5</ref>\n\nXV და XVI საუკუნეებში, პორტუგალიამ დააფუძნა პირველი გლობალური საზღვაოსნო და სავაჭრო იმპერია, რომელიც წარმოადგენდა მსოფლიოს ერთ-ერთ მთავარ ეკონომიკურ, პოლიტიკურ და სამხედრო ძალას.<ref>Melvin Eugene Page, Penny M. Sonnenburg, p. 481</ref><ref>\"First global empire\". Guinnessworldrecords.com. Retrieved 18 April 2014.</ref><ref>\"What was the Portuguese Empire?\". Empires.findthedata.org. Archived from the original on 2 February 2014. Retrieved 18 April 2014.</ref> ამ პერიოდის განმავლობაში, რომელსაც დღეს დიდი გეოგრაფიული აღმოჩენების ეპოქად ვიცნობთ, პორტუგალიელმა მეზღვაურებმა დაიწყეს და ამით გზა გაუკაფეს საზღვაოსნო ექსპედიციებს, განსაკუთრებით პრინცი ენრიკე ნავიგატორისა და მეფე ჟუან II-ის სამეფო მფარველობის ქვეშ, ისეთი მნიშვნელოვანი მოგზაურობით, როგორიცაა ბართოლომეუ დიაშის ექსპედიცია კეთილი იმედის კონცხის გავლით (1488), ვასკო და გამას მიერ ინდოეთამდე საზღვაო მარშრუტის აღმოჩენა (1497–98) და ევროპული აღმოჩენა ტერიტორიისა, რომელზეც შემდეგ დაარსდა ბრაზილია (1500). ამ პერიოდის განმავლობაში პორტუგალიამ მოახდინა სანელებლებით ვაჭრობის მონოპოლიზება, ხოლო 1494 წლის 7 ივნისს დადებული ტორდესილასის ხელშეკრულების მიხედვით ახლად აღმოჩენილი ტერიტორიები ესპანეთსა და პორტუგალიას შორის გაიყო გამყოფი ხაზით - დასავლეთის გრძედის 46° მერიდიანით. შესაბამისად, თავისი სამხედრო კამპანიებით იმპერიამ გაფართოება პოვა აზიაში. ისეთმა შემთხვევებმა, როგორიცაა 1755 წლის ლისაბონის მიწისძვრა, ქვეყნის ოკუპაცია ნაპოლეონის ომების დროს და ბრაზილიის დამოუკიდებლობა (1822), დიდწილად გააუფერულა ქვეყნის წინანდელი სიდიადე.<ref>\"The World Factbook\" . ''cia.gov''. Retrieved 14 September 2015.</ref> \n\n1910 წლის რევოლუციის შედეგად მონარქიის დამხობის შემდეგ, დაფუძნდა დემოკრატიული, მაგრამ არასტაბილური პორტუგალიის პირველი რესპუბლიკა, რომელიც შემდგომ შეიცვალა ესტადო-ნოვო-ს (პორტუგალიის მეორე რესპუბლიკა) ავტორიტარული რეჟიმით. დემოკრატია აღდგა მიხაკების რევოლუციის შემდეგ (1974), რამაც დაასრულა პორტუგალიის კოლონიური ომი. ცოტა ხნის შემდეგ, ოკეანის და ზღვების გადაღმა მდებარე ყველა მის კოლონიას დამოუკიდებლობა მიენიჭა. მაკაოს ჩინეთზე გადაცემამ (1999) დაასრულა ერთ-ერთი ყველაზე ხანგრძლივი კოლონიური იმპერიის არსებობა. \n\nპორტუგალიამ მთელს მსოფლიოში ღრმა კულტურული, არქიტექტურული და ლინგვისტური გავლენა მოახდინა - დაახლოებით 250 მილიონი პორტუგალიურ ენაზე მოსაუბრე (ლუზოფონები) და პორტუგალიური ენის საფუძველზე მიღებული საკონტაქტო ენები. ის განვითარებული ქვეყანაა ძლიერი ეკონომიკით და მაღალი ცხოვრების დონით.<ref>\"Wayback Machine\" (PDF). 8 April 2014. Archived from the original (PDF) on 8 April 2014.</ref><ref>\"SOCIAL PROGRESS INDEX 2015 : EXECUTIVE SUMMARY\"  (PDF). ''2.deloitte.com''. Retrieved 2 August 2017.</ref><ref>\"Quality of Life Index by Country 2020 Mid-Year\". ''www.numbeo.com''.</ref> დამატებით, ის მაღალ პოზიციებზე დგას მორალური თავისუფლების (მე-2), მშვიდობიანობის (მე-3), დემოკრატიის (მე-7),<ref>\"Democracy Reports | V-Dem\". ''www.v-dem.net''. Archived from the original on 21 June 2019. Retrieved 14 July 2019.</ref> პრესის თავისუფლების (მე-10), სტაბილურობის (მე-15), სოციალური პროგრესის (მე-18), და კეთილდღეობის (26-ე) რეიტინგში. გაეროს და ევროკავშირის წევრი, პორტუგალია იყო ნატოს, ევროზონის, ეთგო-ს და  <nowiki/>პორტუგალიურენოვანი ქვეყნების თანამეგობრობის ერთ-ერთი დამფუძნებელთაგანი.\n\n== სახელწოდება ==\n* '''ოფიციალური''': ქართულად - პორტუგალიის რესპუბლიკა; პორტუგალიურად — Portugal; República Portuguesa.\n* '''ეტიმოლოგია''' — სახელი მომდინარეობს ქალაქ პორტუსაგან, რომლის ძველი ლათინური სახელია Portus Galle, ანუ „გალების (ძველი კელტური ტომის) ნავსადგური“. რომაელები ამ ქვეყანას ლუზიტანიას უწოდებდნენ.\n* '''ქვეყნის კოდი''' — PT.\n\n== ისტორია ==\n\n1926-74 წლებში ქვეყანას მართავდნენ დიქტატორები, მხოლოდ მიხაკების რევოლუციის შედეგად გახდა შესაძლებელი დემოკრატიული მმართველობის შემოღება. 1986 წლიდან ევროპის კავშირის წევრია.\n\n== გეოგრაფია ==\n* '''ფართობი''' — 92 212 კვ. კმ.\n* '''ბუნება''': უმაღლესი მწვერვალი (მზდ) — პონტა დუ პიკო (აზორის კ-ებზე) - 2351 , სერა და ეშტრელა - 1991 ; მდინარეები (კმ) — დუერო - 195 (სულ 895), ტეჟუ - 217 (სულ 1007); ტბა — ბარაჟემ-დუ-სანტა კლარა; კუნძულები (კვ.კმ) — აზორის კუნძულები 2247 (მათ შორის: სან-მიგელი 747), მადეირა 794; კლიმატი — ოკეანური (ატლანტიკური).\n* '''ბუნებრივი რესურსები''' — თევზი, ტყეები, ვოლფრამი, რკინის მადანი, ურანი, მარმარილო, სასოფლო-სამეურნეო მიწები, ჰიდროენერგია.\nპორტუგალიის ტერიტორია მოიცავს პირენეის ნახევარკუნძულის ტერიტორიას (რომელსაც პორტუგალიელთა უმეტესობა „კონტინენტს“ უწოდებს) და ატლანტის ოკეანეში მდებარე ორ არქიპელაგს: მადეირას და აზორის კუნძულების არქიპელაგი. მდებარეობს ჩ.გ. 33° და 43° და დ.გ. 32° და 6° შორის.\n\nკონტინენტურ პორტუგალიას შუაზე ყოფს მისი მთავარი მდინარე ტეჟუ, რომელიც ესპანეთიდან მოედინება და ლისაბონში მდებარე ტეჟუს ესტუარის გავლით ჩაედინება ატლანტის ოკეანეში. ქვეყნის ჩრდილოეთი ტერიტორია, შიგა ნაწილისკენ, წარმოდგენილია მთიანი რელიეფით და პლატოებით, რომლებიც ჩაჭრილია მდინარის ხეობების მიერ. სამხრეთი ტერიტორია კი, რომელიც მოიცავს ალგარვის და ალენტეჟუს რეგიონებს, ხასიათდება გორაკებიანი დაბლობებით.<ref>Vieira, Gonçalo; Luís, Zêzere José; Mora, Carla (2018). ''Landscapes and Landforms of Portugal''. Springer International Publishing. ISBN <bdi>9783319036403</bdi>.</ref>\n\nპორტუგალიის უმაღლეს მწვერვალს წარმოადგენს მთა პიკუ, რომელიც აზორის არქიპელაგის კუნძულ პიკუზე მდებარეობს. ეს უძველესი ვულკანი, რომლის სიმაღლე 2,351 მ-ია, წარმოადგენს აზორის კუნძულების სიმბოლოს, მაშინ როდესაც, კონტინენტური სერა-და-ეშტრელა (მწვერვალი - 1,991 მზდ) დიდად იზიდავს მოთხილამურეებსა და ზამთრის სპორტის მოყვარულებს.\n\nმადეირასა და აზორის არქიპელაგები განფენილია ატლანტის ოკეანეში: აზორის კუნძულები გადაჭიმულია შუა-ატლანტიკურ ქედზე, კერძოდ კი სამი ტექტონიკური ფილის შეერთების ადგილზე, ხოლო მადეირას კუნძულები - ქედის გასწვრივ, რომელიც წარმოქმნილია ტექტონიკური ფილის ფარგლებში არსებული ჰოთსპოტის მიერ. გეოლოგიურად, ეს კუნძულები წარმოშობილია ვულკანური და სეისმური მოვლენების შედეგად. უკანასკნელი ვულკანური ამოფრქვევა ხმელეთზე მოხდა 1957-58 წლებში აზორის არქიპელაგის კუნძულ ფაიალზე (ვულკანი კაპელინიო). სპორადულად ადგილი აქვს დაბალი ინტენსივობის მქონე მცირე მიწისძვრებს.\n\nპორტუგალიის განსაკუთრებული ეკონომიკური ზონა, საზღვაო ზონა, რომელზეც პორტუგალიას გააჩნია სპეციალური უფლებამოსილება განახორციელოს კვლევები და გამოიყენოს ზღვის რესურსები, მოიცავს 1,727,408 კვ. კმ.-ს. ის ევროკავშირის განსაკუთრებულ ეკონომიკურ ზონებში მესამე ადგილს იკავებს სიდიდით, ხოლო მსოფლიოში - მე-20-ს.<ref>Francisco, Susete (14 August 2017). \"Portugal tenta duplicar território marítimo (in Portuguese)\". ''Diário de Notícias''.</ref>\n\n== სახელმწიფო ==\n* '''პოლიტიკური სისტემა''' — რესპუბლიკა.\n* '''სახელმწიფოს მეთაური''' — მარსელუ რებელუ დი სოზა (Marcelo Rebelo de Sousa, 2016).\n* '''მთავრობის მეთაური''' — პრემიერ-მინისტრი.\n* '''საკანონმდებლო ორგანო''' — ერთპალატიანი პარლამენტი (230 წევრი).\n* '''ადმინისტრაციული დაყოფა'''. პორტუგალიის რესპუბლიკის შემადგენლობაში შედის 5 რეგიონი (distrito) — ალენტეჟუ, ალგარვი, ცენტრი, ლისაბონი და ტეჟუს ველი, ჩრდილოეთი და 2 ავტონომიური რაიონი (região autónoma) — აზორის კუნძულები და კუნძული მადეირა.\n\n* '''ყოფილი კოლონიები'''. ბრაზილია – 1822-მდე; გოა – ანექსირებულ იქნა ინდოეთის მიერ 1962 წელს; გვინეა-ბისაუ – 1974-მდე; მოზამბიკი, კაბო-ვერდე, სან-ტომე და პრინსიპი, ანგოლა და კაბინდა – 1975-მდე; ტიმორი ანექსირებული იქნა 1976 წელს; მაკაო – 1997 წლამდე.\n\n== დემოგრაფია ==\n* '''მოსახლეობა''' — 10,295,909 (2019), მათ შორის 95,3 % პორტუგალიელები.\n* '''ენა''' — პორტუგალიური.\n* '''რელიგია''' – კათოლიციზმი.\n===ურბანიზაცია===\n\nლისაბონი (დაახლ. 500 000 მაცხოვრებლით, ლისაბონის რეგიონში კი - დაახლ. 3 მლნ. მაცხოვრებლით) XIII საუკუნიდან მოყოლებული პორტუგალიის დედაქალაქია (თუ არ ჩავთვლით კოიმბრას). ის ქვეყნის უდიდესი ქალაქი და მთავარი ეკონომიკური ცენტრია, რომელიც ფლობს პორტუგალიის მთავარ პორტს და აეროპორტს. წარმოადგენს უმდიდრეს ქალაქს ერთ სულ მოსახლეზე მშპ-ის მიხედვით, რომელიც ევროკავშირის საშუალო მაჩვენებელზე მაღალია. სხვა მნიშვნელოვანი ქალაქებიდან აღსანიშნავია პორტუ (დაახლ. 240 000 მაცხოვრებლით), რომელიც პორტუგალიაში სიდიდით მეორე ქალაქი და ეკონომიკური ცენტრია, ავეირუ (ზოგჯერ მოიხსენიებენ, როგორც „პორტუგალიის ვენეციას“), ბრაგა („არქიეპისკოპოსების ქალაქი“), შავიში (ისტორიული და ანტიკური ქალაქი), კოიმბრა (ქვეყანაში უძველესი უნივერსიტეტით), გიმარაინში („პორტუგალიელთა ერის წარმოშობის ადგილი“), ევორა („ქალაქი მუზეუმი“), სეტუბალი (სიდიდით მესამე პორტი), პორტიმანი, ფარუ და ვიზეუ. \n\n\n\n== ეკონომიკა ==\nპორტუგალია განვითარებული ინდუსტრიულ-აგრარული ქვეყანაა, ე.ე.პ. მოცულობით (109 მლრდ $) მას მსოფლიოში 34-ე ადგილი უკავია.\n* '''ე.ე.პ. სტრუქტურა''' (%) - სოფლის მეურნეობა — 4, მრეწველობა — 36, მომსახურება — 60;\n* '''ე.ე.პ. '''(1 სულზე) — 11.010 $.\n* '''ექსპორტი''' — ტანსაცმელი, ფეხსაცმელი, პორტვეინი და ღვინოები, თევზის კონსერვები, მანქანათმშენებლობის პროდუქცია.\n* '''ბიუჯეტი''' — 45,000 მლნ $.\n* '''ვალუტა''' — ევრო (EUR); 2002 წლამდე ესკუდო.\n\n== ღირსშესანიშნაობები ==\ncenter|880px|thumb|ვასკო და გამას ხიდი ყველაზე გრძელი ხიდია [[ევროპა]]ში\n\n== მემკვიდრეობა ==\n* არქიტექტურა — ჟერონიმუშის მონასტერი და ბელენის ციხესიმაგრე ლისაბონში, ევორას, გიმარაინშის და პორტუს ისტორიული ცენტრები; ალტუ-დორუს მეღვინეობის რეგიონი, ქალაქი ანგრა-დუ-ეროიჟმუ (აზორის კუნძულებზე), ალკობასის და ბატალიის მონასტრები; \n* ლიტერატურა — პორტუგალური ეპოსი: ლუზიადა (1572).\n\n== ცნობილი პორტუგალიელები ==\n* მოგზაურები - ვასკო და გამა, ფერნანდო მაგელანი.\n* ფილოსოფოსები - ურიელ აკოსტა.\n* მწერლები - ლუიშ დე კამოენში, ესა დი კეირუში, ფერნანდუ პესოა, ჟოზე სარამაგო.\n* სპორტსმენები - ეუსებიო, ლუიშ ფიგუ, რუი კოშტა, კრიშტიანუ რონალდუ, ჟოზე მოურინიუ.\n* პოლიტიკოსები - ანტონიუ დი სალაზარი, მარიუ სუარიში.\n\n== რესურსები ინტერნეტში ==\n\n* Official Portuguese Government website /\n* Official Parliament website \n* Chief of State and Cabinet Members /\n* ამინდის პროგნოზი \n\n==სქოლიო==\n\n\n\n\n\n*\nკატეგორია:ევროპის ქვეყნები\nკატეგორია:პორტუგალიურენოვანი ქვეყნები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/პორტუგალია", "length": 11183}
{"id": "1658", "title": "საბერძნეთი", "text": "'''საბერძნეთი''' ( - ''ელადა''), ოფიციალურად '''საბერძნეთის რესპუბლიკა''' () — სახელმწიფო სამხრეთ-აღმოსავლეთ ევროპაში. 2018 წლის მონაცემებით, მოსახლეობა დაახლოებით 10.7 მილიონია. ათენი, ქვეყნის დედაქალაქი, არის უდიდესი ქალაქი, ხოლო მეორე უდიდესი ქალაქი თესალონიკია.\n\nბალკანეთის ნახევვარკუნძულის სამრხეთ ნაწილში მდებარე საბერძნეთი, მოქცეულია ევროპის, აზიისა და აფრიკის გზაგასაყარზე. საბერძნეთს სახმელეთო საზღვარი ჩრდილო-დასავლეთით აქვს ალბანეთთან, ჩრდილოეთით – ბულგარეთთან და ჩრდილოეთ მაკედონიასთან, ჩრდილო-აღმოსავლეთით – თურქეთთან. საბერძნეთს აღმოსავლეთიდან აკრავს ეგეოსის ზღვა, იონიის ზღვა დასავლეთიდან, ხოლო სამხრეთიდან ხმელთაშუა ზღვა. საბერძნეთის სანაპირო ზოლი, რომელიც ხმელთაშუა ზღვის აუზში უდიდესია, 13 676 კილომეტრით მსოფლიოში მეოცეა, რომელიც ქმნის კუნძულების დიდი რაოდენობას (დაახლოებით 1400 საიდანაც 227 დასახლებულია). მთლიანი ტერიტორიის 80% მთიანი რელიეფისგან შედგება; ქვეყნის უმაღლესი მწვერვალია 2918 მეტრი სიმაღლის ოლიმპის მთა. ქვეყანა მოიცავს ცხრა ტრადიციულ გეოგრაფიულ რეგიონს: მაკედონია, ცენტრალური საბერძნეთი, პელოპონესის ნახევარკუნძული, თესალია, ეპირი, აეგენის კუნძულები (შედის დოდეკანესის კუნძულები და კიკლადები), დასავლეთი თრაკია, კრეტა და იონიის კუნძულები.\n\nსაბერძნეთი არის უნიტარული საპარლამენტო რესპუბლიკა და განვითარებული ქვეყანა მოწინავე, მაღალშემოსავლიანი ეკონომიკით, სიცოცხლის მაღალი ხარისხითა და ცხოვრების ძალიან მაღალი დონით. მისი ეკონომიკა უდიდესია ბალკანეთში, სადაც ის მნიშვნელოვანი რეგიონული ინვესტორია. გაეროს დამფუძნებელი ქვეყანა, საბერძნეთი, არის ევროპის საზოგადოებების (ევროკავშირის წინამორბედი) მეათე წევრი და 2001 წლიდან არის ევროზონის წევრი. აგრეთვე არის: ევროპის საბჭოს, ჩრდილოატლანტიკური ხელშეკრულების ორგანიზაციის (ნატო), ეკონომიკური თანამშრომლობისა და განვითარების ორგანიზაციის (OECD), მსოფლიო სავაჭრო ორგანიზაციის (WTO), ევროპის უშიშროებისა და თანამშრომლობის ორგანიზაციის (OSCE) და ფრანკოფონიის (OIF) წევრი. საბერძნეთის უნიკალური კულტურული მემკვიდრეობა, დიდი ტურიზმის ინდუსტრია, ცნობილი გადაზიდვების სექტორი და გეოსტრატეგიული მნიშვნელობა მას ''საშუალო ძალად'' აქცევს.\n\n== სახელწოდება ==\nმომდინარეობს გრაიების ტომის ლათინური სახელისგან, Graeci-საგან, რომლებიც ცხოვრობდნენ იტალიაში ძვ. წ. VIII საუკუნეში. ბერძნული სახელი Ellas (Ελλάδα) წარმოსდგება hellenes-საგან. ეს არის ბერძნული ტომების საერთო სახელი, რომელიც საერთო წინაპრისაგან Helene-საგან შეიძლება მომდინარეობდეს.\n\n== ისტორია ==\n1829 წელს საბერძნეთმა მოიპოვა დამოუკიდებლობა ოსმალეთის იმპერიისაგან, მაგრამ ამას მოჰყვა მთელი ეპოქა პოლიტიკური გადატრიალებებისა და სამხედრო დიქტატურისა. თანამედროვე დემოკრატიული რესპუბლიკა 1975 წელს ჩამოყალიბდა. 1981 წელს ის ევროპის კავშირის წევრი გახდა.\n\n== გეოგრაფია ==\nthumb|left|250px|საბერძნეთის რესპუბლიკა\nქვეყანა ბალკანეთის ნახევარკუნძულზე, აგრეთვე ეგეოსის, იონიისა და ხმელთაშუა ზღვის ასეულობით კუნძულზე. მოსაზღვრე ქვეყნებია: ალბანეთი, ჩრდილოეთი მაკედონია, ბულგარეთი, თურქეთი.\n\nქვეყნის მატერიკული ნაწილი უპირატესად მთიანი მასივევბითაა დაფარული, უმაღლესი მწვერვალია ოლიმპო (2917 მ) თესალიაში. ყველაზე მნიშვნელოვანია პინდოსის მასივი ქედი, რომელიც ფესალიისა და ეპირის რაიონებს ჰყოფს. მთებს უკავია პელოპონესის ნახევარკუნძულის სამხრეთ ნაწილი.\n\nგეოლოგიური თვალსაზრისით საბერძნეთის მთიანი მასივი შედარებით ახალგაზრდაა, სადაც ადგილი აქვს ფილების მოძრაობას, რაც იწვევს მიწისძვრებს. ეს მოძრაობები განსაკუთრებით შესამჩნევია იონიის ზღვის კუნძულებზე. ყველაზე დიდი ვაკე უბნები გვხვდება მაკედონიასა და თრაკიაში. ადრე მათ ადგილზე დაჭაობებული ტბები იყო, ახლა ისინი დააშრეს და სასოფლო-სამეურნეო სავარგულებად იყენებენ. \n\n* '''ფართობი''': 131 900 კვ. კმ.\n* '''ბუნება''': მთიანი სისტემა — პინდოსი; უმაღლესი მწვერვალი — ოლიმპო 2917 მ; კუნძულები — კრეტა, კორფუ, როდოსი; სკიროსი; ლესბოსი; ტბა — ტრიხონისი. მდინარეები — ალიაკმონი, პინიოსი, სპერხიოსი.\n* '''ბუნებრივი რესურსები''': ბოქსიტები, მაგნეზიტი, ნავთობი, მარმარილო, ჰიდროენერგია.\n\n== ჰავა ==\nსაბერძნეთის ჰავა ტიპიურია ხმელთაშუა ზღვისთვის ცხელი, მშრალი ზაფხულით და ზომიერად გრილი,წვიმიანი ზამთრით. ზაფხული (მაისი ოქტომბერი) ჩრდილოეთისა და ჩრდილო-დასავლეთის მუდმივი ქარები ქრის, რომლებსაც მოაქვთ ნათელი, მშრალი და ცხელი ამინდი. ზამთარი  ციკლონის განვითარების პერიოდი: ჭარბობენ თბილი ხმელთაშუა ზღვიდან მობერილი სამხრეთისა და სამხრეთ-დასავლეთის ქარები, ამინდი არამდგრადია, ხშირია ხანმოკლე წვიმები. ტემპერატურის საშუალო მაჩვენებლები ასე გამოიყურება: ივლისისა +24 °C ჩრდილოეთში და 28 °C სამხრეთში; იანვრისა +4 °C ჩრდილოეთში და +11 °C სამხრეთში. ნალექების წლიური რაოდენობა დასავლეთში 1400 მმ, აღმოსავლეთში 600 მმ-მდე. ნალექების 80-90 % ცივ პერიოდში მოდის. მთებში კლიმატი ნაკლებ თბილი და უფრო ტენიანია, ნალექებით როგორც ზამთარში, ისე ზაფხულში. მაღალმთებზე თოვლი დიდხანს დევს. კ. კრეტა მატერიკიდან დაცილებულია და კლიმატი უფრო თბილია, ამასთან განიცდის აფრიკის თბილი ქარების გავლენას.\n\n== მდინარეები და ტბები ==\nსაბერძნეთის მდინარეები ძირითადად მოკლე, სწრაფი დინების მქონე მთის მდინარეებია, ზამთრის წყალდიდობებით. წყალუხვია საბერძნეთის ჩრდილო-აღმოსავლეთის მდინარეები, მათგან აღსანიშნავია: მარიცა, სტრუმა, ვარდარი, მესტა. დანარჩენ ტერიტორიაზე, განსაკუთრებით მის სამხრეთ-აღმოსავლეთში, მდინარეები წყალმარჩხია, ზოგიერთი მათგანი ზაფხულში შრება კიდეც. სიგრძით გამოირჩევიან: ალიაკმონი, რომელიც პინდის მთებში იღებს სათავეს და აღმოსავლეთით ეგეოსის ზღვისკენ მიედინება. სხვა მდინარეებიდან აღსანიშნავია პეონეი, ახელოი, არახტოსი და ალფეი.ქვეყანაში ბევრი, მაგრამ მცირე ზომის, ტბაა, უპირატესად ტექტონიკური ან კარსტული წარმოშობის. მათ შორის ყველაზე დიდია ტრიხონიანისის ტბა დასავლეთ საბერძნეთში.\n\n== სახელმწიფო ==\n* '''პოლიტიკური სისტემა''': დემოკრატიული რესპუბლიკა.\n* '''სახელმწიფოს მეთაური''': პრეზიდენტი.\n* '''მთავრობის მეთაური''': პრემიერ-მინისტრი.\n* '''საკანონმდებლო ორგანო''': ერთპალატიანი პარლამენტი (300 წევრი).\n* '''ადმინისტრაციული დაყოფა''': საბერძნეთი ადმინისტრაციულად იყოფა 54 რაიონად (ბერძ. „ნომოს“, რომლებიც გაერთიანებული არიან 13 რეგიონში (ბერძ. „პერიფერია“), ესენია: ატიკა, აღმოსავლეთი მაკედონია და თრაკია, დასავლეთი მაკედონია, დასავლეთი საბერძნეთი, ეპიროსი, თესალია, იონიის კუნძულები, კრეტა, პელოპონესი, სამხრეთ ეგეოსის კუნძულები, ცენტრალური საბერძნეთი, ცენტრალური მაკედონია, ჩრდილოეთ ეგეოსის კუნძულები. განსაკუთრებული სტატუსი აქვს აიონ-ოროსს ანუ ათონის მთის „სამონასტრო რესპუბლიკას“, რომელიც ქალკიდიკის ნახევარკუნძულზე მდებარეობს.\n\n== დემოგრაფია ==\n\nthumb|upright=1.8|[[ერმუპოლისი]], რომელიც [[სიროსი|სიროსის კუნძულზე]] მდებარეობს, არის [[კიკლადები]]ს დედაქალაქი\nსაბერძნეთის ოფიციალური სტატისტიკის ორგანოს, ''Hellenic Statistical Authority''-ის (ELSTAT) თანახმად, 2011 წელს ქვეყნის მთლიანი მოსახლეობა შეადგენდა 10,816,286.<ref name=\"ELSTAT\" /> 2018 წლის ''ევროსტატის'' მონაცემებით, საბერძნეთის მოსახლეობა არის დაახლოებით 10.7 მილიონი.<ref></ref>\n\nბოლო რამდენიმე ათეული წლის განმავლობაში საბერძნეთის საზოგადოება სწრაფად შეიცვალა, რაც ძირითადად გამოწვეულია შობადობის მაჩვენებლის შემცირებითა და დაბერების ფართო, ევროპული ტენდენციით. 2003 წელს შობადობის მაჩვენებელი 1000 კაცზე 9.5 ბავშვი იყო, რაც 1981 წლის მაჩვენებელთან, 1000 კაცზე 14.5 ბავშვი, მნიშვნელოვნად მცირეა. ამავდროულად, სიკვდილიანობის მაჩვენებელი ოდნავ გაიზარდა, 1981 წელს, 1.000 მოსახლეზე სიკვდილიანობა 8.9-ს შეადგენდა, ხოლო 2003 წელს –9.6-ს. 2016 წლის შეფასებით, შობადობის მაჩვენებელი კვლავ მცირდება, ხოლო სიკვდილიანობამ 1000 მოსახლეზე 11.2-ს მიაღწია.<ref></ref>\n\nthumb|250px|საბერძნეთის მოსახლეობის პირამიდა (2017) \nშობადობის საერთო მაჩვენებელი, 1.41 ბავშვი/ქალზე, სტანდარტულ მაჩვენებელთან შედარებით (2.1 ბავშვი/ქალზე) საკმაოდ დაბალია და მსოფლიოს მასშტაბით ერთ-ერთი ყველაზე დაბალი მაჩვენებელია; გასნხვავება განსაკუთრებით შეიმჩნევა 1900 წლის მაჩვენებელთან – 5.47 ბავშვი/ქალზე.<ref></ref> აგრეთვე აღსანიშნავია, რომ საბერძნეთს, საშუალოდ 44.2 წლით, ჰყავს მეშვიდე ყველაზე ხნიერი საზოგადოება მსოფლიოში.<ref> </ref> 2001 წელს მოსახლეობის 16,71% იყო 65 წლის და უფრო ასაკიანი, 68,12% – 15-64 წლებს შორის, ხოლო 15,18% 14 წლის და უფრო უმცროსი.<ref name=\"nssg\"></ref> 2016 წლისთვის, 65 წლის და უფრო ასაკოვანი მოსახლეობის პროპორცია გაიზარდა 20.68%-მდე, ხოლო 15 წლამდელთა პროპორცია ოდნავ შემცირდა – 14%.\n\n1981 წლიდან 2002 წლამდე საბერძნეთში ქორწინებების რაოდენობამ იკლო; შემდეგ, 2003 წელს დაფიქსირდა მცირე მატება, თუმცა 2004 წელს მაჩვენებელმა კვლავ კლება განაგრძო (1000 კაცზე 51 ქორწინება).<ref name=nssg /> 1991-2004 წლებში განქორწინების მაჩვენებელიც მკვეთრად შეიცვალა: 1000 კაცზე 191.2 განქორწინებამ (1991) 239.5-ს მიაღწია (2004).<ref name=nssg />\n\nაღნიშნული ტენდენციების შედეგად, საშუალოდ, ბერძნული ოჯახი უფრო მცირე და ხნიერია, ვიდრე წინა თაობებში. ეკონომიკურმა კრიზისმა გაამძაფრა კიდევ უფრო გაამძაფრა სიტუაცია: 2010 წელს ემიგრაციაში წავიდა 350,000-450,000 ბერძენი, ძირითადად ახალგაზრდები.<ref></ref>\n\n===ქალაქები===\nსაბერძნეთის მოსახლეობის დაახლოებით ორი მესამედი ქალაქებში ცხოვრობს. ქვეყნის უდიდესი და ყველაზე გავლენიანი მეტროპოლიტურ ცენტრებს წარმოადგენენ ათენი და თესალონიკი – ამ უკანასკნელს, ჩვეულებრივ, მოიხსენიებენ, როგორც ''symprotévousa'' (συμπρωτεύουσα, ლიტ. 'co-capital'<ref name=\"Greek Experience\"></ref>) – რომელთა მეტროპოლიტების მოსახლეობა, შესაბამისად, 4 და 1 მილიონი მცხოვრებია. სხვა ცნობილ ქალაქბში, რომელთა მოსახლეობა 100,000-ს აღემატება, შედიან: პატრა, ჰერაკლიონი, ლარისა, ვოლოსი, როდოსი, იანინა, აგრინიო, ხანია და ქალკისი.<ref name=\"cities\"></ref>\n\n===რელიგია===\nსაბერძნეთის კონსტიტუცია აღიარებს აღმოსავლეთ მართლმადიდებლობას, როგორც ქვეყნის მოსახლეობის „უმრავლესობის“ სარწმუნოებას, თუმცა კონსტიტუცია აგრეთვე უზრუნველყოფს ყველა ადამიანისთვის რელიგიური რწმენის თავისუფლებას.<ref name=\"con51,53\"></ref><ref name=Hri.org></ref> საბერძნეთის მთავრობა არ ინახავს ცნობებს რელიგიური ჯგუფების შესახებ და ოფიციალური აღწერის ჩატარებისას, მოსახლეობას რელიგიის შესახებ კითხვებ არ უსვამენ. აშშ-ს სახელმწიფო დეპარტამენტის თანახმად, საბერძნეთის მოქალაქეების სავარაუდოდ 97% თავს მართლმადიდებლად მიიჩნევს, რომელიც ბერძნულ მართლმადიდებლურ ეკლესიას მიეკუთვნება;<ref name=\"religion\"></ref> ეკლესია მსახურებაში იყენებს ბიზანტიურ რიტუალებს და ბერძნულ ენას (ახალი აღთქმის თავდაპირველ ენას).\n\n2010 წლის ევროსტატ-ევრობარომეტრის გამოკითხვაში, საბერძნეთის მოქალაქეების 79%-მა უპასუხა, რომ „თვლიდა, ღმერთი არსებობს“.<ref name=\"eurostat\"></ref> სხვა წყაროების თანახმად, ბერძნების 15.8% თავს „ძალიან რელიგიურად“ ახასიათებს, რაც ევროპის ქვეყნებს შორის უმაღლესი შედეგია. კვლევამ ასევე დაადგინა, რომ მხოლოდ 3.5% არასოდეს დასწრებულა საეკლესიო მსახურებას, მაშინ როცა აღნიშნული მაჩვენებელი პოლონეთში 4.9%, ხოლო ჩეხეთის რესპუბლიკაში 59.1%-ია.<ref name=\"forskning.no\"></ref>\n\nსაბერძნეთში ვხვდებით მუსლიმთა საზოგადოებას დაახლოებით 100,000 წევრით,<ref name=religion /><ref name=\"religion2\"></ref> რომელთა უმეტესი ნაწილი კონცენტრირებულია თრაკიაში (შეადგენენ მოსახლეობის 1%-ს).\n\nიუდაიზმი საბერძნეთში უკვე 2000 წელზე მეტია არსებობს. ბერძენ ებრაელთა ძველ საზოგადოებას რომანიოტები ეწოდებათ; სეფარდები ოდესღაც გამორჩეულ საზოგადოებას წარმოადგენდნენ თესალონიკში: 1900 წლისთვის მათი რაოდენობა დაახლოებით 80 000, ანუ მოსახლეობის ნახევარზე მეტი იყო.<ref></ref> თუმცა, გერმანიის მიერ საბერძნეთის ოკუპაციისა და მეორე მსოფლიო ომის პერიოდში ჰოლოკოსტის შემდეგ, ქვეყანაში მათი რაოდენობა დაახლოებით 5,500-მდე დაეცა.<ref name=religion /><ref name=religion2 />\n\n===მიგრაცია===\nXX საუკუნის განმავლობაში მილიონობით ბერძენმა დატოვა ქვეყანა და შეერთებულ შტატებში, გაერთიანებულ სამეფოში, ავსტრალიაში, კანადაში და გერმანიაში, მათ დიდი ბერძნული დიასპორა შექმნეს. მიგრაციამ პოზიტიური რიცხვების ჩვენება 1970-იანი წლების დასაწყისში დაიწყო, თუმცა 1990-იან წლებამდე მიგრაციის ძირითად ნაკადს რუსეთიდან, საქართველოდან, თურქეთიდან, ჩეხეთის რესპუბლიკიდან და სხვა ყოფილი საბჭოთა კავშირის ქვეყნებიდან სამშობლოში დაბრუნებული ბერძენი მიგრანტები ან პონტოელები წარმოადგენდნენ.<ref name=\"eliamep\">Triandafyllidou, Anna. \"Migration and Migration Policy in Greece\" . ''Critical Review and Policy Recommendations''. Hellenic Foundation for European and Foreign Policy. No. 3, April 2009</ref>\n\n''ხმელთაშუა ზღვის მიგრაციის ობსერვატორიის'' მიერ ჩატარებული კვლევის, 2001 წლის აღწერის მიხედვით, ირკვევა, რომ საბერძნეთში ქვეყნის მოქალაქეობის გარეშე 762,191 ადამიანი ცხოვრობს, რაც მთლიანი მოსახლეობის დაახლოებით 7%-ია. აქედან 48,560 ადამიანი იყო თავისუფალი ვაჭრობის ევროპული ასოციაციის წევრი ქვეყნებიდან, ხოლო 17,426 იყო პრივილეგირებული სტატუსის მქონე კვიპროსელები. უმეტესი ნაწილი საბერძნეთში ჩამოსულია აღმოსავლეთ ევროპის ქვეყნებიდან: ალბანეთიდან (56%), ბულგარეთიდან (5%) და რუმინეთიდან (3%), ხოლო ყოფილი საბჭოთა კავშირის ქვეყნებიდან (საქართველო, რუსეთი, უკრაინა, მოლდოვა და ა.შ.) ჩამოსული მიგრანტები  შეადგენენ 10%-ს.<ref>Kasimis, Charalambos; Kassimi, Chryssa (June 2004). \"Greece: A History of Migration\". Migration Information Source.</ref> ალბანეთიდან მიგრანტების უდიდესი ნაწილი კონცენტრირებულია ჩრდილოეთ ეპირუსში. გარდა ამისა, მთლიანი ალბანური წარმოშობის მოსახლეობის რაოდენობა, თუ დროებით მიგრანტებს და აღუწერელ ნაწილსაც ჩავთვლით, დაახლოებით 600,000 აღწევს.<ref>Managing Migration: The Promise of Cooperation. By Philip L. Martin, Susan Forbes Martin, Patrick Weil</ref>\n\n2011 წლის აღწერაში აღირიცხა 9,903,268 საბერძნეთის მოქალაქეი (91,56%), 480,824 ალბანეთის მოქალაქეი (4,44%), 75,915 ბულგარეთის მოქალაქეი (0,7%), 46,523 რუმინეთის მოქალაქეი (0,43%), 34,177 პაკისტანის მოქალაქე (0,32%), საქართველოს 27,400 მოქალაქე (0,25%), ხოლო 247,090 მცხოვრებს ჰქონდა სხვა ქვეყნის მოქალაქეობა ან მისი მოქალაქეობა დაუდგენელი იყო (2,3%).<ref name=\"populationbycitizenship\"></ref>\n\n== ეკონომიკა ==\nსაბერძნეთი ინდუსტრიულ-აგრარული ქვეყანაა, ე.ე.პ. მოცულობით (242.8 მლრდ $) მსოფლიოში 33-ე ადგილი უკავია.\n* '''ე.ე.პ. სტრუქტურა''' (%): სოფლის მეურნეობა — 9, მრეწველობა — 24, მომსახურება — 67;\n* '''ე.ე.პ. ''' (1 სულზე): 22 800 $.\n* '''ექსპორტი''': ტანსაცმელი, ზეითუნის ზეთი, ხილი, თამბაქო, ნავთობპროდუქტები.\n* '''ბიუჯეტი''': 45 000 მლნ $.\n* '''ვალუტა''': ევრო (EUR); 2002 წლამდე ბერძნული დრახმა.\n\n== ტურიზმი ==\nათენი ქვეყნის დედაქალაქი და უდიდესი ქალაქი. ყოველწლიურად აქ მსოფლიოს მრავალი ქვეყნის ტურისტი ჩადის. ის ქვეყნის ერთ-ერთი ყველაზე ცნობილი ძველი ქალაქიცაა. აქ შექმნილია მსოფლიო არქიტექტურის მრავალი შედევრი. ათენის ცენრტში აღმართულია აკროპოლის ბორცვი პერიკლეს ეპოქის ძეგლებით და ლიკაბეტის ბორცვი წმ. გიორგის პატარა ეკლესიით. ათენი თანამედროვე საქმიანი და პოლიტიკური ქალაქია, სადაც თავმოყრილია ყველა საელჩო, მრავალი საწარმო, ოფისი, თეატრი, რესტორანი და მაღაზია, სასტრუმრო და გართობის დაწესებულება.\n\nსაბერძნეთი თანამედროვე დასავლური ცივილიზაციის ფუძემდებელია, მის ტერიტორიაზე თავმოყრილია უამრავი ძვირფასი შენობა, ანსამბლი, ქალაქების ნანგრევი, გასაოცარი სილამაზის ტაძარი. მხოლოდ ათენში 33 მუზეუმი და მსოფლიო მნიშვნელობის არქეოლოგიური ობიექტია. მთლიანად ქვეყანაში 260-ზე მეტი მუზეუმია, რომელთა ექსპოზიციათა უმეტესობა ღია ცის ქვეშაა განთავსებული.\n\n== მემკვიდრეობა ==\nthumb|350px|აკროპოლისი\n* ათენი — აკროპოლისი; ეროვნული არქეოლოგიური, ბიზანტიური, აკროპოლისის მუზეუმები; დიოგენეს შუქურა; ქარების კოშკი; ადრიანას თაღი; პოსეიდონის ტაძარი;\n* სალონიკი — წმ. ელენეს ეკლესია, „თეთრი კოშკი“;\n* ათონის მთა და მისი მონასტრები,\n* როდოსი — იოანიტი რაინდების სასახლე, როდოსის კოლოსი\n* ოლიმპია,\n* კრეტა — ქალაქ კნოსოსის ნანგრევები;\n* ბერძნული ეპოსი — ილიადა და ოდისეა (ძვ. წ. VIII საუკუნე).\n\n==სპორტი==\nthumb|right|upright=0.9|[[ანგელოს ხარისტეასი|ანგელოს ხარისტეასს]] გააქვს გოლი, რომელმაც ესპანეთს 2004 წლის ევროპის საფეხბურთო ჩემპიონატის ფინალი მოაგებინა.\nthumb|right|upright=0.9|[[საბერძნეთის ეროვნული საკალათბურთო ნაკრები]] 2008 წელს. ორგზის ევროპის ჩემპიონები (1987 and 2005) და 2006 წლის მსოფლიო ჩემპიონატის მეორეადგილოსნები.\nსაბერძნეთი არის უძველესი ოლიმპიური თამაშების სამშობლო: პირველი ოლიმპიადა, რომელიც ოლიმპის მთაზე გაიმართა, თარიღდება ძვ. წ. 776 წლით; თანამედროვე ოლიმპიადებიდან ქვეყანამ ორ მათგანს, 1896 წლისა და 2004 წლის ზაფხული ოლიმპიადებს უმასპინძლა. ერების აღლუმის დროს საბერძნეთს ყოველთვის პირველს ასახელებენ, როგორც თანამედროვე ოლიმპიადის უძველესი წინამორბედ დამფუძნებელი ერს. საბერძნეთი ყოველ ზაფხულის ულიმპიადაზე ასპარეზობს. ქვეყანის სახელით მოასპარეზე სპორტსმენებს სულ მოპოვებული აქვთ 110 მედალი (30 ოქრო, 42 ვერცხლი და 38 ბრინჯაო); ოლიმპიური ოქროს მედლების რაოდენობით, საბერძნეთი მსოფლიოს 32-ე ქვეყანაა. ქვეყნისთვის ყველაზე წარმატებული აღმოჩნდა 1896 წლის ზაფხულის ოლიმპიადა, სადაც საბერძნეთმა ტურნირი მეორე ყველაზე წარმატებული ერის (10 მედლით) სტატუსით დატოვა.\n\nსაბერძნეთის ეროვნულმა საფეხბურთო ნაკრებმა, რომელიც 2014 წელს ფიფას რეიტინგის მიხედვით მე-14 უძლიერესი იყო (მაქსიმუმს, მე-8 ადგილს 2008 და 2011 წლებში მიაღწია), 2004 წელს ევროპის საფეხბურთო ჩემპიონატი (ევრო 2004) მოიგო.<ref></ref> ქვეყნის უმაღლესი საფეხბურთო ლიგა არის საფრანგეთის სუპერლიგა, რომელშიც 16 გუნდი ასპარეზობს. ყველაზე წარმატებული საფეხბურთო კლუბებია: ოლიმპიაკოსი, პანათანაიკოსი და AEK ათენი F.C.\n\nსაბერძნეთის ეროვნული საკალათბურთო ნაკრები აღნიშნულ სპორტის სახეობაში ერთ-ერთი მნიშვნელოვანი ძალაა. 2012 წელს, ქვეყნის ნაკრები მსოფლიოში მე-4, ხოლო ევროპაში მე-2 ადგილს იკავებდა.<ref></ref> ნაკრებს ევროპის ჩემპიონატი ორჯერ, 1987 და 2005 წლებში აქვს მოგებული,<ref></ref> ხოლო უკანასკნელი ოთხი ჩემპიონატიდან გუნდმა ორ მათგანში 4 საუკეთესო ნაკრებში მოხვედრა მოახერხა. აგრეთვე, ნაკრებმა 2006 წლის ფიბას მსოფლიო ჩემპიონატში, ამერიკის საკალათბურთო ნაკრებთან ანგარიშით 101–95 მოგების შემდეგ, მეორე ადგილი დაიკავა. ქვეყნის უმაღლესი საკალათბურთო ლიგა, A1 Ethniki, შედგება თოთხმეტი გუნდისგან. საბერძნეთის ყველაზე წარმატებულ გუნდებს მიეკუთვნებიან: პანათინაიკოსი, ოლიმპიაკოსი, არისი თესალონიკი, AEK ათენი და P.A.O.K.. ბოლო 25 წლის განმავლობაში, საბერძნეთის საკალათბურთი კლუბები ყველაზე წარმატებულები არიან: 1988 წელს ევროპიგის ფინალის ახალი ფორმატის შექმნის შემდეგ, კლუბები ევროპიგის ჩემპიონები ცხრაჯერ გახდნენ, მაშინ როცა სხვა ქვეყნის კლუბებს აღნიშნული ტურნირი, იგივე პერიოდში, ოთხჯერაც კი არ აქვთ მოგებული. ცხრა ევროლიგის თასის გარდა, საბერძნეთის საკალათბურთო კლუბებს მოგებული აქვთ: 3 ''Triple Crowns'', 5 ''Saporta Cup'', 2 ''Korać cup'' და 1 ფიბას ევროპის ჩემპიონთა თასი. 2005 წლის ევროპის ჩემპიონატში საბერძნეთის საკალათბურთო ნაკრების ტრიუმფის შემდეგ, საბერძნეთი გახდა ევროპის ჩემპიონი, როგორც ფეხბურთში, ასევე კალათბურთში.\n\nსაბერძნეთის ქალთა წყალბურთის ეროვნული ნაკრები მსოფლიოს ერთ-ერთი მთავარი ძალაა. ნაკრებმა 2011 წელს ჩინეთში გამართული მსოფლიო ჩემპიონატი მოიგო. აგრეთვე, მათ მოახერხეს 2004 წლის ზაფხულის ოლიმპიურ თამაშებში ვერცხლის, 2005 წლის მსოფლიო ლიგაში ოქროს და 2010 და 2012 წლების ევროპის ჩემპიონატების მოგება. 2005 წელს, მსოფლიო ჩემპიონატზე ხორვატიის დამარცხების შემდეგ, საბერძნეთის კაცთა წყალბურთის ეროვნული ნაკრები გახდა მსოფლიოს მესამე საუკეთესო გუნდი. ქვეყნის წყალბურთის საშინაო ლიგები, საბერძნეთის კაცთა წყალბურთის ლიგა და საბერძნეთის ქალთა წყალბურთის ლიგა, ითვლება ევროპის სყალბურთის ერთ-ერთ ყველაზე საუკეთესოებად, რადგან მათმა კლუბებმა მნიშვნელოვან წარმატებებს მიაღწიეს ევროპულ შეჯიბრებებში.\n\n==ლიტერატურა==\n* \"Minorities in Greece&nbsp;– Historical Issues and New Perspectives\". ''History and Culture of South Eastern Europe''. An Annual Journal. München (Slavica) 2003.\n*\n*, 257 pp.\n*.\n*\n*, 376 pp.\n* \n*, 219 pp. The impact of European Union membership on Greek politics, economics, and society.\n*\n*\n*\n*\n*\n*\n*\n*\n*.\n*.\n*\n*\n\n== რესურსები ინტერნეტში ==\n\n;მთავრობა\n* საბერძნეთის პრეზიდენტი\n* საბერძნეთის პრემიერ მინისტრი\n* სახელმწიფოს მთავარი და მინისტრთა კაბინეტის წევრები \n* საგარეო საქმეთა სამინისტრო \n* საბერძნეტის ტურიზმის ორგანიზაცია \n\n; ძირითადი ინფორმაცია\n* საბერძნეთი - ბრიტანიკა\n* საბერძნეთი  - გეოგრაფიის ნაციონალური საზოგადოება\n* საბერძნეთი  - ''UCB Libraries GovPubs''\n* საბერძნეთის ლტოლვილთა საკონსულო\n* ელინური ისტორია\n* Hellenism.Net – ყველაფერი საბერძნეთის შესახებ\n* საბერძნეთის ისტორია: დოკუმენტები\n* ბერძნული მემკვიდრეობა\n\n== სქოლიო ==\n\n\n\n\n\n\n\n*\nკატეგორია:ევროპის ქვეყნები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/საბერძნეთი", "length": 19209}
{"id": "1659", "title": "საფრანგეთი", "text": "'''საფრანგეთი''' (), ოფიციალურად '''საფრანგეთის რესპუბლიკა''' () — ქვეყანა დასავლეთ ევროპაში, მოიცავს ევროპის ამ ნაწილის, რამდენიმე კუნძულისა და ზღვისიქითა ტერიტორიების ნაწილს. მას ესაზღვრება (ჩრდილოეთიდან საათის ისრის მიმართულებით) ევროპის შემდეგი ქვეყნები: ბელგია, ლუქსემბურგი, გერმანია, შვეიცარია, იტალია, მონაკო, ესპანეთი და ანდორა. ზღვისგადაღმა ტერიტორიებს ესაზღვრება ბრაზილია და სურინამი (საფრანგეთის გვიანას), ნიდერლანდების ანტილის კუნძულები (სენ-მარტენს). საფრანგეთი გაერთიანებული სამეფოს ევროგვირაბით უკავშირდება, რომელიც გადის ლა-მანშის სრუტის ქვეშ.\n\nსაფრანგეთი უდიდესი სახელმწიფოა დასავლეთ ევროპაში, ხოლო სიდიდით მესამე მთლიანად კონტინენტზე. ის ფლობს მეორე ყველაზე დიდ განსაკუთრებულ ეკონომიკურ ზონას. საფრანგეთს აქვს დიდი ძალაუფლება ძლიერი კულტურული, ეკონომიკური, სამხედრო და პოლიტიკური ზეგავლენით ევროპასა და მთელს მსოფლიოზე.<ref></ref> საფრანგეთის ძირითადი იდეალები აღბეჭდილია, XVIII საუკუნეში მიღებულ, „ადამიანისა და მოქალაქის უფლებათა დეკლარაციაში“. XVI-XX საუკუნეებში საფრანგეთი ფლობდა ყველა დროის სიდიდით მეორე უდიდეს კოლონიურ იმპერიას, რომელიც დავდაპირველად მოიცავდა ვრცელ ტერიტორიებს ჩრდილოეთ ამერიკისა და ინდოეთში, ხოლო შემდგომ ჩრდილო-დასავლეთ და ცენტრალურ აფრიკაში. ის, ასევე, ფლობდა მადაგასკარს, ინდოჩინეთს, გუანჩჟოუვანსა და კარიბის ზღვისა და წყნარი ოკეანის აუზის მრავალ კუნძულს.\n\nსაფრანგეთი არის განვითარებული ქვეყანა<ref>Overcoming barriers: Human mobility and development. Human Development Report 2009. the United Nations Development Programme. New York. ISBN 978-0-230-23904-3</ref> და მსყიდველობითი უნარის პარიტეტის მიხედვით აქვს ევროპაში მეორე, ხოლო მსოფლიოში მეშვიდე უდიდესი ეკონომიკა.<ref></ref> საოჯახო ქონების მონაცემით საფრანგეთი უმდიდრესი ქვეყანაა ევროპაში და მეოთხეა მსოფლიოში.<ref>Credit Suisse 2010's Global Wealth Report  \"In euro and USD terms, the total wealth of French households is very sizeable. Although it has just 1% of the world's adults, France ranks fourth among nations in aggregate household wealth – behind China and just ahead of Germany. Europe as a whole accounts for 35% of the individuals in the global top 1%, but France itself contributes a quarter of the European contingent.\"</ref> მთლიანი შიდა პროდუქტის მიხედვით მას მეხუთე ადგილი უკავია მსოფლიოში. საფრანგეთს ყველაზე ხშირად სტუმრობენ, ის ყოველწლიურად 83 მილიონ უცხოელ ტურისტს მასპინძლობს.<ref name=\"tourism.stat\"></ref>\n\nსაფრანგეთს გააჩნია მეექვსე უმსხვილესი სამხედრო ბიუჯეტი<ref name=\"SIPRI Yearbook 2012\"></ref> და 29-ე უდიდესი არმია მსოფლიოში. ის ფლობს ბირთვული იარაღის მესამე უდიდეს მარაგს მსოფლიოში<ref></ref> და სიდიდით მეორე დიპლომატიურ კორპუსს აშშ-ის შემდეგ.<ref></ref> საფრანგეთი არის გაეროს დამფუძნებელი წევრი, ასევე უშიშროების საბჭოს ხუთიდან ერთ-ერთი მუდმივი წევრი და წევრი საერთაშორისო ორგანიზაციებისა: ფრანკოფონია, დიდი რვიანი, დიდი ოცეული, ნატო, OECD, WTO და ლათინური კავშირი. გარდა ამისა, ის არის ევროპის კავშირის დამფუძნებელი და მოწინავე წევრი, ამასთან ფართობით მისი უდიდესი სახელმწიფო. 2013 წლისთვის საფრანგეთს მეოცე ადგილი ეკავა მსოფლიოში ადამიანის განვითარების ინდექსის მიხედვით, ხოლო, 2012 წელს, 22-ე – კორუფციის აღქმის ინდექსით.<ref></ref>\n\n== სახელწოდება ==\n* '''ოფიციალური''': ქართულად - საფრანგეთის რესპუბლიკა; ფრანგულად — France; République française.\n* '''ეტიმოლოგია''' — სახელი მომდინარეობს ფრანკების ტომებისაგან. თვით სიტყვა „ფრანკი“ თავისუფალ ადამიანს ნიშნავს. ამ ტერიტორიას რომაელები გალიას უწოდებდნენ გალების კელტური ტომის მიხედვით. საფრანგეთის სახელები სხვა ენებზე: Gallia (ბერძნული), Francogallia (ლათინური), Fagguo (ჩინური), Ranska (ფინური), Tsarf (ებრაული), Valland (ძველნორვეგიული), Bro-C'hall (ბრეტონული), Perancis (ინდონეზიური).\n* '''ქვეყნის კოდი''' — FR.\n\n== ისტორია ==\n\n\n=== პრეისტორია ===\n\nმინიატიურა|მარცხნივ|[[ლასკოს გამოქვაბული|ლასკოს გამოქვაბულში]] აღმოჩენილი ნახატი, რომელზეც გამოსახულია ცხენი ([[დორდონი]], ძვ.წ 18 000 წელი)\nადამიანთა ცხოვრების უძველესი კვალი, რომელიც დაახლოებით ძვ. წ 18 000 წლით თარიღდება, საფრანგეთის ტერიტორიაზე მდებარეობს.<ref name=\"Jean Carpentier 1987 p.17\">Jean Carpentier (dir.), François Lebrun (dir.), Alain Tranoy, Élisabeth Carpentier et Jean-Marie Mayeur (préface de Jacques Le Goff), Histoire de France, Points Seuil, coll. „ Histoire “, Paris, 2000 (1re éd. 1987), p. 17 ISBN 2-02-010879-8</ref> ამ პერიოდში ადამიანებს, გამყინვარების ხანისთვის დამახასიათებელ მკაცრ და ცვალებად კლიმატთან უხდებოდათ გამკლავება, რამაც მათი ცხოვრების ნირის შეცვლა გამოიწვია: მათ ხელი მიჰყეს მომთაბარეობას, ხოლო თავს ნადირობითა და შემგროვებლობით ირჩენდნენ.<ref name=\"Jean Carpentier 1987 p.17\"/> საფრანგეთი ცნობილია იმ გამოქვაბულთა სიმრავლით, რომლებიც ზედა პალეოლითის ერას მიეკუთვნებიან, ხოლო მათგან ყველაზე ცნობილია ლასკოს გამოქვაბული<ref name=\"Jean Carpentier 1987 p.17\"/> (დორდონი, ძვ. წ 18 000 წელი).\n\nგამყინვარების ხანის ბოლო ეტაპზე (ძვ. წ 10 000 წელი) კლიმატი შერბილდა<ref name=\"Jean Carpentier 1987 p.17\"/> და დაახლოებით ძვ. წ 7000 წლიდან დასავლეთ ევროპის ამ ნაწილმა ნეოლითის ხანაში გადაინაცვლა, რამდენადაც მოსახლეობის ცხოვრების წესი შეიცვალა, ამ ეტაპზე ჩნდება დამჯდარი მოსახლეობის სამიწათმოქმედო კულტურა. ძვ. წ IV—III ათასწლეულების ძლიერი დემოგრაფიული და სასოფლო სამეურნეო განვითარების შემდეგ, ძვ.წ III ათასწლეულში მოსახლეობამ მეტალურგიას მიჰყო ხელი, თავდაპირველად მუშაობდნენ: ოქროზე, სპილენძსა და ბრინჯაოზე, ხოლო მოგვიანებით დაიწყეს რკინის დამუშავებაც.<ref>Carpentier et al 2000, pp. 20–24</ref> საფრანგეთის ტერიტორიაზე მრავალი მეგალითი მდებარეობს, მათგან ყველაზე გამორჩეული კი კარნაკის ქვებია (მორბიანი, ძვ. წ 3300 წელი).\n\n=== გალია ===\n\nმინიატიურა|მარჯვნივ|[[გალია]], ძვ. წ. I საუკუნე. [[გალია|გალიის]] ტერიტორიებზე, რომელიც დღევანდელ საფრანგეთს, [[ბელგია]]ს, [[შვეიცარია]]ს, [[ნიდერლანდები]]სა და [[გერმანია|გერმანიის]] გარკვეულ ნაწილს (მდ. [[რაინი]]ს მარცხენა სანაპირო) და ჩრდოლოეთ იტალიის ნაწილს მოიცავდა, [[კელტები]] სახლობდნენ.\nმინიატიურა|მარჯვნივ|[[მეისონ კარე]]ს ტაძარი რომაულ - გალური კულტურის ერთ-ერთი უმნიშვნელოვანელი ძეგლია, იგი აშენებულია ქალაქ ნემასუსში (დღევანდელი [[ნიმი]])\nძვ. წ 600 წელს იონიელმა ბერძნებმა, რომლებიც წარმოშობით ფოკაიადან იყვნენ, ხმელთაშუა ზღვის სანაპიროზე დააარსეს მასალიის კოლონია (დღევანდელი მარსელი, რომელიც საფრანგეთის უძველესი ქალაქია).<ref name=\"The Cambridge ancient history\"></ref><ref name=\"Orrieux\"></ref> აღსანიშნავია ისიც, რომ დღევანდელი საფრანგეთის ტერიტორიაზე ასევე სახლობდნენ გალურ-კელტური ტომები, მაგრამ მხოლოდ ძვ. წ V-III საუკუნეებში.<ref>Carpentier et al 2000, p. 29</ref>\n\nგალიის ცნება სწორედ ამ დროს ჩამოყალიბდა; იგი მოიცავს კელტთა დასახლებას მდინარე რაინიდან ატლანტიკის ოკეანემდე, ანუ პირენეებსა და ხმელთაშუა ზღვას. დღევანდელი საფრანგეთის საზღვარიც თითქმის იმავე ტერიტორიებს მოიცავს, რასაც ძველი გალია მოიცავდა, რომელიც დასახლებული იყო კელტი გალებისაგან. ამ დროის გალია საკმაოდ ძლიერ სახელმწიფოს წარმოადგენდა. ძვ. წ 390 წელს გალთა ბელადმა ბრენუსმა მდინარე ტიბრთან რომაელებს ცხარე ბრძოლა გაუმართა, რომელიც ალიის ბრძოლის სახელითაა ცნობილი, სადაც გალებმა სასტიკად დაამარცხეს რომაელი ლეგიონერები. ბრძოლის შემდეგ გალებმა რომი დაიკავეს და ხარკი დაადეს.\n\nგალთა თავდასხმამ საკუთრივ რომი ძალიან დაასუსტა, ხოლო მის მოხარკეებს აჯანყების სურვილი აღუძრა, რომმა კი მათ ხელმეორედ დამორჩილებას 50 წელი მოანდომა. გალები რეგიონს მანამდე ავიწროებდნენ, სანამ რომთან ფორმალური სამშვიდობო ხელშეხრულება არ გააფორმეს, რაც ძვ. წ 345 წელს მოხდა. სამშვიდობო ხელშეკრულების გაფორმების მიუხედავად რომისა და გალიის მტრული პოლიტიკა მომდევნო საუკუნეებშიც გაგრძელდა.\n\nძვ. წ 125 წელს რომაელებმა სამხრეთ გალია დაიპყრეს და დაპყრობილ ტერიტორიას ''რომის პროვინცია'' დაარქვეს. სახელმა საუკუნეების მანძილზე ცვლილება განიცადა და დღესდღეობით მას პროვანსის სახელით ვიცნობთ.<ref name=\"Google Books\"></ref> იულიუს კეისარმა დანარჩენი გალიაც დაიპყრო, ხოლო ძვ. წ 52 წელს გალების აჯანყებაც ჩაახშო, რომლის ინიციატორიც გალთა ბელადი, ვერცინგეტორიქსი იყო.<ref name=\"Carpentier et al 2000, p.44-45\">Carpentier et al 2000, p.44-45</ref>\n\nძვ. წ 125 წელს რომაელებმა სამხრეთ გალია დაიპყრეს და დაპყრობილ ტერიტორიას ''რომის პროვინცია'' დაარქვეს. სახელმა საუკუნეების მანძილზე ცვლილება განიცადა და დღესდღეობით მას პროვანსის სახელით ვიცნობთ.<ref name=\"Google Books\"/> იულიუს კეისარმა დანარჩენი გალიაც დაიპყრო, ხოლო ძვ. წ 52 წელს გალების აჯანყებაც ჩაახშო, რომლის ინიციატორიც გალთა ბელადი, ვერცინგეტორიქსი იყო.<ref name=\"Carpentier et al 2000, p.44-45\"/>\n\nგალიის რომის პროვინციებში გაერთიანება ავგუსტუსს მიეწერება, ისევე როგორც მისი დაყოფა ოთხ პროვინციად: სამხრეთ გალია — ნარბონენსად, სამხრეთ-აღმოსავლეთ გალია — აკვიტანიად, ცენტრალური გალია — ლუგდუნენსად და ჩრდილოეთ გალია - ბელგიკად.<ref name=c53>Carpentier et al 2000, pp. 53–55</ref> გალურ-რომაულ პერიოდში მრავალი ქალაქი დაარსდა, მათ შორის გალიის დედაქალაქი — ლუგდუნუმი (დღევანდელი ლიონი).<ref name=c53/> ეს ქალაქები ტრადიციულ რომაულ სტილში შენდებოდა; ფორუმით, თეატრით, ამფითეატრით, ცირკით და თერმული აბანოებით. გალები თანდათან აერივნენ რომაულ მოსახლეობაში და მათთან თანაცხოვრების პერიოდში თითქმის მთლიანად შეითვისეს რომაული კულტურა და ენა (ლათინური, რომლისგანაც მოგვიანებით ფრანგული ენა წარმოიშვა). ასევე მოხდა რომაული და გალური რელიგიების ერთმანეთში აღრევა, რის შედეგადაც რელიგიური სინკრეტინიზმი წარმოიქმნა.\n\nIII საუკუნის მეორე ნახევარში რომაული გალია ლიმესის სერიოზულ ნაკლებობას განიცდიდა, იმ დროს, როდესაც მთელი იმპერია ბარბაროსთა შემოსევებისგან იტანჯებოდა.<ref name=c77>Carpentier et al 2000, pp. 76–77</ref> გალიამ რომის სისუსტე სათავისოდ გამოიყენა: გამოეყო მას და შექმნა დამოუკიდებელი გალების იმპერია,<ref name=c77/> რომელმაც მხოლოდ რომის იმპერიის კრიზისის პერიოდში იარსება (260-273 წლებში).\n\nთუმცაღა, სიტუაცია საგრძნობლად გამოსწორდა IV საუკუნის მეორე ნახევარში, რომელიც რომაული გალიის აყვავებისა და აღორძინების პერიოდად ითვლება.<ref>Carpentier et al 2000, pp. 79–82</ref> 312 წელს კონსტანტინე დიდმა მრწამსი შეიცვალა და ქრისტიანობა მიიღო. მას შემდეგ ბოლო მოეღო ქრისტიანთა დევნას რომის იმპერიაში,<ref>Carpentier et al 2000, p. 81</ref> მაგრამ V საუკუნის დასაწყისში ბარბაროსთა შემოსევები კვლავ განახლდა,<ref>Carpentier et al 2000, p. 84</ref> ხოლო გერმანულმა ტომებმა: ვანდალებმა, ალანებმა და სვებებმა გადალახეს რაინი და დასახლდნენ გალიაში, ესპანეთში და იმპერიის სხვა ნაწილებში.<ref>Carpentier et al 2000, pp. 84–88</ref>\n\n=== ფრანკთა სახელმწიფო (მესამე საუკუნე — 843) ===\n\nმინიატიურა|მარჯვნივ|ფრანკთა ექსპანსია [[ხლოდვიგ I]]-ს დროიდან ([[481]]) [[ფრანკთა სახელმწიფო|ფრანკთა იმპერიის]] დაყოფამდე ([[843]]).\nანტიკური ხანის დასასრულს გალია რამდენიმე გერმანულ სამეფოდ დაიყო (ფრანკთა სახელმწიფო (ჩრდილოეთი), ალემანია (ჩრდილო-აღმოსავლეთი), ბურგუნდია (აღმოსავლეთი), სეპტიმანია (სამხრეთი), ვესტგოთების სახელმწიფო (სამხრეთ-აღმოსავლეთი) და დარჩენილ ტერიტორიაზე სუასონის სამეფო). ამავდროულად, ბრიტებს (კელტური მოდგმის ტომები) ანგლო-საქსთა მიერ ბრიტანეთის დაპყრობის ხანაში მშობლიური ტერიტორიის დატოვება და სხვაგან, კერძოდ კუნძულ არმორიკაზე გადასახლება მოუხდათ (გალიის შორეული დასავლეთით). შედეგად კუნძულს სახელი შეუცვალეს და ბრეტანი დაარქვეს, ხოლო კელტებმა კვლავ შეძლეს აღორძინება და ამ ტერიტორიაზე დააარსეს პეტის დამოუკიდებელი სამეფო.\n\nცრუმორწმუნე ფრანკები გალიის ჩრდილოეთ ნაწილში დასახლდნდენ, მაგრამ ხლოდვიგ I-ის მმართველობის ხანაში თითქმის მთელი ჩრდილოეთ და ცენტრალური გალია დაიპყრეს. ხლოდვიგ I პირველი გერმანელი დამპყრობელია, რომელმაც რომის იმპერიის დანგრევის შემდეგ, მრწამსი შეიცვალა და არიანელობის ნაცვლად ქრისტიანობა მიღო (498); ალბათ ამიტომ უწოდებენ პაპები საფრანგეთს „ეკლესიის უხუცეს ქალიშვილს“ (''''),<ref></ref> ხოლო საფრანგეთის მეფეები „ყველაზე ქრისტიანი მეფეების“ ტიტულატურით სარგებლობენ ('''').\n\nმინიატიურა|მარცხნივ|[[ხლოდვიგ I]]-ის კათოლიკედ მონათვლა [[498]] წელს.თუ აქამდე მეფობა არჩევითი იყო, ამ ცერემონიის შემდეგ მეფობა [[ხლოდვიგ I|ხლოდვიგის]] შთამომავალთა ღვთებრივი უფლება გახდა.\n\nფრანკებმა მიიღეს გალურ-რომაულ მემკვიდრეობა და ამ ნიადაგზე ჩამოაყალიბეს ფრანკთა სახელმწიფო. ფრანკებმა რომანული ენები შეითვისეს, გარდა ჩრდილოეთ გალიისა, სადაც მოსახლეობა ნაკლებად მჭიდრო იყო. გალიის ამ ნაწილში ჩამოყალიბდა გერმანიკული ენები. ხლოდვიგმა დაუდო საფუძველი მეროვინგების დინასტიის მმართველობას ფრანკთა სახელმწიფოში, მანვე გამოაცხადა ქვეყნის დედაქალაქად პარიზი, თუმცაღა მისი გარდაცვალების შემდეგ სამეფოს დაშლა ელოდა. მართლაც მისი გარდაცვალების შემდეგ სამეფოს მის 4 ვაჟს შორის გადანწილდა და წარმოიქმნა ახალი პოლიტიკური ერთეულები: ორლეანი, პარიზი, რეიმსი და სუასონი.\n\nბოლო მეროვინგი მეფეები ფაქტობრივ ძალაუფლებას არ ფლობდნენ და მათ მაგიერ სამეფოს მაიორდომები მართავდნენ, ამიტომ მათ დაცინვით ზარმაც მეფეებს უწოდებდნენ (''Rois fainéants''). მაიორდომების ძალაუფლება განსაკუთრებით გაძლიერდა კარლოს მარტელის დროს. მისი მეთაურობით ფრანკებმა 732 წელს პუატიეს ბრძოლაში არაბები დაამარცხეს, ესპანეთიდან განდევნეს და ევროპაში მათი შემდგომი წინსვლა შეაჩერეს. ამ ბრძოლის შემდეგ მან დიდი ძალაუფლება და პატივისცემა მოიპოვა ფრანკთა შორის, ხოლო მისმა ვაჟმა — პიპინ მოკლემ 751 წელს ტახტიდან ჩამოაგდო უკანასკნელი მეროვინგი მეფე და ბერად აღკვეცა, სამეფოს კი კაროლინგთა დინასტია ჩაუდგა სათავეში. პიპინ მოკლეს ვაჟმა, კარლოსმა შეძლო ფრანკების კვლავ გაერთიანება და შექმნა ფრანკთა იმპერია, რომელიც დასავლეთ და ცენტრალურ ევროპაში იყო გადაჭიმული.\n\nკარლოს დიდის დროს ფრანკთა სამეფომ არნახულ ძლიერებას მიაღწია. თავად კარლოსი ენერგიული და ჭკვიანი მმართველი აღმოჩნდა, მან მთელი მეფობა ომებში გაატარა და შეძლო ფრანკთა სამეფოს გაერთიანება და ახალი ტერიტორიების შემოერთებაც, დაამარცხა საქსები, დუნაის ავარები, არაბები ესპანეთში, ასევე გადალახა პირენეს ქედი და სახელმწიფოს შეუერთა ნავარა, არაგონი და კატალონია. იგი ასევე დიდ მნიშვნელობას აქცევდა საგარეო ურთიერთობებს: მან კავშირი დაამყარა რომის პაპთან, ლეო III-თან და 800 წელს მისგან რომის იმპერატორის ტიტული მიიღო.\n\nმინიატიურა|მარჯვნივ|საფრანგეთის ტერიტორიის ცვლილება [[985]] წლიდან [[1947]] წლამდე\n\nკარლოსს მართლაც სურდა ახალი რომის იმპერიის შექმნა მაგრამ მისი სამეფოს ძლიერებამ და ერთიანობამ დიდხანს არ გასტანა: მისი ვაჟის ლუი ღვთისმოსავის (814-840 წწ) გარდაცვალების შემდეგ, 843 წელს, ვერდენის ხელშეკრულებით სამეფო სამად გაიყო ლუის სამ ვაჟს შორის: ლოთარს, რომელმაც შეინარჩუნა იმპერატორის ტიტული, ერგო იტალია და რაინისა და რონას გასწვრივ მდებარე მიწების ზოლი, ლუი გერმანელს — აღმოსავლეთ ფრანკთა სახელმწიფო, ხოლო შარლ მელოტს — დასავლეთ ფრანკთა სახელმწიფო. დასავლეთ ფრანკთა სამეფო დაახლოებით იმავე ტერიტორიას მოიცავდა, რასაც თანამედროვე საფრანგეთი.<ref></ref>\n\nIX-X საუკუნეებში, ვიკინგთა შემოსევებისგან დასუსტებული საფრანგეთი ყოვლად დეცენტრალიზებული სახელმწიფო გახდა: თავად-აზნაურობის ტიტულები და მიწები მემკვიდრეობითი გახდა, რაც მათ ავტორიტეტსა და ძალაუფლებას საგრძნობლად ზრდიდა, იმ დროს, როდესაც მეფის ძალაუფლება რელიგიური უფრო იყო ვიდრე საერო. ამგვარმა ვითარებამ ხელი შეუწყო ფეოდალიზმის ჩამოყალიბებას საფრანგეთში. ფეოდალები თანდათან ძლიერდებოდნენ და თამამდებოდნენ, ხოლო ზოგჯერ საქმე იქამდეც მიდიოდა, რომ თავს მეფეს უტოლებდნენ, ხანდახან კი ემუქრებოდნენ კიდეც. მაგალითად, ჰოსტინგების ბრძოლის შემდეგ, 1066 წელს ნორმანდიის ჰერცოგმა თავი ინგლისის მეფედ გამოაცხადა, რითაც თავი გაუტოლა საფრანგეთის მეფეს, თუმცაღა იმავდროულად იგი, როგორც ჰერცოგი, საფრანგეთის მეფის ვასალად ითვლებოდა.\n\n=== საფრანგეთის სამეფო (843—1791) ===\n\nკაროლინგები საფრანგეთს 987 წლამდე მართავდნენ, მანამდე სანამ საფრანგეთის ჰერცოგი და პარიზის გრაფი — ჰუგო კაპეტი არ გახდებოდა ფრანკთა მეფე.<ref></ref> მისმა შთამომავლებმაკაპეტინგებმა, ვალუებმა და ბურბონებმაქვეყანა თანდათანობით გააერთიანეს. საფრანგეთის სამეფოს ჩამოყალიბებამ ფილიპ II ოგიუსტის ზეობის ხანაში დასასრულს მიაღწია. პროცესს თან ერთვოდა შინაომები. ფრანგი რაინდები აქტიურად მონაწილეობდნენ ჯვაროსნულ ლაშქრობებში (1095-1291 წწ), საღვთო მიწაზე კონტროლის აღსადგენად. ჯვაროსნულ ომებში იმდენი ფრანგი რაინდი მონაწილეობდა, რომ არაბულად სიტყვა „ჯვაროსანი“ ითარგმნება, როგორც ''Al-Franj'' („ფრანკი“),<ref></ref> ხოლო ძველი ფრანგული სალაპარაკო ენა გახდა იერუსალიმის სამეფოში.<ref></ref>\nმინიატიურა|მარჯვნივ|რამდენიმე ბრძოლაში, [[ასწლიანი ომი]]სას საფრანგეთის არმიას [[ჟანა დ’არკი]] ხელმძღვანელობდა, რამაც საფრანგეთს საბოლოო გამარჯვებისკენ გაუკვალა გზა.\n\nXI საუკუნის სამხრეთ საფრანგეთში, ლანგედოკში კატარების ერესი. სექტის მოძღვრება კათოლიკურ მოძღვრებას ეწინააღმდეგებოდა, ამიტომ კათოლიკური ეკლესია, პაპ ინოკენტი III-ის თაოსნობით აქტიურად ცდილობდა მათ კვლავ შემოერთებას კათოლიკური ეკლესიის წიაღში, ჯერ მოლაპარაკების გზით, ხოლო შემდეგ ძალადობასაც მიმართა: 1209 წელს ინოკენტი III-ის მოწოდებით დაიწყო კატარების ხოცვა-ჟლეტა, რაც ალბიგოელთა ჯვაროსნული ლაშქრობის სახელითაა ცნობილი. ომი 1209 წლიდან 1229 წლამდე მიმდინარეობდა, თუმცაღა კათოლიკურმა ელკლესიამ კატარიზმის სრულიად აღმოფხვრა მაინც ვერ შეძლო, მის აღმოფხვრას კიდევ 100 წელი დასჭირდა.<ref></ref> მომდევნო წლებში საფრანგეთის მეფეებმა კიდევ უფრო გააფართოვეს საფრანგეთის საზღვარი. ამავდროულად გაიზარდა სამეფო ძალაუფლება და საფრანგეთმა აბსოლუტიზმისკენ დაიწყო გადახრა.\n\n1338 წელს შარლ IV (მართალი) უმემკვიდროდ გარდაიცვალა,<ref name=\"guerard\">Albert Guerard, ''France: A Modern History'' (University of Michigan Press: Ann Arbor, 1959) pp. 100, 101.</ref> ხოლო 1316 წელს დაწერილი სალიკური სამართლის მიხედვით საფრანგეთის მეფე არც ქალი შეიძლებოდა ყოფილიყო და არც მდედრობით შტოზე შეიძლებოდა გადასულიყო.<ref name=\"guerard\"/> ამგვარად საფრანგეთის მეფე ფილიპ VI დე ვალუა (ბედნიერი) გახდა, ვისი მეფობაც ძალზედ წარმატებული გამოდგა საფრანგეთისთვის და შუა საუკუნეების ზენიტს მიაღწია.<ref name=\"guerard\"/>\n\nXIV სუკუნეში საფრანგეთში შავი ჭირი დაატყდა თავს,<ref name = Encarta></ref> სიტუაციას ამწვავებდა ისიც, რომ ფილიპ VI-ს თავისი დისწული, ინგლისის მეფე — ედუარდ III დაუპირისპირდა, რაც ასწლიანი ომის დაწყების საბაბი გახდა.<ref>Don O'Reilly. \"Hundred Years' War: Joan of Arc and the Siege of Orléans\". ''TheHistoryNet.com''.</ref>.\n\n1337 წელს საფრანგეთსა ინგლისს შორის ასწლიანი ომი დაიწყო, რომელიც გარკვეული შესვენებებით 116 წელი გაგრძელდა, 1453 წლამდე. 116 წლიდან საფრანგეთმა და ინგლისმა დაახლოებით 55 წელი იომა, ხოლო 61 წელი ზავის პირობებში გაატარა. ამ ქვეყნების ძველ მტრობას თან დაერთო მეტოქეობა ფლანდრიის ხელში ჩასაგდებად, ამისთანავე ინგლისის მეფე, ედუარდ III პრეტენზიას გამოთქვამდა საფრანგეთის ტახტზე, რამაც განაპირობა მათი დაპირისპირება და ასწლიანი ომის დაწყება. ასწლიანი ომი პირობითად სამ ნაწილად იყოფა: აქედან პირველი ინგლისის წარმატებით წარიმართა, განსხვავებით მეორე პერიოდისგან, რომელშიც საფრანგეთი დომინირებდა. მესამე პერიოდის პირველი ნაწილი ინგლისის სრული დომინირებით წარიმართა, თუმცაღა ჟანა დ’არკის თაოსნობით 1429 დაწყებული სახალხო-პატრიოტული მოძრაობის მეშვეობით საფრანგეთმა იმარჯვა და ომიც მათი გამარჯვებით დასრულდა. საფრანგეთმა ომის შედეგად თითქმის ყველა ტერიტორიის დაბრუნება მოახერხა ინგლისისგან. მალევე საფრანგეთს, ევროპის სხვა ქვეყნების მსაგავსად შავი ჭირის ეპიდემიამ შეუტია და საკმაოდ დიდი ზიანიც მიაყენა. 1340 წლის აღწერით საფრანგეთს დაახლოებით 17 მილიონი მაცხოვრებელი ჰყავდა,<ref>Emmanuel Le Roy Ladurie (1987). \"''The French peasantry, 1450–1660''\". University of California Press. p. 32. ISBN 0-520-05523-3</ref> შავმა ჭირმა კი მოსახლეობის ნახევარი იმსხვერპლა.<ref>Peter Turchin (2003). \"''Historical dynamics: why states rise and fall ''\". Princeton University Press. p. 179. ISBN 0-691-11669-5</ref>\nმინიატიურა|მარცხნივ|[[ბართლომეს ღამე]] ([[1572]]) არის კულმინაცია [[საფრანგეთის რელიგიური ომები]]სა, რომელიც საბოლოოოდ [[ნანტის ედიქტი]]თ დასრულდა ([[1598]]).\n\n1494 წელს საფრანგეთმა, შარლ VIII-ს თაოსნობით წამოიწყო ომი იტალიის ტერიტორიების დასაკავებლად, რომელიც იტალიური ომების სახელითაა ცნობილი. 1495 წელს ნეაპოლს საფანგეთი დაეუფლა, რამაც შეაშფოთა მთელი რიგი ევროპული სახელმწიფოები და მალევე ომში ჩაებნენ: მილანი, ვენეცია, არაგონი, სიცილიის სამეფო და საღვთო რომის იმპერია, მოგვიანებით კი ესპანეთი. ომი რამდენიმე ეტაპად წარიმართა და საბოლოოდ 1559 წელს კატო-კამბრეზის ზავით დაგვირგვინდა. შედეგად საფრანგეთი იტალიიდან გააძევეს, რამაც საგრძნობლად შეარყია საფრანგეთის პოზიცია ევროპაში, მით უფრო, რომ იგი ისევე, როგორც ესპანეთი ომის გამო გაწეული ხარჯების გამო ფინანსურად ძალზედ გამოიფიტა. იტალიურ ომებში განცდილი მძიმე მარცხის მიუხედავად ეს საუკუნე საფრანგეთისთვის საკმაოდ წარმატებული აღმოჩნდა კულტურული თვალსაზრისით: დადგინდა ფრანგული ენის სალიტერატურო ნორმები და იგი სახელმწიფო ენად გამოცხადდა. ამავე პერიოდში ფრანგმა მოგზაურებმა: ჟაკ კარტიემ და სამუელ დე ჩემპლეინმა ახალი ტერიტორიები აღმოაჩინეს ამერიკაში და დასაბამი დაუდეს მის ფრანგულ კოლონიზაციას.\n\nXVI საუკუნის მეორე ნახევარში, საფრანგეთში დაიწყო რელიგიური დაპირისპირება კათოლიკეებსა და ჰუგენოტებს შორის, რომელიც მალევე სამოქალაქო ომში გადაიზარდა. პროცესი ასევე ცნობილია საფრანგეთის რელიგიური ომების სახელით. კათოლიკეთა წინამძღოლები გიზები იყვნენ, ხოლო ჰუგენოტებისა ბურბონები. საფრანგეთის სამეფო ხელისუფლების სისუსტის პირობებში ჰუგენოტებმა მალევე მოიპოვეს დიდი გავლენა და უფლებები და წარმოიშვა „სახელმწიფო სახელმწიფოში“. საფრანგეთის რელიგიურ ომებს უკავშირდე ბართლომეს ღამე, რომელიც ამ პროცესის კულმინაციას წარმოადგენდა.<ref></ref> საბოლოოდ რელიგიურ დაპირისპირება ბოლო მოუღო ანრი IV-მ 1598 წლის ნანტის ედიქტით, რომლის მიხედვითაც ჰუგენოტებს გარკვეული რელიგიური თავისუფლება მიენიჭათ. ანრი IV ფანატკოსმა კათოლიკემ ფრანსუა რავაიაკმა მოკლა. ჰუგენოტთა დაუმორჩილებლობა XVIII საუკუნემდე გაგრძელდა.\n\n==== აბსოლუტიზმი საფრანგეთში ====\nანრი IV-ის გარდაცვალების შემდეგ, ქვეყანაში პოლიტიკური ვითარება მთლიანად შეიცვალა. საფრანგეთის ტახტზე ავიდა 9 წლის ლუი XIII, რომელიც, რა თქმა უნდა არ ფლობდა ძალაუფლებას, განსხვავებით მისი რეგენტის — მარია მედიჩისაგან, რომლის მმართველობამ მძიმე დაღი დაასვა საფრანგეთს. 1617 წელს ლუი XIII-მ და მისმა მომხრეებმა მარია მედიჩის ხელისუფლება დაამხეს და ქვეყნიდან გააძევეს იგი. ამგვარად, ძალაუფლება ლუი XIII-ეს ხელში აღმოჩნდა, ოღონდ ამჯერადაც ფორმალურად: ქვეყნის ფაქტობრივი მმართველი არა მეფე, არამედ კარდინალი რიშელიე იყო.\nმინიატიურა|მარჯვნივ|[[ლუი XIV]], „მეფე მზე“ - საფრანგეთის მონარქი [[აბსოლუტური მონარქია|აბსოლუტური მონარქიის]] ხანაში. მან საფრანგეთის ევროპის ლიდერ სახელმწიფოდ აქცია\n\nკარდინალი რიშელიე ჭკვიანი და ენერგიული მმართველი აღმოჩნდა. მან დაუღალავი შრომით შეძლო საფრანგეთისთვის ძველი დიდების დაბრუნება. იგი უპირველეს ყოვლისა ძალაუფლების ცენტრალიზებას შეუდგა, რაც დიდებულთა თვითნებობის ალაგმითა და ჰუგენოტებისთვის ძალაუფლრბის წართმევით მოახერხა. ამავე პერიოდში, რიშელიესა და მეფის გადაწყვეტილებით საფრანგეთი ოცდაათწლიან ომში ჩაება, თავდაპირველად დიპლომატიურად და ფინანსებით, ხოლო შემდეგ აქტიურად, ჯარით. ომის დასრულების შემდეგ კი, ვესტფალიის ზავით საფრანგეთმა ელზასის და ლოთარინგიის ტერიტორიები მიიღო და ევროპის უძლიერეს სახელმწიფოდ იქცა. რიშელიეს ბრძანებითვე გამოიცა ედიქტი დუელების წინააღმდეგ, 1626 წელს, რომლის მიხედვითაც ფრანგ დიდებულებს დუელში მონაწილეობა აეკრძალათ.\n\n1642 წელს რიშელიე გარდაიცვალა, ხოლო დაახლოებით ნახევარ წელიწადში თავად ლუი XIII-ც. მეფედ 5 წლის უფლისწული, ლუი XIV აკურთხეს, რომელსაც მამის მსგავსად არავითარი რეეალური ძალაუფლება არ ჰქონდა; რეალურ ძალაუფლებას მისი დედა და რეგენტი — ანა ავსტრიელი ფლობდა. ასევე დიდი ძალაუფლებას ფლობდა კარდინალი მაზარინი, რომელმაც ღირსეულად გააგრძელა რიშელიეს დაწყებული საქმე. მას დიდი წვლილი მიუძღვის საფრანგეთის იმდროინდელ ძლიერებაში. იგი 1661 წელს გარდაიცვალა.\n\nლუი XIV-ეს დროს ფრანგულმა აბსოლუტიზმმა თავის მწვერვალს მიაღწია. ლუიმ საფრანგეთში აბსოლუტური მონარქია დაამყარა, მაგრამ ამავდროულად იგი ევროპის უძლიერეს სახელმწიფოდ აქცია. მეფე არავის აღარ უწევდა ანგარიშს, რამაც საფრანგეთი თითქმის სამოქალაქო ომამდე მიიყვანა. 1648 წელს დიდებულებმა და ბურჟუაზიამ მეფეს მოთხოვნები წაუყენეს, ხოლო მეფემ მათ ასე მიუგო: „არ გეგონოთ, რომ სახელმწიფო თქვენ ხართ. გეშლებათ. სახელმწიფო მე ვარ!“ ალბათ ყველაზე უკეთ ამ სიტყვებით გამოიხატება ფრანგული აბსოლუტიზმის არსი. მეფის ასეთ ქმედებას აჯანყება მოჰყვა და 1648 წელს სამეფო ოჯახს ქალაქის დატოვება და ვერსალში გადასვლა მოუხდა (ამ პერიოდში აშენდა ვერსალის სასახლე). აჯანყება ჯულიო მაზარინიმ ჩაახშო. მალევე ლუი XIV-მ ნანტის ედიქტი გაუქმებულად ცნო, რის გამოც საფრანგეთი მრავალმა ჰუგენოტმა ვაჭარ-ხელოსანმა დატოვა და პროტესტანტულ ქვეყნებს შეაფარა თავი, საფრანგეთს კი დიდი ეკონომიკური ზიანი მიადგა. მეფე მზე, მამის მსგავსად აქტიურად აწარმოებდა ომებს, რამაც საფრანგეთს დიდი სახელი და ტერიტორიები კი შესძინა, მაგრამ ფინანსურად გამოფიტა. აღსანიშნავია, რომ ლუი XIV დროს ფრანგული ენა ბევრად უფრო პოპულარული გახდა და საერთაშორისო კომუნიკაციისთვის გამოიყენებოდა.<ref name=\"Language and Diplomacy\"></ref> ლუი XIV-ს გარდაცვალების შემდეგ აბსოლუტიზმმა დაქვეითება დაიწყო.\n\n=== რესპუბლიკები და იმპერიები (1792 — დღემდე) ===\n\nმინიატიურა|მარცხნივ|ბასტილიის აღება\nXVIII საუკუნის ბოლომდე საფრანგეთის მმართველობის ძირითად ფორმად აბსოლუტური მონარქია შენარჩუნდა, რაც ნამდვილად არ შედიოდა მესამე წოდების (გლეხობა, ვაჭრები, ხელოსნები, მეწარმეები და ინტელექტუალები) ინტერესებში, რომლებიც ქვეყნის უმრავლესობას და ამავე დროს ყველაზე უუფლებო ფენას წარმოადგენდნენ. ასეთ პირობებში თანდათან იზრდებოდა უკმაყოფილება ლუი XVI-ს და ზოგადად მონარქიული მმართველობის წინააღმდეგ, იმ დროს, როდესაც თავად მეფე დროს განცხრომაში ატარებდა და სახელმწიფოს ბიუჯეტის გაფლანგვით იყო დაკავებული. 1789 წლის 7 მაისს ფინანსურად შეჭირვებული მეფე იძულებული გახდა გენერალური შტატები მოეწვია, რათა ხაზინა შეევსო, მაგრამ ნაცვლად ამისა მა მესამე წოდების დეპუტატები დაუპირისპირდნენ: მოითხოვეს, რომ გადასახადები არისტოკრატიასაც გადაეხადა. მეფე, რა თქმა უნდა არ დაყაბულდა მათ მოთხოვნას, მაგრამ არც მესამე წოდების დეპუტატები დაემორჩილენ მეფეს: ვერსალის სასახლეში შეიკრიბნენ და თავი დამფუძნებელ კრებად გამოაცხადეს. 14 ივლისს კი ბასტილიის ციხეს შეუტიეს და აიღეს კიდეც, როგორც აბსოლუტიზმის სიმბოლო საფრანგეთში. საბოლოოდ მეფე იძულებული გახდა ეღიარებინა დამფუძნებელი კრების კანონიერება, რომელმაც 1791 წლის სექტემბერში კონსტიტუცია მიიღო, რომლის მიხედვითაც საფრანგეთის მმართველობის ფორმად კონსტიტუციური მონარქია გამოცხადდა. დამფუძნებელი კრება დაკომპლექტებული იყო კონსტიტუციური მონარქიის მომხრე დეპუტატების, ჟირონდისტებისა და იაკობინელებიგან. მათგან ბოლო ორის გავლენა და ავტორიტეტი თანდათანობით იზრდებოდა მთავრობის არაეფექტური და ხალხის მზარდი უკმაყოფილების ფონზე. ჟირონდისტები და იაკობინელები მეფის ხელისუფლების დამხობისთვის და რესპუბლიკური მმართველობის დამყარებისთვის ემზადებოდნენ და გააჩნდათ კიდეც ამის რესურსიც, რის გამოც მეფემ დასახმარებლად თავის ცოლისძმას — ავსტრიის მეფეს უხმო, რომელმაც არ დააყოვნა და 1791 წლის აგვისტოში დამფუძნებელ კრებას ულტიმატუმი გამოუცხადა. 1792 წელს საკანონმდებლო კრებამ პასუხად ომი გამოუცხადა ავსტრიას და როგორც აღმოჩნდა დროზე ადრე: ფრანგები ბრძოლას ბროლაზე აგებდნენ. საქმე იქამდე მივიდა, რომ 1792 წლის ზაფხულში საკანონმდებლო კრებამ გამოსცა დეკრეტი ფრანგი მოქალაქეების მასობრივი მობილიზაციის შესახებ. ეს ღონისძიება ეფექტური აღმოჩნდა და მალე სასწორი რევოლუციონერთა მხარეს გადაიხარა და 1792 წლსი 10 აგვისტოს მათ დიდ წარმატებას მიაღწიეს, აიღეს რა მეფის სასახლე და დააპატიმრეს იგი ოჯახითურთ. 22 სექტემბერს საფრანგეთი რესპუბლიკად გამოცხადდა.\n\n1792 წელს მუშაობას შეუდგა ახლად არჩეული კონვენტი, რომელშიც მალევე იჩინა თავი უთანხმოებამ, კერძოდ მეფისა და მისი ოჯახის ბედის თაობაზე: იაკობინელები მეფის სიკვდილით დასჯას მოითხოვდნენ, ხოლო ჯირონდისტები ამის წინააღმდეგი იყვნენ და თვლიდნენ, რომ უმჯობესი იქნებოდა, თუ მეფეს სიკვდილით არ დასჯიდნენ, რადგანაც ამ ქმედებას შესაძლოა ევროპის მონარქიული სახელმწიფოების აღშფოთება გამოეწვია. საბოლოოდ ჟირონდისტების წინააღმდეგობის მიუხედავად, იაკობინელებმა თავისას მიაღწიეს და მეფე 1793 წლის იანვარში თავი მოჰკვეთეს, თავისივე დაპატენტებული მექანიზით, გილიოტინით. აღნიშნული წლის ივნისში კი იაკობინური დიქტატურა დამყარდა და დაიწყო „რევოლუციის მტერთა“ მასობრივი დაპატიმრება-დასჯა, რაც საფრანგეთის ისტორიაში „დიდი ტერორის“ სახელითაა ცნობილი. რეპრესიებს 16 000-40 000 ადამიანი შეეწეირა, ხოლო 1793 წელს დასავლეთ საფრანგეთში დაწყებულ დაპირისპირებას რევოლუციის მომხრეებსა და მონარქიის მომხრეებს შორის, რომელიც სამოქალაქო ომში გადაიზარდა და 1796 წლამდე გაგრძელდა 200,000-დან 400,000 ადამიანამდე შეეწირა.<ref></ref><ref name=\"hussenet\">Jacques Hussenet (dir.), ''„ Détruisez la Vendée ! “ Regards croisés sur les victimes et destructions de la guerre de Vendée'', La Roche-sur-Yon, Centre vendéen de recherches historiques, 2007</ref> 1794 წლიდან იაკობინური მმართველობის კრიზისი დაიწყო: მას შეუტიეს, ერთი მხრივ, ებერტისტებმა (ებერტის მომხრეები, რომლებიც დიქტატურისა და ტერორის გამკაცრებას მოითხოვდნენ), მეორე მხრივ, კი დანტონისტებმა (ჟორჟ ჟაკ დანტონის მომხრეები, რომლებიც რობესპიერის პოლიტიკის შერბილებას მოითხოვდნენ). იაკობინელებმა საპასუხოდ 1794 წლის მარტსა და აპრილში ჯერ ებერტისტები და შემდეგ დანტონისტები დააპატიმრეს, ხოლო სიკვდილით დასჯის დასაჩქარებლად ამა წლის ივნისში გამოსცეს კანონი, რომლის მიხედვითაც უქმდებოდა ბრალდებულთა წინასწარი დაკითხვა და დამცველის ინსტიტუტი. შეშფოთებულმა კონვენტმა გადააყენა და დაიჭირა რობესპიერი, თავისი მომხრეებითურთ და 1794 წლის ივლისში, დაჩქარებული წესით, სიკვდილით დასაჯა.\n\nმინიატიურა|მარჯვნივ|[[ნაპოლეონ ბონაპარტი]]\n1797 წელს საფრანგეთს სათავეში დირექტორია ჩაუდგა, რომელსაც საკანონმდებლო ორგანოს ზედა პალატა — უხუცესთა საბჭო ირჩევდა, თუმცაღა მათ ვერ შეძლეს საფრანგეთის დაცვა ეკონომიკური და პოლიტიკური კრიზისისგან, ამიტომ 1799 წელს მათი მმართველობა დასრულდა. საფრანგეთის მმართველობის სასწორი კვლავაც ერთპიროვნული მმართველობისკენ გადაიხარა: 1799 წლის ოქტომბერში ეგვიპტიდან დაბრუნებულმა კორსიკელმა გენერალმა, ნაპოლეონ ბონაპარტმა დირექტორია გადააყენა და სახელმწიფოს სათავეში სამი კონსული ჩაუდგა, რომელთაგანაც მთავარი ძალაუფლება სწორედ ნაპოლეონს ჰქონდა. 1802 წელს იგი სამუდამო კონსულად აირჩიეს, ხოლო 1804 წელს იმპერატორად გამოაცხადეს ნაპოლეონ I-ის სახელით. ნაპოლეონის მმართველობა ომებით გამოირჩა, რაც, მართალია, თავდაპირველად დიდ წარმატებას უქადდა საფრანგეთს, მაგრამ საბოლოოდ მხოლოდ გააჩანაგა იგი. ნაპოლეონის ომები, შეგვიძლია, ორ ნაწილად დავყოთ 1805 წლიდან 1810 წლამდე და 1810 წლიდან 1815 წლამდე. ომის საწყის ეტაპზე ნაპოლეონმა დიდ წარმატებას მიაღწია: დაამარცხა ავსტრია, რუსეთი, პრუსია და ინგლისი, ხოლო თავისი გავლენის ქვეშ მოაქცია: 1801 წელს ბელგია, ლომბარდია, შვეიცარია და ნიდერლანდები, 1808 წელს კი ესპანეთიც დაიმორჩილა. ზოგიერთ დამორჩილებულ ქვეყანაში ნაპოლეონმა თავისი ნათესავები გაამეფა, მაგალითად ესპანეთში 1808 წელს.<ref name=\"Blanning\"></ref> ნაპოლეონის ომები, ისევე როგორც მმართველობა გადამწყვეტ ფაზაში 1810 წელს შევიდა, როდესაც მან „რუსეთის კამპანიისთვის“ დაიწყო მზადება. ნაპოლეონი 600 000-მდე ჯარისკაცითა და 1372 ზარბაზნით გაემგზავრა რუსეთის დასაპყრობად, რუსებმა კი 240 000 მდე ჯარისკაცის მობილიზება შეძლეს. 1812 წელს ნაპოლეონის არმია რუსეთში შევიდა. რუსეთის ჩანაფიქრი აშკარა იყო, ისინი ომის გაჭიანურებას ცდილობდნენ, თუმცაღა პირველი გენერალური ბრძოლის გამართვა მაინც მოუხდათ 1812 წლის 26 აგვისტოს ბოროდინოს ველზე. ბრძოლაში ნაპოლეონმა იმარჯვა. აღნიშნულ ბრძოლაში რუსეთის ჯარის მარცხენა ფლანგს პეტრე ბაგრატიონი სარდლობდა, რომელიც შეეწირა კიდეც ამ საბრძოლო ბატალიას. ნაპოლეონი 2 სექტემბერს გადამწვარ მოსკოვში შევიდა, მაგრამ რუსეთის დაპყრობა ვერ შეძლო, პირიქით ომის გაჭიანურების გამო თავად ჩავარდა სავალალო მდგომარეობაში და დაზავებაც კი შესთავაზა ალექსანდრე I-ს. საბოლოოდ 26-28 ნოემბერს საფრანგეთის ჯარი მდინარე ბერეზინაზე გადასვლისას გაანადგურა კუტუზოვმა, არმიის უკან დაბრუნება მარშალმა მიურატმა უზრუნველყო, ხოლო ნაპოლეონი პარიზში დაბრუნდა.\n\n1812 წელს პარიზში დაბრუნებული იმპერატორი ახალი არმიის შეკრებას შეუდგა გადამწყვეტი ბრძოლისთვის, რომლის როლიც 1813 წლის 16-19 წლის ოქტომბერში მომხდარმა ლაიფციგის ბრძოლამ ითამაშა. იგი ისტორიაშ ხალხთა ბრძოლის სახელითაა შესული. ნაპოლეონი დამარცხდა, რაც მისი ელბაზე გადასახლებისა და მონარქიის აღდგენის მიზეზი გახდა.\n\nნაპოლეონმა ისარგებლა იმით, რომ მსოფლიოს ყურადღება ვენის კონგრესისკენ (1815 წ.) ჰქონდა მიპყრობილი და 1815 წლის 1 მარტს 100-კაციანი რაზმით პარიზისკენ დაიძრა. მან მეფე საზღვარგარეთ გააქცია, თავად კი ძალაუფლება იგდო ხელთ, თუმცა ხანმოკლე პერიოდით, 100 დღით. 1815 წლის 18 ივნისს ინგლისელთა და პრუსიელთა ჯარებმა ნაპოლეონი დაამარცხეს და ამჯერად საბოლოოდ განდევნეს ქვეყნიდან: იგი წმინდა ელენეს კუნძულზე გადაასახლეს, სადაც გარდაიცვალა კიდეც 1821 წელს.\n\nსაფრანგეთს სათავეში კვლავ მონარქები ჩაუდგნენ. მონარქიის აღდგენის შემდეგ ჯერ ლუი XVIII-მ (1814-1824 წწ.), შემდეგ კი შარლ X-მ (1824-1830 წწ.) იმეფა. მათი მმართველობა ხალხისთვის შვებისა და ბედნიერების მომტანი არ აღმოჩნდა, ამოტომ საფრანგეთის საზოგადოება პროტესტმა მოიცვა, რომელმაც კულმინაციას 1830 წელს მიაღწი. ამას თან დაერთო მეფის გადაწყვეტილება პარლამენტის დათხოვის თაობაზე, რამაც მეტად უბიძგა ხალხს აჯანყებისაკენ, რომელიც ამა წლის 2 აგვისტოს ხალხის გამარჯვებით დასრულდა: შარლ X ინგლისში გაიქცა, მეფე კი ლუი-ფილიპე ორლეანელი გახდა. აღსანიშნავია, რომ იგი „ხალხის ნებით“ არჩეული პირველი მეფეა, რადგან სწორედ ამ დროს დაემატა მეფის ტიტულატურას — „ხალხის ნებით“. ხალხის იმედები ვერც ახალმა მონარქმა გაამართლა, პირიქით, მეფე და მთავრობა არაეფექტური მუშაობით გამოირჩა, რამაც საზოგადოებაში პროტესტის ახალი ტალღა ააგორა. ამას დაერთო ეკონომიკური კრიზისი, რომელიც 1847 წლისთვის მთელ ევროპაში მძვინვარებდა. 1848 წლის 24 თებერვალს ხალხმა ლუი-ფილიპე ორლეანელი გადააყენა. იგი 25 თებერვალს ინგლისში გაიქცა, საფრანგეთში კი საფუძველი ჩაეყარა მეორე რესპუბლიკას. დროებითმა მთავრობამ ქვეყანა მხოლოდ რამდენიმე თვე მართა, ივნისის სისხლიანი დაპირისპირების შემდეგ კი მთავრობის მეთაური - ლუი ბლანი ქვეყნიდან გაიქცა და ხალხი კვლავ არჩევანისს წინაშე აღმოჩნდა: აერჩიათ ლუი ნაპოლეონი, რომელსაც ზურგს დიდი წინაპრის — ნაპოლეონ ბონაპარტის სახელი უმაგრებდა, თუ ლუი ეჟენ კავენიაკი, რომელსაც დიდი ძალაუფლება ჰქონდა და ადმინისტრაციული რესურსიც მის ხელში იყო. საბოლოოდ, 1848 წლის 10 დეკემბერს ჩატარებულ არჩევნებში ლუი ნაპოლეონმა იმარჯვა 72 პროცენტით. სამი წლის მან ხალხისა და პოლიტიკური ოპონენტების წინააღმდეგობის მიუხედავად ეროვნული ასამბლეა დაითხოვა, ხოლო 1852 წლის 2 დეკემბერს ახალი იმპერიალისტური კონსტიტუცია მიიღო და თავი იმპერატორად გამოაცხადა. ნაპოლეონ III-ს მმართველობა აქტიური საშინაო და საგარეო პოლიტიკით გამოირჩა. 1860 წელს ინგლისთან დადებულმა ხელშეკრულებამ რამდენიმე წელიწადში გააორმაგა საგარეო ვაჭრობის საქონელბრუნვა. გარკვეულ წარმატებებს მიაღწია ნაპოლეონ III-მ სოციალური კუთხითაც: შექმნა სადაზღვევო სალაროები ხანშიშესული მუშებისთვის. მისი ზეოობის ხანაშივე განხორციელდა კაცობრიობის ერთ-ერთი უდიდესი საინჟინრო პროექტი: 1859-1869 წლებში გაიჭრა 16 კილომეტრი სიგრძისა და 8 მეტრი სიღრმის სუეცის არხი. გარკვეული წარმატებები შეიმჩნეოდა საფრანგეთის საგარეო პოლიტიკაშიც: იმპერია ომებს აწარმოებდა მექსიკაში, ინდოჩინეთსა და აფრიკაში. აღნიშნული წარმატებების მიუხედავად სწორედ მან აგემა საფრანგეთს ისტორიაში ერთ-ერთი უდიდესი სირცხვილი: 1870 წელს გამართულ სედანის ბრძოლაში პრუსიელთა წინააღმდეგ განცდილი სამარცხვინო მარცხი. ამ დიდი წარუმატებლობით სრულდება იმპერატორ ნაპოლეონ III-ს მმართველობა საფრანგეთში.\n\n== გეოგრაფია და ბუნება ==\n\nthumb|left|საფრანგეთი კოსმოსიდან\nსაფრანგეთი, რომლის ტერიტორიასაც ექვსკუთხედის მსგავსი კონფიგურაცია აქვს, ფართობით ევროკავშირის უდიდესი ქვეყანაა. ქვეყანა დასავლეთ ევროპაში მდებარეობს. მოსაზღვრე ქვეყნებია: ბელგია, ლუქსემბურგი, გერმანია, შვეიცარია, იტალია, მონაკო, ანდორა და ესპანეთი, რომელთაგანაც 3 ევროკავშირის წევრი არ არის. მის შემადგენლობაშია კუნძული კორსიკა ხმელთაშუა ზღვაში. საფრანგეთი შედგება 27 რეგიონისგან. მათ შორის 22 თავად საფრანგეთის ტერიტორიაზე მდებარეობს, ხოლო 5 ზღვისიქითა დეპარტამენტია: გვადელუპა, მარტინიკა, გვიანა, მაიოტა და რეიუნიონი. იგი ასევე ფლობს 5 ზღვისიქითა გაერთიანებას - სენ-ბართელმი, სენ-მარტენი, სენ-პიერი და მიკელონი, უოლისი და ფუტუნა და საფრანგეთის პოლინეზია და 3 განსაკუთრებული სტატუსის მქონე ზღვისიქითა ადმინისტრაციულ-ტერიტორიულ წარმონაქმნს — კლიპერტონი, ახალი კალედონია და საფრანგეთის სამხრეთული და ანტარქტიდული ტერიტორია.\n\nქვეყნის რელიეფში ჭარბობს ვაკეები და დაბლობები, უმაღლესი მწვერვალია მონბლანი, რომელიც მთელ დასავლეთ ევროპაში უმაღლესია. იგი იტალიასთან სასაზღვრო რაიონში მდებარეობს. საფრანგეთი ენერგეტიკული რესურსებით მდიდადი არ არის (თუ არ ჩავთვლით ევროპული მასშტაბების ურანის მადანს). მოიპოვებენ ბოქსიტებს, რკინის მადანს, მარილებს, საშენ მასალას. ქვეყანა მდიდარია მდინარეებით, მაგრამ ღარიბია ტბებით. დიდი ყურადღება ექცევა ბუნების დაცვას.\n\nსაფრანგეთში წარმოდგენილია ლანდშაფტების მდიდარი ნაირსახეობა. ატლანტის ოკეანის კლდოვანი სანაპირო, მდინარეათა ფართო ველები, მაღალი დათოვლილი მთები, ხმელთაშუაზღვისპირა ქვიშიანი სანაპიროები. ჩრდილოეთ საფრანგეთის დიდი ნაწილი უჭირავს ისეთი ფართო მდინარეების დაბლობებს, როგორებიცაა სენა და მარნა, ამ მოსავლიან მიწებს დასავლეთით ესაზღვრება ნორმანდიული კლდნოვანი მთები, აღმოსავლეთით კი, ბელგიის საზღვარზე იჭიმება ტყეები, რომლები სამხრეთით ქვეყნის შვეიცარიასთან საზღვარზე გადადის მთის მასივში.\nthumb|ტბა როსლენი\nthumb|[[კამარგი]]\n\nსამხრეთ საფრანგეთის ნაწილი უჭირავს საფრანგეთის ცენტრალურ მასივს, ეს არის ჩამქრალი ვულკანების მხარე. ქვეყნის სამხრეთ აღმოსავლეთ ნაწილში, საფრანგეთის ცენტრალური მასივის მიდამოებში, სევენის მთებში სათავეს იღებს ქვეყნის უგრძესი მდინარე ლუარა. სამხრეთ – დასავლეთ რაიონი, მდინარე გარონის აუზი, ესაა წიწვოვანი ტყის მხარე. ცნობილია როგორც ლანდა. პირენეს მთები წარმოადგენს საზღვარს საფრანგეთსა და ესპანეთს შორის. საფრანგეთის ცენტრალური მასივის აღმოსავლეთით გაშლილია მდინარეების სონასა და რონას უხვმოსავლიანი დაბლობები. საფრანგეთისა და იტალიის საზღვართან იჭიმება ალპები, ევროპის ყველაზე მაღალი მთათა სისტემა.\n\n* '''ფართობი''' — 551 000 კვ. კმ. საზღვრები: საზღვაო — 3010 კმ; სახმელეთო — 2250 კმ.\n* '''ბუნება''': გეოგრაფიული რაიონები — აკვიტანიის აუზი, არმორიკის მასივი (ბრეტანი), კოტანტინის ნახევარკუნძული (ნორმანდია), პარიზის აუზი, ხმელთაშუაზღვის დაბლობი, ცენტრალური მასივი, რონა-საონის ველი, პირენეები, ალპები და ჟურა, ელზასი და ლოტარინგია. მთიანი რეგიონები — ალპები, პირენეები, ჟურა, არდენები, ვოგეზები. უმაღლესი მწვერვალი — მონბლანი 4807 მ; მდინარეები (კმ) — გარონა 650, ლუარა 1020, მარნა, რაინი, რონა 548 (სულ 812), საონი, სენა 776; ტბები (კვ. კმ) — ჟენევის 234 (სულ 581), ეტან-დე-ბერი 155, ანესი; კუნძულები (კვ. კმ) — კორსიკა 8680, ილ-დ-ოლერონი 174; კლიმატი — კონტინენტური, ოკეანური.\n* '''ბუნებრივი რესურსები''' — ქვანახშირი, რკინის მადანი, ბოქსიტები, თუთია, საშენი ხე-ტყე, თევზი.\n\n=== ჰავა და ჰიდროგრაფია ===\nსევენის მთები საფრანგეთს ყოფს ორ კლიმატურ რაიონად: ხმელთაშუაზღვური და ატლანტის, ასევე ოთხ კლიმატურ ზონად: ოკეანური, მშრალი კონტინენტური, ხმელთაშუაზღვური და მთის. საფრანგეთის ჩრდილოეთი რაიონების კლიმატი რბილი და ნესტიანია. გაზაფხულზე ამინდი ცვალებადია, სითბო და მზე იცვლება წვიმებითა და ქარებით. ზაფხული შედარებით თბილია, შემოდგომაზე დილას და საღაომოობით გრილა, არ იცის მკაცრი ზამთარი. საშუალო ტემპერატურა მერყეობს იანვარში 0 გრადუსსა და აგვისტოში +25 გრადუსს შორის, პარიზის საშუალო ტემპერატურა მერყეობს ზამთარში 0 (+10) გრადუსებს შორის, ხოლო ზაფხულში +20 (+30) გრადუსებს შორის. ქვეყნის სამხრეთით კლიმატი რბილი და თბილია, ზამთრობით მთებში ხშირად არის დიდთოვლობა, ტემპერატურის მერყეობა ზამთარსა და ზაფხულში უმნიშვნელოა. ალპები სამხრეთ–აღმოსავლეთით ხელს უშლის ხმელთაშუაზღვური კლიმატის გავრცელებას ქვეყნის სიღრმეებში, ასე რომ აღნიშნული კლიმტი ვრცელდება რონისა და ლიონის დაბლობებში.\n\n=== მდინარეები და ტბები ===\nრბილი და ნესტიანი კლიმატი საფრანგეთში ხელ უწყობს ხშირი სამდინარო ქსელის განვითარებას, წყალუხვობასა და გაუყინვადობას. წყლის სიუხვის რეჟიმისა და დინების ხასიათის მიხედვით საფრანგეთში გამოიყოფა მდინარეთა ოთხი ტიპი:\n* პრეატლანტური ტიპი: მოიცავს ქვეყნის ტერიტორიის ნახევარზე მეტს. ახასიათებს მდინარის კვება წვიმის წყლით და მდინარის დონის მცირე ცვალებადობა. მდინარეები სავსეა წლის ნებისსმიერ დროს. ამ სახეობის მდინარეებს მიეკუთვნება სენა მარნის შენაკადებით, მარჯვენა შენაკადი უაზა, მარცხენა შენაკადი იონა, ქვედა ლუარა, შარანტა, სონა.\n* ერცოგული ტიპი: აერთიანებს მდინარეებს, რომლებიც მოედინებიან მაღალი მთებიდან. ზემო ლუარა მარჯვენა შენაკადებით: ალე, შერი, ენდრი, ვენა, გარონა მარჯვენა შენაკადებით: ტარნი, ლო, დორდონი. რონა მარჯვენა შენაკადებით: დუ, არდეში. მდინარეთა კვება დაომოკიდებულია წვიმებსა და თოვლზე.\n* ალპების ტიპი: ამ ტიპს მიეკუთვნება ალპებისა და პირენეს მდინარეები: რონა თავისი მარცხენა შენაკადებით: (იზერი, დურანსი) ზემო გარონა ასევე თავისი შენაკადებით. მდინარეები იკვებებიან თოვლითა და გაყინული წყლებიით, ამაზეა დამოკიდებული ზამთარ — ზაფხულობით მდინარეთა წყალუხვობა.\n* ხმელთაშუაზღვური ტიპი: დამახასიათებელია ქვეყნის სამხრეთში მდებარე მდინარეებისათვის. (ოდი, ორბი, ერო), მდინარეები იკვებებიან წვიმის წყლით. გაზაფხულსა და შემოდგომაზე კოკისპირულმა წვიმებმა შეიძლება გამოიწვიოს წყალდიდობები.\n\nსაფრანგეათის დიდი მდინარეებია: ლუარა – 1010 კმ, რონა – 522 კმ, სენა – 780 კმ, გარონა – 650 კმ. ევროპის ერთ – ერთი მნიშვნელოვანი საწყლოსნო არტერიაა მდინარე რაინი, რომელიც 190 კოლომეტრის სიგრძეზე მიუყვება საფრანგეთ – გერმანიის საზღვარს. ქვეყნის უმსხვილესი მდინარეები გამოიყენება სანაოსნოდ, ლუარასა და გარონას აქვს შემოვლითი არხები.\n\nსაფრანგეთი ღარიბია ტბებით, ალპებში საფრანგეთს ეკუთვნის ჟენევის ტბის სამხრეთი სანაპირო. სავის ალპები მოიცავს საკმაოდ დიდ ყინულოვან ტბებს: ანესი და ბურჟე. საფრანგეთის ცენტრალურ მასივში ვხვდებით ვულკაური წარმოშობის ტბებს, ხმელთაშუა ზღვის კუნძულებსა და ბისკაის ყურეში მნიშვნელოვნად გავრცელებულია ლაგუნისებური ტბები.\n\n=== ფლორა და ფაუნა ===\n\nthumb|left|ცხვრის საძოვრები მდინარე [[სენა|სენის]] ნაპირებზე.\nსაფრანგეთის ტერიტორიის დაახლოებით მესამედი უკავია ტყეს. საკმაოდ დიდი ტყის მასივები განთავსებულია აკვიტანიაში, ალპებში, პირენეებში, ვოგეზებში. აკვიტანიის აღმოსავლეთით მუხნარი ტყეები გადადის წაბლნარში, აქ ასევე წარმოდგენილია სუბტროპიკულ მცენარეთა ელემენტები. ქვეყნის ჩრდილოეთში განთვასებულია მუხნარი და წიფლის ტყეები. ქვეყნის ჩრდილო-დასავლეთით მიდამოები გამოყენებულია საძოვრებად. ხმელთაშუაზღვიურ სამხრეთში დამახასიათებელია ბუჩქნარებით შეთხელებული ტყეები. ალპებში მუხნარი და წაბლის ტყეები 700-800 მეტრზე იცვლება წიფლნარი, ნაძვნარი და ფოთლოვანი ტყეებით, რომლებიც 1600–1900 მეტრზე მდებარეობს. პირენეებში ტყეთა ზემო საზღვარი აღწევს 1800–2100 მ. უფო ზემოთ (სუბალპურ ზონაში) ვხვდებით ბუჩქნარსა და მაღალბალახოვან მინდვრებს. საფრანგეთის ტყეებში, განსაკუთრებით მთებში ადვილად ვხვდებით გარეულ კატას, მელას, ირემს, შველს, კურდღელს, ტახს, ციყვს. მაღალ მთებში ვხვდებით მთის თხას... განსხვავებულ ფრინველებს: კაკაბი, ქორი, ყვავი, სამხრეთში ვხვდებიათ ფლამინგოს.\n\n=== გარემოს დაცვა ===\nმინიატიურა|მარჯვნივ|რეგიონული (მწვანე) და ეროვნული (წითელი) პარკები საფრანგეთში.\nსაფრანგეთი იყო ერთ–ერთი პირველი ქვეყანა, სადაც შეიქმნა გარემოს დაცვის სამინისტრო, 1971 წელს.<ref>Protection of the Environment  on the Official Site of the French Ambassy in Canada </ref> მიუხედავად იმისა, რომ საფრანგეთი ერთ–ერთი ყველაზე განვითარებული მრეწველობის მქონე ქვეყანაა, ის მხოლოდ მეჩვიდმეტეა მსოფლიოში ნახშირორჟანგის გამოყოფით და ჩამორჩება ისეთი მცირე მოსახლეობის მქონე ქვეყნებს, როგორიცაა კანადა და ავსტრალია. ეს შედეგია, 1973 წლის ნავთობის კრიზისის შემდეგ მიღებული, საფრანგეთის ხელისუფლების გადაწყვეტილებისა, დააბანდოს ფული ბირთვულ ენერგიაში.<ref></ref> დღეს ქვეყანაში წარმოებული ელექტროენერგიის 75 % სწორედ ბირთვულ ენერგიაზე მოდის,<ref></ref> ამითვე აიხსნება, რატომ ბინძურდება საფრანგეთი სათბურის აირებით ნაკლებად ზემოაღნიშნულ ქვეყნებთან შედარებით.<ref> CO2 : la France mois pollueuse grâce au nucléaire</ref><ref> L'énergie nucléaire en France  – Ambassade française en Chine</ref>\n\nევროკავშირის სხვა წევრი ქვეყნების მსგავსად, საფრანგეთი დათანხმდა, შეემცირებინა ნახშირორჟანგის გამოყოფა გარემოში, 2020 წლისთვის, სულ მცირე 20 %-ით, 1990 წელთან შედარებით.<ref></ref> 2009 წელს საფრანგეთში ნახშირორჟანგის გამოყოფა, საშუალოდ ერთ მოსახლეზე, უფრო მცირე იყო, ვიდრე ჩინეთში.<ref></ref>\n\n2009 წელს საფრანგეთმა შემოიღო ნახშირორჟანგის გადასახადი – 17 ევრო გამოყოფილი ნახშირორჟანგის ყოველ ტონაზე.<ref></ref> ამ გადასახადს ქვეყნის ბიუჯეტისათვის ოთხი მილიარდი ევროს მოგება უნდა მოეტანა ყოველწლიურად,<ref></ref> თუმცა ის გაუქმდა რამდენიმე მიზეზის გამო, მათ შორის უმთავრესია ფრანგული კომპანიების მდგომარეობა, რომლებიც არათანაბარ პირობებში დგებოდნენ მეზობელი ქვეყნების კონკურკურენტებთან, რომლებსაც არ უწევდათ მსგავსი გადასახადის გადახდა. ნახშირორჟანგის გადასახადის შემოღება პრეზიდენტ ნიკოლა სარკოზის არაპოპულარულ პოლიტიკურ ნაბიჯად ჩაითვალა.<ref></ref>\n\n2010 წელს იელისა და კოლუმბიის უნივერსიტეტების მიერ ჩატარებულ კვლევაში საფრანგეთმა მეშვიდე ადგილი დაიკავა ყველაზე შეგნებული გარმოს დაცვითი პოლიტიკის მქონე ქვეყნებს შორის.<ref></ref><ref> La France au 7ème rang mondial pour l'environnement. Le Monde. 30 May 2010</ref>\n\nსაფრანგეთის მიწის ფართობის 28 % ტყითაა დაფარული.<ref></ref><ref>Evolution of the French forest from 1984 to 1996 – French National Forest Inventory</ref> საფრანგეთის ტყეები ერთ-ერთი ყველაზე მრავალფეროვანია ევროპაში 140-ზე მეტი სახეობის ხით.<ref> Une situation privilégiée en France et en Europe – Papier, bois et forêt</ref> ქვეყანაში არის 9 ეროვნული პარკი<ref>Parks, Reserves, and Other Protected Areas in France – The portal about parks in Italy</ref> და 46 დაცული ლანდშაფტი.<ref> Fédération des parcs naturels régionaux de France </ref> საფრანგეთს სურს, 2020 წლისთვის, თავისი განსაკუთრებული ეკონომიკური ზონის 20 % გადააქციოს დაცულ საზღვაო ტერიტორიად.<ref> La France veut créer une Zone Économique Exclusive en Méditérannée – Actu-Environnement</ref>\n\n== მმართველობა ==\n=== მთავრობა ===\n\nupright|მინიატიურა|[[ფრანსუა ოლანდი]], საფრანგეთის რესპუბლიკის პრეზიდენტი, [[2012]]-[[2017]] წელებში\nმინი|upright|საფრანგეთის მოქმედი პრეზიდენტი ემანუელ მაკრონი\nსაფრანგეთი არის უნიტარული, ნახევრად საპრეზიდენტო რესპუბლიკა, ძლიერი დემოკრატიული ტრადიციებით.<ref></ref> დღეს მოქმედი მეხუთე რესპუბლიკის კონსტიტუცია მიღებულ იქნა 1958 წლის 28 სექტემბერს ჩატარებული რეფერენდუმით.<ref>France: Fifth Republic – Flags of the World</ref> ქვეყანაში აღმასრულებელი ხელისუფლება მჭიდროდ არის დაკავშირებული პარლამენტთან. საკუთრივ აღმასრულებელ ხელისუფლებას ჰყავს ორი ლიდერი: რესპუბლიკის პრეზიდენტი (ამჟამად ემანუელ მაკრონი), რომელიც არის სახელმწიფოს მეთაური და ირჩევა პირდაპირი არჩევნების გზით, ხუთწლიანი ვადით (წარსულში 7 წლით)<ref> Le quinquennat : le référendum du 24 Septembre 2000</ref> და მთავრობა, რომელსაც მართავს პრეზიდენტის დანიშნული პრემიერ–მინისტრი (ამჟამად ჟან–მარკ ერო).\n\nსაფრანგეთის პარლამენტი არის ორპალატიანი საკანონმდებლო ორგანო, რომელიც მოიცავს ეროვნულ კრებასა (ქვედა პალატა) და სენატს (ზედა პალატა).<ref>The National Assembly and the Senate – General Characteristics of the Parliament. Official Site of the French National Assembly</ref> ეროვნული კრების დეპუტატები ირჩევიან ადგილობრივი ამომრჩევლების მიერ ხუთწლიანი ვადით პირდაპირი არჩევნების გზით.<ref>Election of deputies. Official Site of the National Assembly</ref>\nკრებას აქვს ძალა, დაითხოვოს მინისტრთა კაბინეტი, შესაბამისად აქ უმრავლესობის ქონა ხელისუფლების ჩამოყალიბების უფლებას განაპირობებს. სენატორებს ირჩევს ამომრჩეველთა კოლეგია ექვსწლიანი ვადით (თავდაპირველად 9–წლიანით). წევრთა ნახევრის ხელახალი არჩევა ხდება ყოველ სამ წელიწადში.<ref>The senatorial elections. Official Site of the Senate</ref>\n\nსენატის საკანონმდებლო უფლებები შეზღუდულია. პალატებს შორის უთანხმოების შემთხვევაში საბოლოო სიტყვა ეროვნულ კრებას ეკუთვნის.<ref> Le role du Sénat</ref> მთავრობას აქვს დიდი ზეგავლენა პარლამენტის დღის წესრიგის ფორმირებაზე.\n\nფრანგულ პოლიტიკაში გამოირჩევა ორი მოწინააღმდეგე ჯგუფი: მემარცხენეები, რომლებიც ძირითადად გაერთიანებულია „საფრანგეთის სოციალისტური პარტიის“ ირგვლივ და მემარჯვენეები, რომელთა მთავარი პარტიაა „კავშირი სახალხო მოძრაობისათვის“ (UMP).<ref> </ref> 2012 წლის არჩევნების შემდეგ აღმასრულებელი ხელისუფლება ძირითადად სოციალისტური პარტიის ხელშია.\n\n=== სამხედრო სისტემა ===\n\nupright=1.25|მინიატიურა|მარჯვნივ|საფრანგეთის სამხედრო ძალების მაგალითები. საათის ისრის მიმართულებით ზედა მარცხენა სურათიდან: 1. ბირთვული ავიამზიდი „''შარლ დე გოლი''“; 2. ავიაგამანადგურებელი; 3, ფრანგული მთის ''მონადირეები'' პატრულირებელენ [[კაპისას პროვინცია]]ში, [[ავღანეთი|ავღანეთში]]; 4. [[ლეკლერკი (ტანკი)|ლეკლერკის ტანკი]] [[პარიზი|პარიზში]], [[ბასტილიის დღე]]ს გამართულ აღლუმზე.\nსაფრანგეთის შეიარაღებული ძალები (''Armées françaises'') მოიცავს სამხედრო და გასამხედროებულ ძალებს. ის ემორჩილება უმაღლეს მხედართმთავრს, საფრანგეთის პრეზიდენტს. მასში შედის საფრანგეთის არმია (''Armée de Terre''), საფრანგეთის ფლოტი (''Marine Nationale''), საჰაერო ძალები (''Armée de l'Air'') და დამხმარე გასამხედროებული ძალა, ეროვნული ჟანდარმი (''Gendarmerie nationale''). საფრანგეთის არმია ითვლება ერთ-ერთ უდიდეს შეიარაღებულ ძალებად მსოფლიოში. ადმინისტრაციულად სამხედრო ძალები თავდაცვის სამინისტროს, ხოლო ჟანდარმენია – შინაგან საქმეთა სამინისტროს ეკუთვნის.\n\nჟანდარმერია სამხედრო პოლიციაა, რომლის მოვალეობა ქვეყნის შიგნით მოსახლეობის დაცვაა. ის, ასევე, შეიცავს ეროვნული ჟანდარმერიის საპარაშუტე ინტერვენციის ესკადრონის (''Escadron Parachutiste d'Intervention de la Gendarmerie Nationale'') ანტი-ტერორისტულ დივიზიონსა და ეროვნული ჟანდარმერიის ინტერვენციის ჯგუფს (''Groupe d'Intervention de la Gendarmerie Nationale'', '''GIGN'''). თავდაცვის სამინისტროს ეკუთვნის, ასევე, ერთ-ერთი სადაზვერვო ქვედანაყოფი, საგარეო უსაფრთხოების გენერალური დირექტორიატი (''Direction Générale de la Sécurité Extérieure''). შიდა დაზვერვის ცენტრალური დირექტორიატი (''Direction Centrale du Renseignement Intérieur'') კი პირდაპირ ემორჩილება შინაგან საქმეთა სამინისტროს. 1997 წლის შემდეგ საფრანგეთში სამხედრო სამსახური სავალდებულო აღარ არის.<ref> La fin du service militaire obligatoire – La documentation française</ref>\n\nყოველ 14 ივლისს, ბასტილიის აღების დღეს, პარიზში იმართება სამხედრო აღლუმი, რომელიც ითვლება ევროპის უდიდეს და უძველეს ყოველწლიურ სამხედრო მსვლელობად.<ref>Mail Online, ''Harrowing loss of Afghanistan troops overshadows France's Bastille Day military parade'', 14 July 2011. . Retrieved 5 January 2012</ref>\n\n=== სახელმწიფო ფინანსები ===\nupright=1.25|მინიატიურა|მარჯვნივ|საფრანგეთის სახელმწიფო სესხი (საბიუჯეტო დეფიციტი) [[მთლიანი ეროვნული პროდუქტი|მეპ]]-ის პროცენტებით, 1960-2019 წწ.\n2012 წლის გაზაფხულზე საფრანგეთში ჩატარებულ საპრეზიდენტო არჩევნებში გამარჯვებული ფრანსუა ოლანდი ხისტი ეკონომიკური პოლიტიკის წინააღმდეგი წავიდა. მან პირობა დადო, რომ 2017 წლისთვის გაანულებდა საბიჯეტო დეფიციტს. ახალმა მთავრობამ განაცხადა, რომ მათი მიზანია, გააუქმონ ახალშემოღებული შეღავათები მდიდრებისთვის, გაზარდონ გადასახადი 75 %–მდე მილიონ ევროზე მეტი შემოსავლის მქონე პირებისთვის, საპენსიო ასაკად კვლავ დააწესონ 60 წელი სრული საპენსიო დახმარებით იმ პირებისთვის, რომლებსაც აქვთ 42–წლიანი სამუშაო სტაჟი, აღადგინონ ახლადგაუქმებული 60 000 სამუშაო ადგილი განათლების სისტემაში, მოაწესრიგონ იჯარის გადასახადის ზრდა და ააშენონ დამატებითი სახელმწიფო საცხოვრებლები ღარიბებისთვის.\n\n2012 წლის ივნისის საპარლამენტო არჩევნებში გაიმარჯვა ფრანსუა ოლანდის სოციალისტურმა პარტიამ, მოიპოვა საფრანგეთის კონსტიტუციაში ცვლილებების შეტანის შესაძლებლობა და მიიღო შესაბამისი კანონების შემოღების უფლება დაპირებული რეფორმების გასატარებლად. საფრანგეთის ხელისუფლების საობლიგაციო პროცენტი დაეცა რეკორდულ ნიშნულამდე, 30 %–მდე,<ref name=\"bloomberg.com\">Bloomberg (2012) French government bond interest rates (graph)</ref> რაც 50 საბაზო პუნქტით დაბალია გერმანიის ხელისუფლების საობლიგაციო პროცენტზე.<ref name=\"Bloomberg 2012\">Bloomberg (2012) German government bond interest rates (graph)</ref>\n\n== ადმინისტრაციული დაყოფა ==\n\nსაფრანგეთი იყოფა 27 ადმინისტრაციულ რეგიონად. 22 მათგანი მდებარეობს მეტროპოლიურ საფრანგეთში (21 კონტინენტურ ნაწილზე და ერთი კუნძულ კორსიკაზე), ხოლო 5 წარმოადგენს საფრანგეთის ზღვისიქითა დეპარტამენტს. რეგიონები იყოფიან 101 დეპარტამენტად.<ref></ref> ყველა მათგანს მინიჭებული აქვს საკუთარი ნომერი (ძირითადად ანბანის მიხედვით). ეს ნომრები გამოიყენება მათს საფოსტო კოდებსა და სატრანსპორტო ნომრებში.\n\n101 დეპარტამენტი აერთიანებს 341 ოლქს, რომლებიც თავის მხრივ იყოფიან 4051 კანტონად. კანტონები მოიცავენ 36 697 კომუნას. კომუნა არის უმდაბლესი დონის ადმინისტრაციული ოლქი, საკუთარი არჩევითი მუნიციპალური საბჭოთი. 36 697 კომუნიდან 33 414 (91,1 %) ქმნის 2588 კომუნათაშორის გაერთიანებას. 3 კომუნა (პარიზი, ლიონი, მარსელი) დაყოფილია 45 მუნიციპალურ ოლქად.\n\nრეგიონები, დეპარტამენტები და კომუნები ცნობილია, როგორც ტერიტორიული გაერთიანებები, რაც ნიშნავს, რომ ისინი განაგებენ როგორც საკრებულოებს, ისე აღმასრულებელ ორგანოს. ოლქები და კანტონები მხოლოდ ადმინისტრაციული ერთეულებია. თუმცა, 1940 წლამდე ოლქი იყო ტერიტორიული გაერთიანება არჩევითი საბჭოთი. შემდეგში ის შეიცვალა ვიშის რეჟიმის მიერ და საბოლოოდ გაუქმდა, 1946 წელს, საფრანგეთის მეოთხე რესპუბლიკის დროს.\n\n=== მეტროპოლიური საფრანგეთი ===\nthumb|მარჯვნივ|upright|მეტროპოლიური საფრანგეთის [[საფრანგეთის რეგიონები|22 რეგიონი]] და 96 [[საფრანგეთის დეპარტამენტები|დეპარტამენტი]]. პარიზის ტერიტორია გადიდებულია (მარცხნივ).\n\n\n\n=== ზღვისიქითა რეგიონები ===\n\n\n\nსაფრანგეთის 101 დეპარტამენტიდან ხუთი (საფრანგეთის გვიანა, გვადელუპა, მარტინიკა, მაიოტა და რეიუნიონი) არის ზღვისიქითა რეგიონი (ROM), ამავდროულად ისინი წარმოადგენენ ზღვისიქითა დეპარტამენტებს (DOMs) და არიან საფრანგეთის, შესაბამისად ევროკავშირის, განუყრელი წევრები და გააჩნიათ ზუსტად იგივე სტატუსი, რაც მეტროპოლიურ დეპარტამენტებს.\n\n\n\n=== ზღვისიქითა ტერიტორიები და გაერთიანებები ===\n27 რეგიონისა 101 დეპარტამენტის გარდა, საფრანგეთის რესპუბლიკას ეკუთვნის 5 ზღვისიქითა გაერთიანება (საფრანგეთის პოლინეზია, სენ-ბართელმი, სენ-მარტენი, სენ-პიერი და მიკელონი და უოლისი და ფუტუნა) და 3 განსაკუთრებული სტატუსის მქონე საფრანგეთის ზღვისიქითა ადმინისტრაციულ-ტერიტორიული წარმონაქმნი (ახალი კალედონია, კლიპერტონი საფრანგეთის სამხრეთული და ანტარქტიდული ტერიტორია).\nthumb|მიწები, რომლებიც შედიან საფრანგეთის რესპუბლიკაში, ნაჩვენებია ტოლი [[მასშტაბი]]თ.\n\nზღვისიქითა გაერთიანებები და ტერიტორიები ყალიბდებიან საფრანგეთის რესპუბლიკის ნაწილად, მაგრამ არა ევროკავშირის ან მისი საფინანსო ზონის (გამონაკლისი სენ-ბართელმი, რომელიც გამოეყო გვადელუპეს 2007 წელს). საფრანგეთის პოლინეზიის წყნაროკეანური გაერთიანებები (COM), უოლისი და ფუტუნა და ახალი კალედონია აგრძელებენ ფრანგული წყნაროკეანური ფრანკის გამოყენებას,<ref></ref> რომლის კურსი მკაცრად არის დაკავშირებული ევროსთან. შედარებისთვის, ხუთივე ზღვისიქითა რეგიონი წარსულში იყენებდა ფრანგულ ფრანკს, ხოლო დღეს, აქ ევროა ხმარებაში.<ref></ref>\n\n\n\n== დემოგრაფია ==\n\nმინიატიურა|მარჯვნივ|საფრანგეთის მოსახლეობის რაოდენობის ზრდა 1960-2010 წლებში\n2016 წლის მონაცემებით საფრანგეთში 66 660 000 მილიონი ადამიანი ცხოვრობს, ამ მონაცემით მას მსოფლიოში 21-ე ადგილი უკავია.<ref name=France></ref>\n\n2004 წელს მონტენის ინსტიტუტის მიერ ჩატარებული კვლევის მიხედვით, მეტროპოლიური საფრანგეთის 55 მილიონი (85 %) მცხოვრები თეთრკანიანია, 6 მილიონი (10 %) – ჩრდილო აფრიკელი, 2 მილიონი (3,5 %) – შავკანიანი, ხოლო 1 მილიონი (1,5 %) – აზიური წარმოშობის.<ref>Yazid Sabeg et Laurence Méhaignerie, Les oubliés de l'égalité des chances, Institut Montaigne, January 2004</ref><ref></ref>\n\nმინიატიურა|მარცხნივ|მეტროპოლიური საფრანგეთის სიმჭიდროვე 2011 წელს\n\n2003 წელს, საფრანგეთში მოსახლეობის ბუნებრივი ზრდა იყო ერთ-ერთი მაღალი ევროკავშირში. 2006 წელს მოსახლეობის ბუნერივმა მატებამ შეადგინა 300 000 ადამიანი,<ref name=evol> </ref> რაც იყო ყველაზე მაღალი მაჩვენებელი „ბავშვთა ბუმის“ დასრულების, 1973 წლის, შემდეგ. 2010 წელს საერთო ნაყოფიერების შეფასება გაიზარდა 2-მდე,<ref name=population> </ref> როდესაც 1994 წელს იყო 1,7.<ref> </ref> 2006-დან 2011 წლამდე მოსახლეობის საშუალო ყოველწლიური ზრდა 0,6 % იყო.<ref name=evol /> 2010 წელს მეტროპოლიურ საფრანგეთში ახალშობილთა 27 %-ს ჰყავდა, სულ მცირე, ერთი უცხოეთში დაბადებული მშობელი, ხოლო 24 %-ის ერთი მშობელი მაინც ევროპის მიღმა იყო დაბადებული.<ref></ref>\n\n2008 წელს საფრანგეთის სტატისტიკის ეროვნულმა ინსტიტუტმა (INSEE) დაიანგარიშა, რომ 11,8 მილიონი უცხოეთში დაბადებული იმიგრანტი და მათი პირდაპირი შთამომავალი (საფრანგეთში დაბადებული) ცხოვრობს ქვეყანაში, რაც საერთო მოსახლეობის 19 %-ს შეადგენს. მათგან 5 მილიონი ევროპიდან, ხოლო 4 მილიონი მაღრიბის რეგიონიდანაა. საფრანგეთში, ოფიციალურად, 2,7 მილიონი იმიგრანტი ცხოვრობს, რომელთა ასაკი 18-დან 50-მდეა (18–50 წლის ასაკის მოსახლეობის 10%), ხოლო მთლიანობაში – 5 მილიონი (საერთო მოსახლეობის 8 %). გარდა ამისა, რესპუბლიკაში მეორე თაობის (იმიგრანტთა პირდაპირი შთამომავლები) წარმომადგენლთა რაოდენობა, ასაკით 18-50, 3,1 მილიონს აღწევს (ამ ასაკის მოსახლეობის 12 %), ხოლო საერთო რიცხვი - 6,5 მილიონს (ქვეყნის მოსახლეობის 11 %).<ref>Être né en France d’un parent immigré, Insee Première, n°1287, mars 2010, Catherine Borrel et Bertrand Lhommeau, Insee</ref><ref name=\"Insee_1\">Répartition des immigrés par pays de naissance 2008, Insee, October 2011</ref><ref name=\"INSEE1\"> </ref> 2008 წელს საფრანგეთმა მოქალაქეობა უბოძა 137 000 ადამიანს, რომელთა უმეტესობა მაროკოდან, ალჟირიდან და თურქეთიდან იყვნენ.<ref></ref>\n\n\n\nმიუხედავ იმისა, რომ საფრანგეთში უკანონობად მიიჩნევა მოქალაქეების ეროვნებისა და წარმომავლობის შესახებ ინფორმაციის მოპოვება იმ კანონით, რომელიც მომდინარეობს 1789 წლის რევოლუციიდან, ხოლო ხელახლა მიიღეს 1958 წლის კონსტიტუციაში, 2008 წლის კვლევები (INSEE-ის და INED-ის) იყო ნებადართული.<ref>\"TRAJECTORIES AND ORIGINS\" Survey on population diversity in France , Insee 2008</ref><ref name=\"Oppenheimer\"></ref> ამ გამოკითხვამდე ითვლებოდა, რომ საფრანგეთში 5 მილიონი ადამიანი იყო იტალიური წარმოშობის (იმიგრანტთა უდიდესი თემი),<ref name=\"amazon.com\">Roben Cohen The Cambridge survey of world Migration 24 November 1995</ref> 3-დან<ref></ref> 6 მილიონამდე<ref>\"Les personnes d'origine maghrébine y sont également au nombre de 5 à 6 millions; 3,5 millions ont la nationalité française (dont 500 000 harkis)\", Évelyne Perrin, ''Identité Nationale, Amer Ministère'', L'Harmattan, 2010, p. 112 ISBN 2-296-10839-3</ref> მცხოვრები – ჩრდილო აფრიკიდან, 2,5 მილიონი – სუბსაჰარული აფრიკიდან, ხოლო 200 000 – თურქეთიდან.<ref></ref> ასევე, აქ ცხოვრობდნენ ევროპის მრავალი ეთნიკური ჯგუფის წარმომადგენლები, მათ შორის: ესპანელები, პორტუგალიელები, პოლონელები, ბერძნები და სხვ.<ref name=\"amazon.com\"/><ref></ref><ref></ref>\n\nუკანასკნელი კვლევებით, ქვეყნის მცხოვრებთა 40 %, ნაწილობრივ მაინც, არის სხვადასხვა იმიგრანტთა ტალღის დროს ჩამოსულ პიროვნებათა შთამომავალი.<ref></ref> 1921-დან 1935 წლამდე 1,1 მილიონი იმიგრანტი ჩავიდა საფრანგეთში.<ref>\"''Transactions of the American Philosophical Society. III. French Government and the Refugees''\". American Philosophical Society, James E. Hassell (1991). p. 22. ISBN 0-87169-817-X</ref> გარდა ამისა, ჩრდილო აფრიკული ქვეყნების მიერ დამოუკიდებლობის მოპოვების შემდეგ, 1,6 მილიონი ფრანკოალჟირელი დაბრუნდა ქვეყანაში.<ref></ref><ref>Raimondo Cagiano De Azevedo (1994). ''\"Migration and development co-operation.\"''. p. 25.</ref>\n\nყოველწლიურად საფრანგეთი 200 000 კანონიერ იმიგრანტს იღებს.<ref>Statistiques détaillées sur les flux d'immigration, Ined, 2011</ref> ის, ასევე, ლტოლვილთა მიმღები მთავარი სახელმწიფოა დასავლეთ ევროპაში. 2005 წელს ლტოლვილის სტატუსზე ქვეყანამ 50 000 განაცხადი მიიღო (2004 წელთან შედარებით 15 %–ით ნაკლები).<ref name=\"UNHCR\"></ref>\n\nრესპუბლიკის უდიდესი ქალაქები, მეტროპოლიური არეალების მოსახლეობის მიხედვით, არიან: პარიზი (11 836 970), ლიონი (1 757 180), მარსელი (1 618 369), ლილი (1 163 934), ტულუზა (1 118 472), ბორდო (1 009 313), ნიცა (999 678) და ნანტი (768 305).\n\n== ენა ==\nthumb|350px|ფრანგული ენის გავრცელება მსოფლიოში\n\n\n\n\n\nსაფრანგეთის კონსტიტუციის მეორე მუხლის მიხედვით, ქვეყნის ოფიციალური ენა არის ფრანგული<ref> La Constitution- La Constitution du 4 Octobre 1958 – Légifrance</ref>, რომანული ენა, რომელიც ლათინურიდან მომდინარეობს. 1635 წლიდან ფრანგულ ენის ოფიციალური გამგებელი არის საფრანგეთის აკადემია, თუმცა მის რეკომენდაციებს კანონიერი ძალა არ გააჩნია.\n\nსაფრანგეთის ხელისულება არ არეგულირებს მოქალაქეთა შორის სასურველი ენით საუბრის უფლებას, თუმცა ფრანგულის გამოყენება სავალდებულოა სავაჭრო და სამუშაო ადგილებში. გარდა იმისა, რომ რესპუბლიკის მთავრობა ქვეყნის შიგნით იცავს ფრანგულ ენას, ის, ასევე, ხელს უწყობს მის გავრცელებას ევროკავშირსა და მთელ მოფლიოში, ისეთი ორგანიზაციის მეშვეობით, როგორიცაა ფრანკოფონია. ანგლიფიკაციის გაძლიერების საფრთხე კიდევ უფრო უბიძგებს მთავრობას, დაიცვას ფრანგული ენის პოზიციები საფრანგეთში. გარდა ფრანგულისა, ქვეყანაში კიდევ 77 ადგილობრივთა ენაა, მათ შორის რვაზე საუბრობენ მეტროპოლიურ საფრანგეთში, ხოლო 69-ზე ზღვისიქითა ტერიტორიებზე.\n\nXVII საუკუნიდან XX საუკუნის შუა წლებამდე ფრანგული ითვლებოდა მთავარ საერთაშორისო ენად დიპლომატიაში, ასევე, გამოიყენებოდა ლინგვა ფრანკად ევროპის განათლებულ წრეებს შორის.<ref name=exception>Joffre Agnes ls the French obsession with \"cultural exception\" declining? . France in London. 5 October 2008</ref> საერთაშორისო ურთიერთობებში ფრანგულს გაბატონებული მდგომარეობა, აშშ-ს მიერ სამხედრო ძალის გამომჟღავნების შემდეგ, ინგლისურმა ჩამოართვა.<ref name=\"Language and Diplomacy\"/><ref></ref><ref></ref> თუმცა იმ ხნის განმავლობაშიც კი, როდესაც ფრანგული საერთაშორისო ლინგვა ფრანკად ითვლებოდა, ის არ წარმოადგენდა ფრანგულის მცოდნეთა უმრავლესობისათვის მშობლიურ ენას. ჰენრი გრეგუარის 1794 წლის ანგარიშის მიხედვით, საფრანგეთის 25 მილიონი მცხოვრებიდან მხოლოდ 3 მილიონისთვის იყო ფრანგული დედაენა; დანარჩენი ნაწილი კი ლაპარაკობდა ქვეყნის მრავალი რეგიონული ენიდან ერთ-ერთზე, როგორებიცაა: ელზასური, ბრეტონული და ოქსიტანური.<ref></ref> თუმცა საყოველთაო განათლებამ, სადაც ფრანგული სწავლების ერთადერთი ენა იყო და ისეთმა ფაქტორებმა, როგორებიცაა ურბანიზაციისა და ხალხთა მასებს შორის კომუნიკაციის ზრდა, განაპირობეს მისი თანდათანობით გავრცელება ქვეყნის მთლიან მოსახლეობაზე. ეს პროცესი XX საუკუნემდე გაგრძელდა.\n\nXVII-XX სს.-ში საფრანგეთის კოლონიურმა იმპერიამ ფრანგული ენა გაავრცელა ამერიკაზე, აფრიკაზე, პოლინეზიაში, სამხრეთ-აღმოსავლეთ აზიასა და კარიბებზე. ფრანგულს, ინგლისურის შემდეგ, ყველაზე მეტი ადამიანი სწავლობს მსოფლიოში,<ref></ref> ის, ასევე, დღემდე რჩება ლინგვა ფრანკად ზოგიერთ რეგიონში (ძირითადად აფრიკის). დღეს, ევროპის გარეთ, ფრანგულის, როგორც სასაუბრო ენის, მდგომარეობა განსხვავებულია: ზოგიერთ ყოფილ კოლონიაში (სამხრეთ-აღმოსავლეთ აზიაში) ის თითქმის გაქრა, ხოლო ვესტ-ინდოეთისა და წყნაროკეანურ (საფრანგეთის პოლინეზია) დეპარტამენტებში წარმოიშვა არაერთი კრეოლი და პიჯინი. მეორე მხრივ, კონოლიური იმპერიის ბევრმა ყოფილმა წევრმა ქვეყანამ, ძირითადად აფრიკაში, ფრანგული მშობლიურ ენად შეითვისა და აქ მასზე მოსაუბრეთა რაოდენობა კიდევ უფრო იზრდება.\n\nდღესდღეობით მსოფლიოში ფრანგულად საუბრობარი შეუძლია 300 მილიონიდან<ref></ref> 500 მილიონამდე<ref> Qu'est-ce que la Francophonie ?  – Organisation internationale de la Francophonie</ref> ადამიანს, როგორც მშობლიურ, ისე მეორეულ ენად.\n\n== რელიგია ==\n\nthumb|upright|[[რეიმსის საკათედრო ტაძარი]], სადაც 1825 წლამდე საფრანგეთის მეფეები ეკურთხებოდნენ.<ref>The last ''sacre'' was that of [[Charles X of France|Charles X]], 29 May 1825.</ref>\nსაფრანგეთი სეკულარული ქვეყანაა და აქ რელიგიის თავისუფლება კონსტიტუციური უფლებაა. ფრანგული რელიგიის პოლიტიკა დაფუძნებულია ლაიციზმის პრინციპებზე, რაც სახელმწიფოსა და ეკლესიის მკაცრ გამიჯვნას გულისხმობს.\n\nათასწლეულზე მეტი ხანია, რაც კათოლიციზმი ქვეყნის უმთავრესი რელიგიაა, თუმცა დღეს ის ისე ფართოდ აღარ არის გავრცელებული, როგორც ადრე. საფრანგეთის 47 000 რელიგიური შენობიდან 94 % რომის კათოლიკურ ეკლესიას ეკუთვნის.<ref></ref> მაშინ, როდესაც, 1965 წელს, მოსახლეობის 81 % მიიჩნევდა თავს კათოლიკე ქრისტიანად, 2009 წელს ეს პროპორცია 64 %-მდე შემცირდა. გარდა ამისა, თუ 1952 წლისთვის ყოველკვირეულ წირვაზე ქვეყნის მცხოვრებთა 27 % დადიოდა, 2006 წლისთვის ეს მაჩვენებელი მხოლოდ 5 % იყო.<ref name=catho> La France reste catholique mais moins pratiquante  – La Croix. 29 December 2009</ref> ამავე კვლევის მიხედვით, მოსახლეობის 3 % თავს პროტესტანტად თვლის (რაც წინა კვლევებთან შედარებით გაზრდილი მაჩვენებელია), 5 % კი სხვადასხვა რელიგიის მიმდევარია, დანარჩენი 28 % აცხადებს, რომ მათ რელიგია არ აქვთ.<ref name=catho/> ევანგელიკური ქრისტიანობა შეიძლება, საფრანგეთში ყველაზე სწრაფად მზარდ რელიგიად ჩაითვალოს.<ref></ref>\n\n2007 წლის იანვარში ჩატარებული საარჩევნო კვლევის მიხედვით,<ref></ref> მოსახლეობის მხოლოდ 5 % დადის სამლოცველოებში რეგულარულად, ხოლო იმ მოქალაქეების 10 %, რომლებიც თავს კათოლიკე ქრისტიანებად თვლიან, სისტემატურად ესწრება წირვებს. კვლევა გვიჩვენებს, რომ ქვეყნის მცხოვრებთა 51 % თავს კათოლიკედ მიიჩნევს,<ref name=\"religion\"> Franţa nu mai e o ţară catolică , ''Cotidianul'' 11 January 2007</ref>, 31 % კი – აგნოსტიკოსად ან ათეისტად (''სხვა კვლევით ათეისტები ქვეყნის მოსახლეობის 27 %-ს შეადგენენ''<ref>La Vie, issue 3209, 1 March 2007 </ref>). ასევე, 4 %–ის თქმით, ის მუსლიმანია, 3 % – პროტესტანტი, 1-1 % – ბუდისტი და იუდეველი, 10 % კი ან სხვა რელიგიას მისდევდა, ან უარი განაცხადა პასუხზე. თუმცა, პოლიტოლოგ პიერ ბრეშონის მიერ, 2009 წელს, ჩატარებული დამოუკიდებელი კვლევის მიხედვით, საფრანგეთში კათოლიკეთა რაოდენობა 42 %–მდეა შემცირებული მაშინ, როდესაც აგნოსტიკოსებისა და ათეისტების რიცხვი 50 %–მდეა გაზრდილი.<ref></ref>\n\nმონაცემები საფრანგეთში მუსლიმანთა რაოდენობის შესახებ ძალიან განსხვავებულია. 2003 წლის შინაგან საქმეთა სამინისტოს შეფასებით ქვეყანაში 5-დან 6 მილიონამდე (8-10 %) მუსლიმი ცხოვრობს.<ref>France to train imams in 'French Islam', The Guardian</ref><ref></ref> ''Pew Research Center''-ის ცნობით: \n\nდღესდღეობით საფრანგეთის ებრაულ თემში 600 000 ადამიანი შედის, რითაც უდიდესია ევროპაში.\n\n1905 წლის შემდეგ საფრანგეთი მისდევს ლაიციზმის პრინციპებს, რომლითაც იკრძალება განსაკუთრებული უფლების მინიჭება რომელიმე რელიგიური საზოგადოებისათვის (გამონაკლისია სამხედრო კაპელანებისთვის მინიჭებული სპეციალური უფლებები). ასევე, რელიგიური ორგანიზაციები არ უნდა ერეოდნენ სახელმწიფო პოლიტიკაში.<ref>Joy of Sects, Sam Jordison, 2006, p. 166</ref> ქვეყანაში არსებობს არაერთი სექტაც, რომლებსაც რელიგიის სტატუსი არ აქვთ.<ref></ref> სექტა (Secte) საფრანგეთში რელიგიაზე ნაკლები ძალის ტერმინად მიიჩნევა.<ref></ref>\n\n== ეკონომიკა ==\n\nthumb|[[ლა დეფანსი]], [[პარიზი]] - საფრანგეთის ეკონომიკის გული\nსაფრანგეთი დიდი რვიანის წევრი ქვეყანაა და მსყიდველობითი უნარის პარიტეტის მიხედვით მსოფლიოში მეშვიდე, ხოლო ევროკავშირში მეორე უდიდესი ეკონომიკა აქვს.<ref name=\"data.worldbank.org\"></ref> 2010 წლისთვის მსოფლიოს 500 უდიდესი კომპანიიდან 39 საფრანგეთიდანაა, რითაც ის Fortune Global 500–ში მეხუთე ადგილზეა და უსწრებს ისეთ ქვეყნებს, როგორებიც არიან გერმანია და გაერთიანებული სამეფო.<ref></ref> 1999 წელს საფრანგეთმა, ევროკავშირის სხვა 11 წევრ ქვეყანასთან ერთად, მხარი დაუჭირა ერთიანი ევროპული ვალუტის, ევროს შემოღებას, რომელმაც 2002 წლისთვის მთლიანად ჩაანაცვლა რესპუბლიკის ძველი ვალუტა – ფრანკი (₣).<ref></ref>\n\nსაფრანგეთს აქვს შერეული ეკონომიკის სისტემა,<ref> </ref><ref> </ref> რომელიც აერთიანებს, როგორც მასობრივ კერძო წარმოებას, ისე სახელმწიფოს აშკარა ჩარევას ქვეყნის ეკონომიკაში. მთავრობა ინარჩუნებს მნიშვნელოვან გავლენას ინფრასტრუქტურულ სექტორში – ის რკინიგზაში, ელექტრობაში, ავიაციაში, ტელეკომუნიკაციებსა და ბირთვულ წარმოებაში დღემდე უდიდეს წილებს ფლობს.<ref name=France/> რესპუბლიკის ხელისუფლებამ 1990-იანი წლების დასაწყისში დაიწყო ამ სფეროებზე კონტროლის შემცირება.<ref name=France/> მათ ნელ–ნელა დაიწყეს სახელმწიფო კუთვნილების აქციონირება და გაყიდეს წილები სადაზღვეო, საბანკო და სამხედრო ინდუსტრიებში, ასევე ისეთ კომპანიებში, როგორებიც არიან: „France Télécom“ და „Air France“.<ref name=France/> საფრანგეთს აქვს ძლიერი საჰაერო ინდუსტრია, რომლის უმთავრესი მოთამაშე ევროპული კონსორციუმი „Airbus-ია“. სწორედ ის ფლობს ეროვნულ კოსმოდრომს საფრანგეთის გვიანაში.\n\nმსოფლიო სავაჭრო ორგანიზაციის (WTO) მიხედვით, 2009 წლისთვის საფრანგეთი მსოფლიოში საწარმო საქონლის მეექვსე უმსხვილესი ექსპორტიორი და მეოთხე უმსხვილესი იმპორტიორი ქვეყანა იყო.<ref></ref> 2008 წელს საფრანგეთი, OECD–ს წევრ ქვეყნებს შორის, იყო პირდაპირი უცხოური ინვესტიციის მესამე უდიდესი მიმღები სახელმწიფო. ის ჩამორჩებოდა ლუქსემბურგსა (სადაც პირდაპირ ინვესტიციას არსებითად ფულის იმ ბანკებში გადარიცხვა განაპირობებს, რომლებიც აქ მდებარეობენ) და აშშ–ს ($316 მლრდ.), სამაგიეროდ გაუსწრო დიდ ბრიტანეთს ($96,9 მლრდ.), გერმანიასა ($25 მლრდ.) და იაპონიას ($24 მლრდ.).<ref name=FDI></ref><ref name=FDI2></ref>\n\nthumb|საფრანგეთი საკუთარი ელექტრობის 75 %–ს ბირთვული ენერგიით გამოიმუშავებს, რაც უდიდესი მაჩვენებელია მსოფლიოში.<ref name=\"energy profile\"></ref>\nიმავე წელს ფრანგულმა კომპანიებმა საფრანგეთის ფარგლებს გარეთ $220 მილიარდის ინვესტიცია ჩადეს, რითაც რესპუბლიკა OECD–ში მეორე უდიდესი გარე ინვესტორი გახდა, აშშ–ს შემდეგ ($311 მლრდ.), და აჯობა გაერთიანებულ სამეფოს ($111 მლრდ.), იაპონიასა ($128 მლრდ.) და გერმანიას ($157 მლრდ.).<ref name=FDI/><ref name=FDI2/>\n\nსაფინანსო მომსახურება, საბანკო და სადაზღვეო სექტორები ქვეყნის ეკონომიკის მნიშვნელოვან ნაწილს წარმოადგენენ. პარიზის საფონდო ბირჟა (La Bourse de Paris) ძველი ორგანოა, რომელიც ლუი XV–მ შექმნა 1724 წელს.<ref> La Bourse de Paris : une institution depuis 1724</ref> 2000 წელს, პარიზის, ბრიუსელისა და ამსტერდამის საფონდო ბირჟები გაერთიანდა Euronext–ში.<ref name = banque></ref> 2007 წელს Euronext შეერწყა ნიუ-იორკის საფონდო ბირჟას და ჩამოყალიბდა NYSE Euronext – მსოფლიოს უდიდესი საფონდო ბირჟა.<ref name = banque/> Euronext Paris, ''NYSE Euronext'' ჯგუფის ფრანგული ფილიალი, ევროპის მეორე უდიდესი საფონდო ბირჟაა, ლონდონის შემდეგ.\n\nფრანგული კომპანიები ინარჩუნებენ წამყვან პოზიციებს სადაზღვეო და საბანკო ინდუსტრიებში: AXA, დღეისათვის, მსოფლიოს უდიდესი სადაზღვეო კომპანიაა; 2010 წლის მონაცემებით, წამყვანი ფრანგული ბანკები: BNP Paribas და Crédit Agricole, შესაბამისად, პირველი და მეექვსე უდიდესი კომპანიები იყვნენ საკუთარ სფეროში (საერთო აქტივებით).<ref></ref> გარდა ამისა, Société Générale, 2009 წელს, დასახელდა მსოფლიოს მერვე უმსხვილეს საფინანსო კომპანიად.\n\nსაფრანგეთი, დიდი შვიდიანის წევრ ქვეყნებს შორის, სათბურის აირების ყველაზე მცირე რაოდენობით გამომყოფია, რაც ბირთვული ენერგიის აქტიურად გამოყენების შედეგია.<ref></ref> ქვეყნის ელექტროენერგიის მთავარ წილს მეტროპოლიაში მოქმედი 59 ატომური ელექტროსადგური გამოიმუშავებს (75 %-ს 2012 წელს).<ref></ref> ამის გამო ქვეყანაში განახლებადი ენერგიის გამოყენება მცირდება.\n\n===სოფლის მეურნეობა===\nმინიატიურა|ვენახები [[შამპან-არდენი]]ს რეგიონში.\nსაფრანგეთი, ისტორიულად, სოფლის მეურნეობის ნაწარმის მსხვილი მწარმოებელი იყო.<ref name = agriculture>France – Agriculture – Encyclopedia of the Nations</ref> ვრცელმა ნაყოფიერმა მიწებმა, თანამედროვე ტექნოლოგიების გამოყენებამ და ევროკავშირის სუბსიდიებმა განაპირობეს საფრანგეთის, როგორც ევროპაში უდიდეს <ref></ref> (ევროკავშირში წარმოებული პროდუქციის 20 %<ref name=\"ministère\">A panorama of the agriculture and agri-food industries  – Ministère de l'Alimentation, de l'Agriculture et de la Pêche</ref>), ხოლო მსოფლიოში სიდიდით მესამე, სოფლის მეურნეობის პროდუქციის მწარმოებელ და ექსპორტიორ ქვეყნად ჩამოყალიბება.<ref> Un ministère au service de votre alimentation  – Ministère de l'Alimentation, de l'Agriculture et de la Pêche</ref>\n\nსაფრანგეთის მთავარი საექსპორტო სოფლის მეურნეობის პროდუქტებია: ხორბალი, შინაური ფრინველი, რძის ნაწარმი, საქონლისა და ღორის ხორცი, ასევე, ნახევარფაბრიკატი საკვები. ქვეყნის შიგნით ყველაზე გაყიდვადი ვარდისფერი ღვინოა, მაგრამ შამპანური და ბორდო მთავარ საექპორტო ღვინოებად ითვლება. ბოლო წლებში შემცირდა ევროკავშირის სუბსიდიები საფრანგეთისადმი, თუმცა, 2007 წლისთვის, ის 8 მილიარდ დოლარს შეადგენდა.<ref></ref> იმავე წელს საფრანგეთმა გაყიდა 33,4 მილიარდი ევროს ღირებულების სოფლის მეურნეობის პროდუქტი.<ref> Les enjeux des industries agroalimentaires françaises  – Panorama des Industries Agroalimentaires</ref>\n\nსოფლის მეურნეობა საფრანგეთის ეკონომიკის მნიშვნელოვანი დარგია: შრომისუნარიანი მოსახლეობის 3,8 % სწორედ ამ სფეროშია დასაქმებული და ის, 2005 წლის მონაცემებით, ქვეყნის მშპ-ს 4,2 %-ს გამოიმუშავებდა.<ref name=\"ministère\"/>\n\n===შრომის ბაზარი===\nამერიკის შრომის სტატისტიკის ბიუროს (BLS) 2011 წლის კვლევის მიხედვით, საფრანგეთის მშპ ერთ სულ მოსახლეზე იმდენივეა, რამდენიც გაერთიანებულ სამეფოში — 35 000 $.<ref></ref> გაზეთ ''„ნიუ-იორკ ტაიმზის“'' მიმომხილველმა პოლ კრუგმანმა თავის სტატიაში გამოიყენა BLS–ის კვლევის შედეგები და დაასკვნა, რომ „ფრანგი მუშაკები ისევე მაღალპროდუქტიულები არიან, როგორიც ამერიკელები“, თუმცა 2011 წელს უფრო ცოტა ფრანგი მუშაობდა პროცენტულად და, ამასთან, „მათი სამუშაო საათების რაოდენობა ნაკლები იყო“. კრუგმანის აზრით, ეს სხვაობა განპირობებულია იმით, რომ „ფრანგები აკეთებენ განსხვავებულ არჩევანს პენსიაში გასვლასა და შვებულებაზე“.<ref name=\"Paul\"></ref>\n\n=== ტრანსპორტი ===\n\nსაფრანგეთი ფლობს ევროპის უდიდეს სარკინიგზო ქსელს, რომელიც გადაჭიმულია 40 000 კილომეტრზე, 50 ქალაქზე მეტი ერთმანეთთან დაკავშირებულია მაღალსიჩქარიანი სარკინიგზო მაგისტრალებით. გზის მთლიანი სიგრძე შეადგენს 1,3 მლნ. კილომეტრს, მათ შორის ავტოსტრადა – 7 ათ. კილომეტრი. ტვირთმზიდი საზღვაო პორტების 90 %-ზე მეტი მოდის მარსელზე, ჰავრზე, დიუნკერკზე, ნანტზე, ბორდოსა და რუანზე. ფრანგული ავიაკომპანიების საჰაერო გზის სიგრძე 630 ათ.კმ. საავიაციო გადაზიდვები ხორციელდება სამი უმსხვილესი ავიაკომპანიის მიერ: ეარფრანსი, იუტა, ეარინტერი. საქალაქო ტრანსპორტთა შორის მნიშვნელოვან როლს თამაშობს მეტრო. პარიზში სულ 366 მეტროსადგურია, აქედან 75 გადასასვლელი პუნქტი, ის მუშაობას იწყებს დილის ექვსის ნახევარზე და ასრულებს ორის ნახევარზე, პიკი საათების დროს მატარებლების გასვლებს შორის ინტერვალი წუთნახევარია, ჩვეულებრივ კი 5-7 წუთი. პარიზის შემოგარენი პარიზის ცენტრს უკავშირდება შიდა მატარებლებით. სამოქალაქო ტრანსპორტი ძალიან ძვირია, ამიტომ უმჯობესია 10 ბილეთის ერთდროულად ან ტურისტული ბილეთის აღება ერთი დღით, რომლის საშუალებითაც შესაძლებელია ქალაქში მგზავრობა „Paris visite“. ტაქსებში გადახდა დამოკიდებულია გავლილ მანძილსა და დროზე.\n\n=== ტურიზმი ===\n\nthumb|[[ვერსალის სასახლე]]\nthumb|[[ეიფელის კოშკი]]\nthumb|[[შამბორის სასახლე]]\nსაფრანგეთი განვითარებული ტურისტული ინდუსტრიის ქვეყანაა, მას წელიწადში დაახლოებით 60 მლნ. ადამიანი სტუმრობს. ძვირადღირებული კურორტებიისა და სასტუმროების (კანი, ნიცა, სენ-ტროპე) გვერდით ვხვდებით შედარებით დაბალფასიან ტურისტულ ზონებს. გარდა ხმელთაშუა ზღვის რეგიონისა, ტურიზმი განვითარებულია ატლანტის ოკეანის და ჩრდილოეთის ზღვის სანაპიროზე, პროვანსში. საფრანგეთის ალპები მთელი წლის განმავლობაში იღებს ტურისტებს. სასტუმროს სერვისები უმაღლეს დონეზეა და ქვეყნისათვის დიდი მოგება მოაქვს.\n\nპარიზი არის საფრანგეთის ადმინისტრაციული, პოლიტიკური და კულტურული ცენტრი. მიუხედავად ორი მსოფლიო ომისა, ქალაქის ცენტრი შესანიშნავი ბულვარებითა და ინფრასტრუქტურით ნაპოლეონის დროს მოგვაგონებს. ლუვრი, ვერსალი, ტრიუმფალური თაღი, ვანდომის მოედანი, ტუილრის ბაღი, ეიფელის კოშკი, დ’ორსეს სადგური, პარიზის ღვთისმშობლის ტაძარი ეს ის ნაგებობებია, რომლებიც იზიდავს ათასობით ტურისტს. ისტორიული ადგილები, მდიდრული კაფეები და მეფეთა სასახლეები, არისტოკრატული რეზიდენციები და ულტრათანამედროვე მაღალსართულიანი სახლები აქ ერთადაა თავმოყრილი. პარიზი მსოფლიოს ერთ – ერთი სიცოცხლით სავსე ქალაქია. აქ მდებარეობს 2000–მდე მონუმენტი, 200 მუზეუმი, მთავარი ღირსშესანიშნაობები მდინარე სენის სანაპიროზე, ქალაქის ცენტრშია თავმოყრილი. „პარიზის გულიდან“ ოდნავ მოშორებით, კუნძულ სიტეზე, განთავსებულია ლუვრი, მსოფლიოს ერთ – ერთი ღირსშესანიშნავი მუზეუმი. ლუვრიდან ელისეს მინდვრების მიმართულებით ტუილრის ბარში მდებარეობს იმპრესიონისტებისა და ორანჟერის მუზეუმი. თანხმობის მოედნიდან, ელისეის მინდვრების მარცხნივ მდებარეობს ორი მსგავსი შენობა: გრან – პალე და პტი — პალე. პირველში იმართება სეზონური გამოფენები, მეორეში განთავსებულია ქალაქის მუზეუმი, სადაც ხელოვნების ნიმუშები ინახება. ლუვრიდან მარჯვნივ მდებარეობს პომპიდუს ცენტრი, სადაც XX ს. – ის ნახატები და სკულპტურები ინახება, მისგან ოდნავ მოშორებით მდებარეობს პარიზის ისტორიის მუზეუმი – კარნავალე. ყველაზე დიდი მუზეუმები მდებარეობს მდინარე სენას მარცხენა სანაპიროზე: იმპრესიონისტთა მუზეუმი, გარ დ’ორსე, შუასაუკუნეების ხელოვნების მუზეუმი, როდენის მუზეუმი. გარდა ამისა პარიზში თავმოყრილია დიდი რაოდენობის კოლექციები, საგამოფენო დარბაზები, ძალიან საინტერესო ექსპონატები. მთელი ქალაქი, მთელი თავისი უძვირფასესი სასახლეებით, უნიკალური არქიტექტურული ასამბლებით და სკულპტურებით ტურისტების წინაშე იშლება, როგორც უძვირფასესი მუზეუმი. არქიტექტურულ — ისტორიულ ღირსშესანიშნაობებს შორის აუცილებლად გამოყოფენ პარიზის ღვთისმშობლის ტაძარს, რომელიც ადრინდელი გოთიკის ნაგებობაა (1163-1345), აღფრთოვანებას იწვევს ტაძრის სამი პორტალი: გალერეა ქიმებით, კოშკები, უნიკალური ვიტრაჟები. პარიზში იმართება უმაღლესი დონის სამოდელო ჩვენებები, აქ მაღალი მოდა უკავშირდება ისეთი მოდელიორებისა და დიზაინერების სახელებს, როგორიცაა ივ სენ ლორანი, კოკო შანელი, კრისტიან დიორი, პიერ კარდენი და სხვები. მათი ატელიეები დღეს მსოფლიო სამოდელო სახლებადაა ქცეული. პარფიუმერია, გალანტერეა და სხვადასხვა ხელოსნის საიუველირო ნაკეთობები სამოდელო სახლებთან ერთად შეადგენს დიდი „ლუქსის ინდუსტრიას“. გაზაფხულსა და შემოდგომაზე ყოველდღიურად იმართება გამოფენები, რომლებიც სეზონებთანაა დაკავშირებული, გამოიფინება ასევე მზა ტანსაცმელი „პრეტ - ა - პორტეს ხაზები“.\n\n==== ტურისტული ფორმალობები და სასაზღვრო შეზღუდვები ====\nthumb|left|ტრიუმფალური თაღი [[შამს-ელისე]]ზე\nსაფრანგეთში გასამგზავრებლად და ვიზის ასაღებად სავალდებულო დოკუმენტაციაა: საზღვარგარეთის პასპორტი, ორი ფოტოსურათი, პირადობის ქსეროასლი, ბავშვებისათვის დაბადების მოწმობის ქსეროასლები. ანკეტის შევსება და ასევე ბავშვის გამგზავრების შემთხვევაში ნოტარიუსის მიერ დამოწმებული მშობლების ნებართვა. ვიზა ფორმდება 20 დღის განმავლობაში.\n\nქვეყანაში აკრძალულია იარაღის, ნარკოტიკის, ფეთქებადი და აკრძალული ნივთების შეტანა. სასაზღვრო კონტროლს ექვემდებარება ანტიკვარიატი, იარაღი, ოქროს გარკვეული რაოდენობა. შესაძლებელია ფულისა და მასთან ერთად სამგზავრო ჩეკების გამოყენება. ქვეყნის ვალუტაა ევრო €.\n\nსაფრანგეთის ტურისტული ინდუსტრია უმსხვილესია მსოფლიოში. უნიკალური ლანდშაფტი, უმდიდრესი ისტორიულ-არქიტექტურული მემკვიდრეობა, ხმელთაშუაზღვისპირეთი და ულტრათანამედროვე საკომუნიკაციო საშუალებები საფრანგეთს ნამდვილ ტურისტულ სამოთხედ აქცევს. ყოველწლიურად აქ 70 მლნ-ზე მეტი ტურისტი ჩამოდის მსოფლიოს მრავალი კუთხიდან (უმეტესად ევროკავშირის ქვეყნებიდან). უმსხვილესი ტურისტული რეგიონებია პარიზი, მდ. ლუარის ხეობა, ლაჟვარდოვანი სანაპირო, ალპები და ა. შ.\n\n== ჯანდაცვა ==\n\nthumb|[[პიტიე-სალპეტრიერის ჰოსპიტალი]], სასწავლო საავადმყოფო პარიზში, ევროპის ერთ-ერთი უდიდესი ჰოსპიტალი.<ref>[https://web.archive.org/web/20070117112822/http://www.paris-region.com/ard_uk/upload/document/D176.pdf How to conduct European clinical trials from the Paris Region ?] Clinical Trials. Paris. February 2003</ref>\nჯანდაცვის მსოფლიო ორგანიზაციამ საფრანგეთის ჯანდაცვის სისტემა მსოფლიოში პირველ ადგილზე პირველად 1997 წელს,<ref>The ranking, see spreadsheet details for a whole analysis photius.com</ref> ხოლო მეორედ 2000 წელს დაასახელა.<ref></ref> ქვეყანაში უფასოა ქრონიკული დაავადებების მკურნალობა, როგორებიცაა: სიმსივნე, შიდსი, მუკოვისციდოზი და სხვ. სიცოცხლის საშუალო ხანგრძლივობა მამაკაცებში 78 წელი, ხოლო ქალებში 85 წელია, რაც ერთ-ერთი მაღალი მაჩვენებელია ევროკავშირში.<ref> Espérance de vie, taux de mortalité et taux de mortalité infantile dans le monde, Evolution de l'espérance de vie à divers âges – INSEE</ref> საფრანგეთში ყოველ ათას კაცზე 3,22 ექიმი მოდის, ხოლო ერთ სულ მოსახლეზე, 2008 წლის მონაცემებით, სახელმწიფო ყოველწლიურად $4719-ს ხარჯავს.<ref> Nombre de médecins pour 1000 habitants  – Statistiques mondiales</ref> და საშუალო ჯანდაცვის ხარჯები ერთ სულ მოსახლეზე იყო US$4,719 in 2008.<ref> Dépenses de santé par habitants  – Statistiques mondiales</ref> 2007 წლისთვის ქვეყანაში, დაახლოებით, 140 000 (მოსახლეობის 0.4 %) შიდსით დაავადებული ადამიანი ცხოვრობდა.<ref name =France/>\n\nფრანგები განვითარებული სამყაროს ერთ-ერთ ყველაზე „გამხდარ ხალხად“ ითვლებიან.<ref name = obesity>Even the French are fighting obesity – The NY Times</ref><ref name=daily></ref><ref name = Telegraph></ref><ref name = bloomberg>Why So Few French Are Fat – Bloomberg Businessweek</ref><ref></ref><ref></ref> თუმცა საფრანგეთი, ისევე როგორც სხვა მდიდარი ქვეყნები, მოსახლეობის მასობრივი ჭარბწონიანობის პრობლემის წინაშე დგას, აქ თანდათანობით სწრაფი კვების პროდუქტები ტრადიციულ ფრანგულ კერძებს ანაცვლებს ფრანგთა კვების რაციონში.<ref name=obesity/><ref name=daily/><ref name = obesity2>France heading for US obesity levels says study – Food Navigator</ref> მიუხედავად იმისა, რომ საფრანგეთის სიმსუქნის მაჩვენებელი ჯერ კიდევ საგრძნობლად დაბალია ამერიკისაზე (შედარებისთვის, ის ემთხვევა იმ მონაცემს, რომელიც აშშ-ში 1970-იან წლებში იყო<ref name = daily/>) და დღემდე ყველაზე დაბალია ევროპაში,<ref name = bloomberg/><ref name = obesity2/> ხელისუფლება მას, როგორც ერთ-ერთ მთავარ ჯანდაცვის საკითხად განიხილავს და აქტიურად ებრძვის.<ref></ref> შედეგად, საფრანგეთში ბავშვთა ჭარბწონიანობის მაჩვენებელი მცირდება მაშინ, როდესაც სხვა ქვეყნებში განაგრძობს ზრდას.<ref></ref>\n\n== განათლება ==\n\nthumb|[[სტრასბურის ეროვნული და საუნივერსიტეტო ბიბლიოთეკა|ეროვნული და საუნივერსიტეტო ბიბლიოთეკა]] [[სტრასბურის უნივერსიტეტი]]ს შენობაში.\n1802 წელს ნაპოლეონმა შექმნა ლიცეუმი, თუმცა თანამედროვე ფრანგული სკოლის ფუძემდებლად, რომელიც არის უფასო, საჯარო და სავალდებულო 16 წლამდე<ref> II. L'évolution du contenu de l'obligation scolaire. Sénat.fr</ref> (თავდაპირველად 13 წლამდე), 1882 წლიდან ჟიულ ფერი ითვლება.<ref> 1881–1882 : Lois Ferry École publique gratuite, laïque et obligatoire. Assemblé Nationale</ref>\n\nდღესდღეოობით სასკოლო სისტემა საფრანგეთში ცენტრალიზებულია და იყოფა სამ საფეხურად: დაწყებითი, საშუალო (მეორეული) და უმაღლესი განათლება. ეკონომიკური თანამშრომლობისა და განვითარების ორგანიზაციის (OECD) მიერ კოორდინებულმა სტუდენტთა საერთაშორისო შეფასების პროგრამამ, უახლეს რეიტინგში, საფრანგეთი განათლების ხარისხით მსოფლიოში 25-ე ადგილზე გაიყვანა, როგორც OECD-ის საშუალო მონაცემებზე არც მკვეთრად მაღალი, არც დაბალი მაჩვენებლის მქონე ქვეყანა.<ref></ref> ქვეყანაში დაწყებითი და საშუალო განათლება საყოველთაოა და იმართება საფრანგეთის განათლების სამინისტროს მიერ.\n\nუმაღლეს განათლებაში კი გამოიყოფა საჯარო უნივერსიტეტები და პრესტიჟული და არჩევითი ''დიდი სკოლები'' (Grandes écoles), როგორებიც არიან: Sciences Po პოლიტიკის სწავლებისთვის, HEC Paris ეკონომიკისთვის, პოლითექნიკის სკოლა და პარიზის სამთო სკოლა (Mines ParisTech) უშვებენ მაღალი ხარისხის ინჟინრებს, ასევე ადმინისტრაციის ეროვნული სკოლა (ÉNA), რომელიც სახელმწიფო სტრუქტურებში სამუშაოდ ამზადებს სტუდენტებს. ''დიდ სკოლებს'' ხშირად აკრიტიკებენ ელიტიზმის გამო,<ref name=\"gécoles\"> Les grandes écoles dans la tourmente – Le Figaro</ref> თუმცა სწორედ მათი კურსდამთავრებულები მუშაობენ, უმეტესად, საფრანგეთის მაღალი კვალიფიკაციის საჯარო მოხელეებად, აღმასრულებელ დირექტორებად და პოლიტიკოსებად.\n\n== მემკვიდრეობა ==\nმონ-სენ მიშელი და მისი ყურე, ვერსალის სასახლე და პარკი, ფონტენბლოს სასახლე და პარკი, ამიენის და შარტრის საკათედრო ტაძრები, პარიზის ღვთისმშობლის ტაძარი, ეიფელის კოშკი, სენის სანაპიროები, ავინიონის და ლიონის ისტორიული ცენტრები; ფორტიფიცირებული ქალაქი კარკასონი; ლუარის ველები; ფრანგული ეპოსი - სიმღერა როლანდზე (XII ს.).\n\n== სქოლიო ==\n<div style=\"height:250px; overflow:auto; padding:3px; border:1px solid #aaa;\" class=\"scrollbox\">\n\n</div>\n\n\n\n\n\n\n\n\n \nკატეგორია:ევროპის ქვეყნები\nკატეგორია:დიდი რვიანის ქვეყნები\nკატეგორია:ფრანგულენოვანი ქვეყნები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები\nკატეგორია:ბირთვული ქვეყნების სია", "url": "https://ka.wikipedia.org/wiki/საფრანგეთი", "length": 79599}
{"id": "1660", "title": "ფინეთი", "text": "'''ფინეთი''' (, ), ოფიციალურად '''ფინეთის რესპუბლიკა''' (, ) — სახელმწიფო სკანდინავიაში, ფენოსკანდინავიის რეგიონში, ჩრდილოეთი ევროპა. ფინეთს დასავლეთიდან ესაზღვრება შვედეთი, ჩრდილოეთიდან ნორვეგია, აღმოსავლეთიდან რუსეთი, ხოლო ესტონეთი მდებარეობს ფინეთის ყურის მეორე მხარეს. ამიტომ ამ ორ სახელმწიფოს საზღვაო გზებით მნიშვნელოვანი კავშირები აქვთ.\n\nფინეთის მოსახლეობა 5,536,146 ადამიანია, რომელთა ძირითადი ნაწილი ქვეყნის სამხრეთ რაიონებში ცხოვრობს. ფართობის მხრივ, ქვეყანას მერვე ადგილი უკავია ევროპაში. ფინეთი ევროკავშირში ყველაზე მეჩხერად დასახლებული ქვეყანაა. ფინეთი საპარლამენტო რესპუბლიკაა, 2010 წლის 1 აინვრამდე, ქვეყანა იყოფოდა ექვს პროვინციად, მაგრამ რეფორმის შედეგად, ფინეთი ადმინისტრაციული დაყოფის ახალ სისტემაზე გადავიდა და შეიქმნა ექვსი ახალი, რეგიონული სახელმწიფო ადმინისტრაციული სააგენტო, რომლებიც თავის მხრივ 20 რეგიონად იყოფა, რეგიონები კი მუნიციპალიტეტებისგან შედგება, სულ 342 მუნიციპალიტეტია. დაახლოებით ერთი მილიონი ადამიანი ცხოვრობს ჰელსინკის აგლომერაციაში, რომელიც წარმოადგენს დიდ ჰელსინკის. ქვეყნის სხვა მნიშვნელოვანი ქალაქებია: ტამპერე, ტურკუ, ოულუ, იოვიასკიოლია, კუოპიო და ლაჰტი.\n\nფინეთი მრავალი საუკუნის განმავლობაში შვედეთის ნაწილად ითვლებოდა, 1809 წელს ფინეთის დიდი სამთავრო შევიდა რუსეთის იმპერიის შემადგენლობაში. ქვეყანამ დამოუკიდებლობა 1917 წელს მოიპოვა, ამას მოჰყვა სამოქალაქო ომი და ომები საბჭოთა კავშირთან და ნაცისტურ გერმანიასთან, ცივი ომის დროს ქვეყანას ოფიციალური ნეიტრალიტეტი ჰქონდა გამოცხადებული. ქვეყანა შეუერთდა გაერთიანებული ერების ორგანიზაციას 1955 წელს, OECD-ს 1969 წელს, ევროკავშირს 1995 წელს, ფინეთი არის ევროზონის ერთ-ერთი დამაარსებელი სახელმწიფო.\n\n== სახელწოდება ==\n* '''ოფიციალური''': ქართულად - ფინეთის რესპუბლიკა; ფინურად - Suomen tasavalta; შვედურად - Republiken Finland.\n* '''ეტიმოლოგია''' - სახელი შესაძლოა მომდინარეობდეს გერმანიკული Fennland-ისაგან, რაც „მოხეტიალეებს“ უნდა ნიშნავდეს, ხოლო ეროვნულ ფორმას (Suomi) უკავშირებენ ბალტიურ ძირს, რომლის მნიშვნელობაა „მიწა, ქვეყანა“.\n* '''ქვეყნის კოდი''' - FI.\n\n== ისტორია ==\nფინეთის ისტორიაზე დიდი გავლენა მოახდინა მისმა ორმა მეზობელმა — შვედეთმა და რუსეთმა. XII საუკუნიდან მასზე შვედეთი ბატონობდა, 1809 წელს კი რუსეთმა თავისი იმპერიის ფარგლებში მოაქცია. მხოლოდ 1917 წელს, ოქტომბრის გადატრიალების შემდეგ გამოცხადდა ფინეთის დამოუკიდებლობა.\n\nარქეოლოგიურ მონაცემებზე დაყრდნობით, დღევანდელი ფინეთის ტერიტორია ჩვ. წ. აღ-მდე დაახლოებით 8500-იანი წლების ფარგლებში დასახლდა. აღმოჩენილი არტეფაქტების მიხედვით, შეგვიძლია დავასკვნათ, რომ ფინეთის დასახლების პერიოდი ემთხვევა ესტონეთის, რუსეთის ნაწილისა და ჩრდილონორვეგიის დასახლების პერიოდს. პირველი მოსახლები მონადირე-შემგროვებლები უნდა ყოფილიყვნენ. ისინი ქვის იარაღებს იყენებდნენ. პირველი მეთუნეობა ჩვ. წ. აღ-მდე 3000 წელს ჩაისახა, როდესაც აღმოსავლეთიდან მისულმა ხალხმა თიხის ჭურჭელი გააცნო ადგილობრივ მოსახლეობას. დაახლოებით 4500 წლის წინ, ფინელთა წინაპრებმა სოფლის მეურნეობასაც მიჰყვეს ხელი. ამის მიუხედავად, ქვეყნის ჩრდილოეთში მეთევზეობა და ნადირობა ეკონომიკის წამყვან დარგებად რჩებოდა. ბრინჯაოს და რკინის ხანა ფენოსკანდინავიურ და ბალტიურ რეგიონებთან მჭიდრო კონტაქტებით აღინიშნა.\n\nმეცნიერთა ჯგუფი დღემდე ვერ თანხმდება თუნდაც მიახლოებით თარიღზე, თუ როდის დაიწყო ფინეთის ტერიტორიაზე ფინურ-უგრული ან ინდოევროპული ენების გამოყენება.\n\nპირველი წერილობითი დოკუმენტი XII საუკუნეს განეკუთვნება.\n\n=== რუსეთის იმპერია ===\n\n=== მეორე მსოფლიო ომი ===\nthumb|230px|საბჭოთა კავშირის მიერ მიტაცებული ტერიტორიები\nთებერვლის რევოლუციის მიერ რუსეთის სამეფო ტახტის დამხობის შემდეგ, 1917 წლის 6 დეკემბერს ფინეთის პარლამენტმა ქვეყნის დამოუკიდებლობა გამოაცხადა. 1918 წლის იანვარში მათი დამოუკიდებლობა ბოლშევიკურმა რუსეთმა და მსოფლიოს მრავალმა ქვეყანამ აღიარა.\n\n1919 წელს ფინეთმა რესპუბლიკური კონსტიტუცია მიიღო. 1920 წელს საბჭოთა რუსეთთან მშვიდობისა და საზღვრების აღიარების ხელშეკრულება დაიდო, რომლის თანახმადაც ფინეთის საზღვრი ადრინდელი დიდი საჰერცეგოს საზღვრების მიხედვით განისაზღვრა.\n\n1939 წელს მოლოტოვ-რიბენტროპის პაქტით ფინეთი საბჭოთა კავშირის ინტერესეთა სფეროში შევიდა. რასაც 1939 წლის 30 ნოემბერს საბჭოთა კავშირის ფინეთის ტერიტორიაზე შეჭრა და ზამთრის ომი მოყვა. მრავალი წარმატებული თავდაცვითი ბრძოლების მიუხედავად, ფინეთმა დამოუკიდებლობა შეინარჩუნა, მაგრამ ტერიტორიები დაკარგა. ომი 1940 წლის 13 მარტს მოსკოვთან მშვიდობის ხელშეკრულების დადებით დამთავრდა.\n\n== გეოგრაფია ==\n\nმინი|მარცხნივ|250პქ|ფინეთის რუკა\n* '''ფართობი''' - 337 032 კვ. კმ.\n* '''ბუნება''': უმაღლესი მწვერვალი - ჰალტი 1328 მ; მდინარე - კემიოკი 483 კმ; ტბები (კვ. კმ) - დიდი საიმაა 4377, ინარი 1102, პაიანე 1054; კუნძულები (კვ. კმ) - სოისალო 1638, ალანდი 685, კემი 524, ჰაილუოტო, ვალგრუნდი; კლიმატი - კონტინენტური, სუბპოლარული.\n* '''ბუნებრივი რესურსები''' - საშენი ხე-ტყე, სპილენძი, თუთია, რკინის მადანი, ვერცხლი.\n\nფინეთი გეოგრაფიულად განსხვადება სკანდინავიის სხვა ქვეყნებისაგან. ქვეყანა მდებარეობს ევროპის კონტინენტის უკიდურეს ჩრდილოეთში, შემოსაზღვრულია ბალტიის ზღვითა და ბოტნიისა და ფინეთის ყურეებით, სახმელეთო მეზობლები კი არიან შვედეთი, ნორვეგია და რუსეთი. რეგიონის სხვა ქვეყნების მსაგვსად ფინეთის ტერიტორია მოქცეულია ჩრდილოეთის 60° პარალელის ჩრდილოეთით. ხმელეთის ფართობის დაახლოებით მეოთხედი და მთლიანი ფართობის მესამედი არქტიკული წრის ჩრდილოეთით მდებარეობს.\n\n=== კლიმატი ===\nკლიმატი ფინეთის ჩრდილოეთ ნაწილში სუბარქტიკულია, ხოლო სამხრეთში – ნახევრად კონტინენტური. საერთო ჯამში, ჰავა ნესტიანი და გრილია და ხასიათდება თბილი ზაფხულითა და ძალიან ცივი ზამთრით. ქვეყნის კლიმატს ასევე განაპირობებს როგორც მისი ჩრდილოეთით მდებარეობა, ასევე მისი ზღვისპირა მდებარეობა.\n\nზამთარი სამხრეთ ფინეთში გრძელდება 4 თვე. ყველაზე ცივი ზამთრის პერიოდში, ქვეყნის ამ ნაწილში, ტემპერატურა -20&nbsp;°C-ის ქვევითაა, ყველაზე თბილი ზაფხულის დღეებში კი შეიძლება 30&nbsp;°C-ს გადააჭარბოს. ზაფხული სამხრეთ ფინეთში გრძელდება 4 თვე. რაც შეეხება ჩრდილოეთ ფინეთს, იგი ხასიათდება ძალიან ცივი, 7-თვიანი ზამთრით და თბილი, მაგრამ ხანმოკლე, 2-თვიანი ზაფხულით.\n\nქვეყნის კლიმატზე უმნიშვნელოვანეს გავლენას ახდენს გოლფსტრიმის თბილი დინება.\n\n== სახელმწიფო ==\n\nthumb|230px|პრეზიდენტის რეზიდენცია\n* '''პოლიტიკური სისტემა''' - რესპუბლიკა.\n* '''სახელმწიფოს მეთაური''' - პრეზიდენტი საული ნიინისტე.    \n* '''მთავრობის მეთაური''' - პრემიერ-მინისტრი  სანა მარინი\n* '''საკანონმდებლო ორგანო''' - ერთპალატიანი პარლამენტი - ედუსკუნტა (200 წევრი).\n* '''ადმინისტრაციული დაყოფა''' - 19 რეგიონი და ალანდის კუნძულების ავტონომიური რეგიონი.\n\n== დემოგრაფია ==\n\nფინეთის მოსახლეობა შეადგენს 5,5 მლნ ადამიანს, საშუალო სიმჭიდროვე ყოველ კვადრატულ კილომეტრზე 17-ს. შედეგად, ფინეთი ევროპაში მესამე ყველაზე მეჩხერად დასახლებული სახელმწიფოა ისლანდიისა და ნორვეგიის შემდეგ. მოსახლეობის გადანაწილება საკმაოდ არათანაბარია: უდიდესი ნაწილი თავმოყრილია სამხრეთ-დასავლეთის პატარა სანაპირო ზოლში. ურბანიზაციის დონე 64 %-ს შეადგენს, მათ შორის, მხოლოდ ჰელსინკის მეტროპოლიაში 1 მილიონი ადამიანი ცხოვრობს. არქტიკულ ლაპლანდიაში კი კვადრატულ კილომეტრზე 2 ადამიანი მოდის.\n\n* '''მოსახლეობა''' - 5,536,146 (2020), მათ შორის 91,33 % ფინელები,  5,2 % შვედები.\n* '''ენები''' - ფინური და შვედური.\n* '''რელიგია''' - ევანგელურ-ლუთერანული მიმდინარეობის პროტესტანტიზმი — 70,9 %, მართლმადიდებლობა — 1,1 %, სხვა — 1,7 %, დაუზუსტებელი — 26,3 %.<ref></ref>\n* '''ქალაქები''' (ათ.) - ჰელსინკი (583, აგლომ. - 1.163), ესპოო (230), ტამპერე (201), ვანტაა (190), ტურკუ (178), ოულუ (125).\n\n== ეკონომიკა ==\nფინეთი განვითარებული ქვეყანაა, ე.ე.პ. მოცულობით (127 მლრდ $) მსოფლიოში 32-ე ადგილი უკავია.\n* '''ე.ე.პ. სტრუქტურა''' (%) - სოფლის მეურნეობა - 5, მრეწველობა - 34, მომსახურება - 61;\n* '''ე.ე.პ. ''' (1 სულზე) - 37 800 $.\n* '''ექსპორტი''' - ხე-ტყე, ავტომობილები, გემები, ტანსაცმელი, ავეჯი.\n* '''უდიდესიკომპანიები''' - ფინაირი, ნოკია, ტელია სონერა, ვალმეტი.\n* '''ბიუჯეტი''' - 36 100 მლნ $.\n* '''ვალუტა''' - ევრო (EUR); 2002 წლამდე ფინური მარკა.\n\n== მემკვიდრეობა ==\n\nthumb|[[ჰელსინკის ლუთერანული კათედრალი]]\n* ჰელსინკი - ტაძარი, სენატი, რუსული ეკლესია (ყველა XIX ს.);\n* ტამპერე - XX ს-ის ტაძარი;\n* ძველი რაუმა, სუომენლინას საზღვაო ციხე-სიმაგრე (XVIII ს.);\n* ფინური ეპოსი - კალევალა (1835-36).\n* ოლაფსბორგი - გვიანი შუასაუკუნეების ციხე-სიმაგრე. დაარსებულია 1475 წელს\n\n== ცნობილი ფინელები ==\n* მომღერალი – ტარია ტურუნენი;\n* არქიტექტორი – ალვარ აალტო;\n* კომპოზიტორი – იან სიბელიუსი;\n* მუსიკოსი – ტუომას ჰოლოპაინენი;\n* პოლიტიკოსები – იუჰო კუსტი პაასიკივი, ურჰო კეკონენი, მაუნო კოივისტო;\n* მწერლები – ელიას ლონროტი, ალექსის კივი;\n* თეოლოგი – მიკაელ აგრიკოლა;\n* სპორტსმენები – პაავო ნურმი, მიკა ჰაკინენი, იარი კური, იარი ლიტმანენი, კიმი რაიკონენი, სამი ჰიუპია.\n\n== სქოლიო ==\n\n\n\n\n\n\n\n \nკატეგორია:ევროპის ქვეყნები\nკატეგორია:ბალტიის ზღვის ქვეყნები\nკატეგორია:ევროკავშირის წევრი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/ფინეთი", "length": 8388}
{"id": "1661", "title": "შვედეთი", "text": "'''შვედეთი''' (), ოფიციალურად '''შვედეთის სამეფო''' (<ref name=\"UNGEGN\"> UNGEGN World Geographical Names, Sweden.</ref>) — ქვეყანა ჩრდილოეთ ევროპაში, სკანდინავიის ნახევარკუნძულზე. ესაზღვრება ნორვეგია დასავლეთიდან და ჩრდილოეთიდან, ხოლო ფინეთი აღმოსავლეთიდან. სამხრეთ-დასავლეთიდან ერესუნის, კატეგატისა და სკაგერაკის სრუტეები გამოჰყოფს დანიისგან. დანიასთან დაკავშირებულია ერესუნის სრუტეზე გამავალი ამავე სახელწოდების ხიდით. სამხრეთიდან და აღმოსავლეთიდან აკრავს ბალტიის ზღვა და ბოტნიის ყურე. ზღვით სამხრეთიდან ესაზღვრება დანია, გერმანია და პოლონეთი, აღმოსავლეთიდან ესტონეთი, ლატვია, ლიეტუვა და რუსეთი. შვედეთის შემადგენლობაშია კუნძულები გოტლანდი და ელანდი ბალტიის ზღვაში. 449 964 კმ² ფართობით შვედეთი უდიდესი ქვეყანაა ჩრდილოეთ ევროპაში, სიდიდით მესამე — ევროკავშირში, ხოლო სიდიდით მეხუთე — მთლიანად ევროპაში. დედაქალაქია სტოკჰოლმი. ოფიციალური ენაა შვედური. ეროვნული დღესასწაულია 6 ივნისი, დროშის დღე. ოფიციალური კალენდარი — გრიგორიანული. ფულის ერთეულია შვედური კრონა. მოსახლეობა არის 10,3 მილიონი ადამიანი,<ref name=population>Population შვედეთის სტატისტიკის სამსახური. აგვისტო 2020.</ref> მოსახლეობის სიმჭიდროვე დაბალია – 22 ად/კმ² (198-ე მსოფლიოში). შვედეთის მოსახლეობის 85% ქალაქებში ცხოვრობს; მოსახლეობა კონცენტირებულია შვედეთის სამხრეთ და ცენტრალურ ნაწილში.\n\nგეოგრაფიულად არის ფენოსკანდინავიის ნაწილი. ზღვის გავლენის გამო ქვეყნის კლიმატი ზომიერია. მიუხედავად გეოგრაფიული მდებარეობისა, შვედეთში ხშირად ვხვდებით თბილ ზაფხულს. ქვეყნის სამხრეთ და ჩრდილოეთ ნაწილების კლიმატი ერთმანეთისგან მკვეთრად განსხვავდება: ჩრდილოეთ ნაწილს ახასიათებს უფრო ცივი და თოვლიანი ზამთარი. ქვეყნის სამხრეთ მიწები ძირითადად სოფლის მეურნეობისთვის გამოიყენება, ხოლო ჩრდილოეთ ტერიტორიები უმეტესად ტყით არის დაფარული. ისტორიულ-გეოგრაფიული თვალსაზრისით შვედეთი იყოფა სამ რეგიონად: გეტალანდი, სვეალანდი და ნორლანდი.\n\nმმრათველობის მხრივ არის კონსტიტუციური მონარქია და საპარლამენტო დემოკრატია, სადაც საკანონმდებლო ძალაუფლება გადაცემული აქვს 349-წევრიან რიქსდაგს. არის უნიტარული სახელმწიფო, რომელიც შედგება 21 ლენისა და 290 მუნიციპალიტეტისგან. ერთ სულ მოსახლეზე მშპ-ის (ნომინალი) მიხედვით არის მსოფლიოს მე-12 ქვეყანა; აგრეთვე ქვეყანაში მაღალ დონეზეა ცხოვრების ხარისხი, ჯანმრთელობა, განათლება, სამოქალაქო თავისუფლებების დაცვა, ეკონომიკური კონკურენცია, შემოსავლის თანასწორობა, გენდერული თანასწორობა, კეთილდღეობა და ადამიანის განვითარება.<ref name=\"OECD Better Life Index\"></ref><ref name=\"wefcomp\"></ref> შვედეთი ევროპის კავშირს 1995 წლის 1 იანვარს შეუერთდა, თუმცა 2003 წლის რეფერენდუმის შემდეგ უარი თქვა ევროზონის წევრობაზე. შვედეთი არის გაერთიანებული ერების ორგანიზაციის, NATO-ს, ჩრდილოეთის საბჭოს, ევროპის საბჭოს, მსოფლიო სავაჭრო ორგანიზაციისა და ეკონომიკური თანამშრომლობისა და განვითარების ორგანიზაციის (OECD) წევრ.\n\n== სახელწოდება ==\nშვედური თვითდასახლებაა Sverige ანუ Svea-rike — „სვეას სახელმწიფო“. თვით ხალხის ეთნონიმი შესაძლოა ძველნორვეგიული წარმოშობისა იყოს Svithjoth, სადაც Svi-ის მნიშვნელობა უცნობია, ხოლო გერმანიკულ ენაზე thjod „ხალხს“ შეესატყვისება.\n\n== გეოგრაფია ==\n\nმინი|200პქ|შვედეთის ფიზიკური რუკა\nthumb|კუნძული სანდჰამნი, სტოკჰოლმის არქიპელაგი\nშვედეთი მდებარეობს ჩრდილოეთ ევროპაში, ზომიერი სარტყლის ჩრდილოეთ ნაწილში. ქვეყანა მოქცეულია ჩრდილოეთ განედების 55° და 70°-სა და აღმოსავლეთ გრძედების 11° და 25°-ს შორის. გეოგრაფიულად არის ფენოსკანდინავიის ნაწილი. ნაპირები უმთავრესად კლდოვანია. სამაპიროს გაყოლებით ბევრი წვრილი კუნძული და შხერია. შვედეთის რელიეფის ფორმირებაზე დიდი გავლენა მოახდინა მეოთხელმა გამყინვარებამ. \n\nაღმოსავლეთით გარს ეკვრის ბალტიის ზღვა ბოტნიის ყურით, რომელიც ქვეყნის სანაპირო ზოლსა და სკანდინავიის ნახევარკუნძულის აღმოსავლეთ ნაწილს ადგენს. ქვეყნის ჩრდილოეთით სკანდინავიის მთები შვედეთს ნორვეგიისგან ყოფს. ამ მთებშია შვედეთის უმაღლესი მწვერვალი მთა კებნეკაისე (2097 მ.). შვედეთის საზღვარი ნორვეგიასთან (სიგრძე 1,619 მ) არის ევროპის ყველაზე გრძელი უწყვეტი საზღვარი. სკანდინავიის მთებს აღმოსავლეთით ეკვრის ნორლანდის ზეგანი (200-800 მ.). სამხრეთ-აღმოსავლეთით ესაზღვრება ფინეთი. ზღვით ესაზღვრება დანია, გერმანია, პოლონეთი, რუსეთი, ლიეტუვა, ლატვია და ესტონეთი; აგრეთვე იგი სამხრეთ-აღოსავლეთით, ერესუნის ხიდით უკავშირდება დანიას. შვედეთის ცენტრალური ნაწილი უჭირავს ტბებიან დაბლობს, სამხრეთი ნაწილი სმოლანდის მაღლობს და სკონეს ნახევაკუნძულს. ყველაზე დაბალი სიმაღლე შვედეთში ფიქსირდება ჰამარსჯონის ტბის ყურეში, კრისტიანსტადის მახლობლად, ზღვის დონიდან 2,41 მ. 449 964 კმ² ფართობით შვედეთი სიდიდით მსოფლიოში 55-ე, ევროპაში მე-5, ხოლო ჩრდილოეთ ევროპაში პირველ ადგილს იკავებს.<ref></ref> \n\nშვედეთის დაახლოებით 15% მდებარეობს არქტიკის წრის ჩრდილოეთით. სამხრეთ შვედეთი ძირითადად გამოიყენება სოფლის მეურნეობისთვის, ხოლო, ჩრდილოეთით ვხვდებით ტყის საფარს. ქვეყნის ყველაზე დიდი კუნძულებია გოტლანდი და ელანდი. ქვეყნის ტერიტორიის დაახლოებით 65% ტყით არის დაფარული. ჩრდილოეთ განედის 60°-ის ჩრდილოეთით  ეწერ ნიადაგზე ჭარბობს ტაიგა, სამხრეთით, კორდიან-ეწერ ნიადაგებზე შერეული ტყეებია, სკონეს ნახეარკუნძულზე — ფართოფოთლიანი. შვედეთის ტერიტორიის 14% უჭირავს ჭაობებს, უმთავრესა დნორლანდში.\n\nშვედეთის ბუნებრივი რესურსებია თუთია, რკინის მადანი, ტყვია, სპილენძი, ვერცხლი, საშენი ხე-ტყე, ურანი, ჰიდრორესურსები, მანგანუმი, მინერალური წყალი.\n\n===კლიმატი===\nშვედეთის უმეტეს ნაწილში (გარდა ჩრდილოეთისა) მოქცეულია ზომიერი კლიმატის სარტყელში, რომელიც ხასიათდება ოთხი განსხვავებული სეზონით და მთელი წლის განმავლობაში ზომიერი ტემპერატურით. უკიდურეს სამხრეთ წერტილებში ზამთარი, როგორც წესი, სუსტია; თოვლის და ყინვის პერიოდი შედარებით მცირეა; შესაძლებელია შემოდგომიდან გაზაფხულის პერიოდი მკაფიო ზამთრის გარეშე მოვიდეს. ქვეყნის ტერიტორია კლიმატის მიხედვით იყოფა სამ ტერიტორიად: უკიდურეს სამხრეთ ნაწილი ოკეანური კლიმატით, ცენტრალური ნაწილი ნოტიო კონტინენტური კლიმატით და უკიდურესი ჩრდილოეთი ნაწილი სუბარქტიკული კლიმატით. ამასთან, შვედეთი გაცილებით უფრო თბილია და მშრალია ვიდრე მსგავს განედებს შორის მოქცეული სხვა ადგილები; ასეთი კლიმატი ძირითადად გამოწვეულია გოლფსტრიმისა<ref></ref><ref></ref> და ძირითადი დასავლეთის ქარების ნაკადის გამო, რომელიც დედამიწის ბრუნვის მიმართულებით არის გამოწვეული. გეოგრაფიული მდებარეობის გამო, შვედეთში დღეების ხანგრძლოვობა ერთმანეთისგან მკვეთრად განსხვავდება. დედაქალაქში, სტოკჰოლმში, დღის შუქი ივნისის ბოლო პერიოდში 18 საათზე მეტ დროს გრძელდება, მაგრამ დეკემბერში დღის ხანგრძლივოდა დაახლოებით 6 საათია. შვედეთი მზის სხივებს ყოველწლიურად 1,100-1,900 საათის განმავლობაში იღებს.<ref></ref> ივლისის საშუალო ტემპერატურა სამხრეთში 15-17,5 გრადუსია, ჩრდილოეთში 10-11°C; ხოლო იანვრის თვეში საშუალო ტემპერატურა სამხრეთით 0-დან 5°C-მდეა, ხოლო ჩრდილოეთში -6-14°C. შვედეთში ყველაზე მაღალი ტემპერატურა, 38 გრადუსი, დაფიქსირდა 1947 წელს მალილაში, ხოლო ყველაზე დაბალი ტემპერატურა, —52.6 გრადუსი, აღრიცხეს 1966 წლის 2 თებერვალს ვოგატჯალმში.<ref></ref> ნალექები მთაში 1500-1700 მმ-მდეა, სამხრეთ ნაწილში 70-800 მმ, ჩრდილო-აღმოსავლეთ ნაწილში 300-600 მმ წელიწადში.\n\n===შიგა წყლები===\nშვედეთის ტერიტორიის დაახლოებით 9% უჭირავს ტბებს. უდიდესი ტბებია ვენერნი, ვეტერნი, ელმარენი, მელარენი. ვენერნი არის ევროპის მესამე უდიდესი ტბა რუსეთში მდებარე ლადოგისა და ონეგის ტბების შემდეგ. შვედეთში ჭარბობს მოკლე წყალუხვი მდინარეები. ჰიდროენერგიის მარაგით შვედეთი ნორვეგიის შემდეგ მეორე ადგილზეა ევროპაში. \n\n\n=== ფლორა და ფაუნა ===\nსკანდინავიის მთებში მთა-ტაიგის მცენარეულობის ზემოთ არყის ტაბრეცილი ტყეებია, რომელიც დაჭაობებულ მთის ტუნდრაში გადადის. ვაკეზე და ზღვის სანაპიროს გაყოლებით მანანიანი და მდელოებია.\n\nშვედეთში ძუძუმწოვრები მრავარფეროვანი სახით არ არიან წარმოდგენილნი, თუმცა, მათი რაოდენობა მეტად მაღალია. ლაპლანდიაში არის ჩრდილოეთის ირემის. ტყეებში ასევე ბინადრობს ცხენირემი, შველი, ციყვი, კურდღელი, მელა, კვერნა, ჩრდილოეთ ტაიგაში — ფოცხვერი, მურა დათვი, სამურავი, ლემინგი. ფრინველები 340 სახეობამდეა, თევზები - 160 სახეობა. \n\nპირველი ეროვნული პარკი შვედეთში ჯერ კიდევ 1909 წელს შექიმნა. 1964 წელს გარემოს დაცვის შესახებ კანონი შევიდა ძალაში და რეგულარულად დაიწყო ეროვნული პარკების გაჩენა. ახლა ქვეყანაში 16 ეროვნული პარკი და 900 ნაკრძალია. ვინდელფოლენის დაცულ ტერიტორია 562,772 ჰა ფართობით არის ევროპის ერთ-ერთი უდიდესი დაცული ტერიტორია.\n\n== ისტორია ==\n\nმინი|250პქ|შვედეთის სამეფო 1560-1660 წლებში\nthumb|მეფე [[გუსტავ ვაზა]]\nადამიანის კვალი შვედეთის ტერიტორიაზე ძვ. წ. IX-VIII ათასწლეულს განეკუთვნება. ტაციტუსის ცნობით ძვ. წ. II ათასწლეულში კონტინენტური ევროპიდან შვედეთის ტერიტორიაზე გადავიდნენ მესაქონლე ტომები, რომლებმაც დაიმორჩილეს მკვიდრი მოსახლეობა. ახალი წელთაღრიცხვით პირველ საუკუნეებში შვედეთის ტერიტორიაზე ჩრდილო გერმანული ტომები სვიონები, გაუტები და სხვები ცხოვრობდნენ. ახალი წელთაღრიცხვის დამდეგიდან მოიშალა პირველყოფილი თემური წყობილება. ტომები და ტომთა კავშირები დაემორჩილნენ სამხედრო ბელადებს, კონუნგებს. დამყარდა სავაჭრო კავშირები რომთან და მის გერმანულ პროვინციებთან, V საუკუნიდან ფრანკებთან, დასავლეთ სლავებთან, აღმოსავლეთ ბალტიისპირეთის ხალხებთან. შვედი ვიკინგები ვაჭრობდნენ და თავს ესხმოდნენ მეზობლებს, მათ შორის კიევის რუსეთს, ბიზანტიას და სხვა. \n\nXI საუკუნეში იწყება შვედეთის გაქრისტიანება. ფეოდალური ურთიერთობების ჩამოყალიბება შვედეთში ნელა მიმდინარეობდა. გლეხობას გააჩნდა პირადი თავისუფლება. მოლაშქრეებისგან და მეფის მსახურებისგან ჩამოყალიბდა ფეოდალური კლასი. 1164 წელს უფსალაში შეიქმნა საეპისკოპოსო. 1335 წელს გაუქმდა მონობა. თავისუფალი მოსახლეობა დაიწყო გადასახადის გადამხდელ არამსახედრო ვალდებულ უმრავლესობად და დაუბეგრავ ფრელსებად (რაინდობა). შვედეთის ადრეფეოდალური ცენტრალიზაცია დასრულდა ფოლკუნგების დინასტიის (1250-1363) დამაარსებლის ბირგერ იარლის და მისი შვილების მმართველობის დროს. XII საუკუნის შუა წლებიდან შვედეთის მმართველებმა დაიწყეს ფინეთის დაპყრობა, რაც XIV საუკუნეში დასრულდა. ნორვეგიასთან გაერთიანების (1319-1355) შემდეგ მეფედ არჩიეს ნორვეგიის მეფე მაგნუს ერიქსონი. მისი მმართველობის დროს სამეფო ხელისუფლება შეიზღუდა სამეფო საბჭოთი (რიქსროდი), შემუშავდა კანონთა კრებული (ლანდსლაგი), ქვეყანა დაიყო პროვინციებად, რომლებსაც სათავეში ჩაუდგნენ მეფისნაცვლები. ამის შემდეგ მოხდა გაერთიანება დანიასთან. 1397 წელს გაფორმდა კალმარის უნია, რომელმაც ჩრდილოეთის ქვეყნები ერთ სახელმწიფოდ გააერთიანა. დანია შეეცადა შვედეთზე გაბატონებას, რასაც მოჰყვა ანტიდანიური ენგელბრექტ ენგელბრექტსონის აჯანყება. 1448 წელს დანიასთან უნია პრაქტიკულად გაუქმდა. 1471 წელს დანიაზე გამარჯვების შედეგად შვედეთმა გარკვეულ დამოუკიდებლობას მიაღწია. 1471-1520 წლებში შვედეთს მართავდნენ სტურეს საგვარეულოს რეგენტები. მათი მმართველობის დროს განტკიცდა ცენტრალური ხელისუფლება, განვითარდა ეროვნული კულტურა. 1477 წელს უფსალაში დაარსდა ჩრდილოეთ ევროპაში პირველი უნივერსიტეტი. მრავალ ქალაქში დამყარდა ამქრული წყობილება. \n\n1520 წელს დანიის მეფე კრისტიან II-მ, კათოლიკური ეკლესიის დახმარებით, ძალის გამოყენებით აღადგინა დანია-შვედეთის უნია, რასაც მოჰყვა სტოკჰოლმის სისხლიანი აბანო. დანიელთა ბატონობას ბოლო მოეღო 1521 წელს გუსტავ ერიქსონის აჯანყების შედეგად. კათოლიკე პრელატები მიემხრნენ დანიელებს, რაც 1527-1539 წლებში იქცა საეკლესიო მიწების სეკულარიზაციის და ლუთერანული რეფორმაციის გატარების საბაბად. ამ მიზნით მოწვეულ იქნა ვესტეროსის რიქსდაგები და განტკიცდა ლუთერანობა. შვედეთის სამეფო ტახტზე კი ავიდა გუსტავ ერიქსონი, რომელმაც დაამკვიდრა ვაზათა დინასტია, რის შემდეგაც შვედეთის მონარქია არჩევითის ნაცვლად მემკვიდრეობითი გახდა. გუსტავის მიერ ძალაუფლების განმტკიცებას და გლეხთა მდგომარეობის გაუარესებას მოჰყვა გლეხთა აჯანყებები. XVI საუკუნის შუა წლებიდან შვედეთმა დაიწყო ბრძოლა ბალტიის ზღვაზე ბატონობისთვის. განაახლა აგრესია აღმოსავლეთით, რასაც მოჰყვა შვედეთ-რუსეთის ომი (1555-1557). ერიკ XIV-მ (1560-1568) ისარგებლა ლივონიის ომით და 1561 წელს დაიკავა რეველი და ჩრდილოეთ ესტონეთი. 1592-1599 წლებში შვედეთსა და რეჩ პოსპოლიტას შორის დაიდო პირადი უნია. 1570-1595 წლებში ამ უნიამ გაიმარჯვა რუსეთის სამეფოსთან ომში, მაგრამ შვედეთს პოლონეთიდან ემუქრებოდა კონტრრეფორმაციის საფრთხე, ამიტომ შვედეთა უნია გააუქმა. უნიის გაუქმებას მოჰყვა შვედეთსა და რეჩ პოსპოლიტას შორის ხანგრძლივი დაპირისპირება ბალტიისპირეთის დაუფლებისთვის. \n\nშვედეთი ამ დროს აღმავლობის გზაზე იდგა. XVI საუკუნეში გაიზარდა მისი საგარეო ვაჭრობა, XVII საუკუნის I ნახევარში განვითარდა სამთამადნო მრეწველობა, ამავე საუკუნის შუა წლებში ჩაისახა ადრეკაპიტალისტური წარმოება, დაიწყო კაპიტალის დაგროვება. გუსტავ II ადოლფის მეთაურობით შვედეთმა წარმატებას მიაღწია რუსეთთან 1610-1615 და რეჩ-პოსპოლიტასთან 1610-1611 და 1617-1629 წლების ომებში. 1630 წელს შვედეთი მონაწილეობდა ოცდაათწლიან ომში ანტიჰაბსბურგული კოალიციის მხარეს. ომი დასრულდა 1648 წელს ვესტფალიის ზავით. 1643-1645 და 1657-1660 წლებში დანიის წინააღმდეგ ომების შედეგად შვედეთმა დაიპყრო დანიის სამფლობელო სკანია სკანდინავიის ნახევარკუნძულის სამხრეთ ნაწილში და აღმოსავლეთ ნორვეგიის ნაწილი. XVII საუკუნის ომების შედეგად შვედეთი ევროპაში ერთ-ერთ უძლიერეს სახელმწიფოდ იქცა. დედოფალ კრისტინას (1632-1654) მმართველობის დროს სახნავი მინდვრების 70% თავადაზნაურთა ხელში გადავიდა. კარლ XI-მ (1660-1697) გაატარა რედუქცია, რომლის შედეგად მიწების 50% სამეფო ხელისუფლებას დაუბრუნდა. რედუქციამ ხელი შეუწყო შვედეთის კაპიტალისტურ სახელმწიფოდ ჩამოყალიბებას. 1680 წელს შვედეთში დამყარდა აბსოლუტური მონარქია. XVIII საუკუნის დამდეგს შვედეთი რკინის მთავარი ექსპორტიორი და მარცვლეულის მთავარი იმპორტიორი იყო ევროპაში. სამხედრო-ეკონომიკური უპირატესობის გამო მან წარმატება მოიპოვა ჩრდილოეთის ომში (1700-1721), დაამარცხა რუსეთი პოლტავისა და განგუტის ბრძოლებში. მაგრამ ფართო ტერიტორიებზე გაშლილი დაპყრობილი მიწები ვეღარ შეინარჩუნა. 1721 წლის ნიშტადტის საზავო ხელშეკრულებით შვედეთმა რუსეთს დაუთმო თავისი ყველა სამფლობელო ბალტიისპირეთში, სამხრეთ-დასავლეთი კარელია და ვიბორგი. კარლ XII-ის სიკვდილის შემდეგ შვედეთში დასრულდა აბსოლუტიზმის პერიოდი. 1719-1723 წლებში მეფის ხელისუფლება მკვეთრად შეიზღუდა რიქსროდითა და რიქსდაგით. XVIII საუკუნის 30-იან წლებში შეიქმნა „ქუდების“ პარტია, რომელმაც 1738 წელს კავშირი შეკრა საფრანგეთთან და ჩამოაგდო კანცლერ ჰურნის მთავრობა. „ქუდების“ პარტიის მთავრობის მიერ დაწყებული ომი რუსეთთან (1741-1743) დასრულდა შვედეთის მარცხით და აბოს ხელშეკრულებით. შვედეთი დამარცხდა 1756-1763 წლების შვიდწლიან ომშიც. 1773 წელს მეფე გუსტავ III-მ განახორციელა მშვიდობიანი სახელმწიფო გადატრიალება, აკრძალა პოლიტიკური პარტიები, შეზღუდა რიქსდაგის უფლებამოსილებები, გაზარდა მეფის ძალაუფლება და თავად-აზნაურთა პრივილეგიები. \n\nმიუხედავად ამ გადატრიალებისა, XIX საუკუნეში გაღრმავდა ფეოდალური ურთიერთობის დაშლა. 1807-1827 წლის აგრარულმა რეფორმებმა და ტყის მასივების პრივატიზაციამ მოშალა სამიწათმოქმედო თემი. 1809 წლის გადატრიალების შედეგად გუსტავ IV ადოლფი ჩამოაგდეს. იმავე წლის ივნისში მიღებულ იქნა კონსტიტუცია, რომელიც მეფის ხელისუფლებას ზღუდავდა რიქსდაგის სასარგებლოდ. 1818 წელს შვედეთის მეფედ არჩეულ იქნა ნაპოლეონის ყოფილი მარშალი ჟან ბატისტ ჟიულ ბერნადოტი, რომელიც გამეფდა კარლ XIV-ის სახელით და საფუძველი ჩაუყარა ბერნადოტების დინასტიას, რომელიც დღემდე შვედეთის სამეფო დინასტიაა. 1860-იან წლებში რკინიგზის მშენებლობა ქვეყნის აღმშენებლობის საწინდარი გახდა. თანდათან გაჩნდა პირველი საწარმოები ელექტროტექნიკისა და ქიმიის დარგში. გაყვანილ იქნა ტელეგრაფი. 1864 წელს გამოცხადდა სავაჭრო-სამრეწველო საქმიანობის სრული თავისუფლება. დაარსდა მსვილი კერძო ბანკები და სააქციო საზოგადოებები. დაიწყო სოფლის მოსახლეობის მასობრივი ემიგრაცია აშშ-ში. 1865-1866 წლებში ჩამოყალიბდა არაწოდებრივ, მხოლოდ ქონებრივ ცენზზე დაფუძნებული ორპალატიანი რიქსდაგი. XIX საუკუნის ბოლო მესამედში ინდუსტრიალიზაციამ უმაღლეს საფეხუს მიაღწია. 1876 წელს დაარსდა საქვეყნოდ ცნობილი კომპანია ერიქსონი. ინდუსტრიალიზაციას თან სდევდა მუშათა მოძარაობის აღმავლობა (მეტალურგთა გაფიცვა 1905, საყოველთაო გაფიცვა, 1909). გაჩნდა პოლიტიკური პარტიები. 1889 წელს დაარსდა შვედეთის სოციალ-დემოკრატიული პარტია, 1904 წელს — შვედეთის ზომიერი პარტია. პარტიები იბრძოდნენ საპარლამენტო რეფორმებისთვის. 1905 წელს მშვიდობიანად დაიშალა ნორვეგია-შვედეთის უნია. 1907-1909 წლებში განხორციელდა საპარლამენტო რეფორმა. \n\nპირველი მსოფლიო ომის დროს შვედეთმა სამხედრო ნეიტრალიტეტი შეინარჩუნა, თუმცა პრაქტიკულად ეჭირა პროგერმანული პოზიცია. 1916 წელს წყალქვეშა ომმა და ბლოკადამ შვედეთში საწვავის და წარმოების კრიზისი გამოიწვია. ამ დროს შვედეთს მართავდა დაგ ჰამარშელდის მთავრობა. 1918 წელს შვედეთმა შეწყვიტა ვაჭრობა საბჭოთა რუსეთთან. 1920 წელს შვედეთის სათავეში პირველად მოვიდა სოციალ-დემოკრატიული პარტია. 1921 წელს შემოღებულ იქნა ხმის მიცემის საყოველთაო უფლება. 1920 წელს შვედეთი გახდა ერთა ლიგის ერთ-ერთი დამფუძნებელი. ერთა ლიგამ 1921 წელს შვედეთსა და ფინეთს შორის სადავო ალანდის კუნძულები ფინეთს მიაკუთვა. შევდეთი უკმაყოფილო იყო ამ გადაწყვეტილებით, თუმცა შეეგუა მას. 1924 წელს დაამყარა დიპლომატიური ურთიერთობები საბჭოთა კავშირთან. ომისმშედგომ პერიოდში აღმავლობა განიცადა შვედეთში წარმოებამ და კაპიტალმა. ამავდროულად, 1920-1932 წლებში 11-ჯერ შეიცვალა ქვეყნის მთავრობა. 1932-1946 წლებში 101 დღის გამოკლებით მთავრობას სათავეში ეგდა სოციალ-დემოკრატი პერ ალბინ ჰანსონი. მისი მმართველობის პერიოდში მთავარი საგარეო გამოწვევა იყო საბჭოთა კავშირისა და ნაცისტური გერმანიის საფრთხეებთან გამკლავება. 1936-1939 წლებში მთავრობამ გაატარა მნიშვნელოვანი სოციალური რეფორმები, გაიზარდა სახელმწიფოს როლი ეკონომიკაში. შვედეთმა მეორე მსოფლიო ომის დროსაც შეინარჩუნა ნეიტრალიტეტი. მიუხედავად ამისა სსრკ-ფინეთის ომში სამხედრო დახმარებას უწევდა ფინეთს. \n\nომისშემდგომ პერიოდში შვედეთის მთავრობას ხელმძღვანელობდა სოციალ-დემოკრატი ტაგე ერლანდერი. ის პრემიერ-მინისტრი იყო 1946-1969 წლებში. ამ დროს ხელისუფლებამ არაერთი სოციალური და შრომითი რეფორმა გაატარა. ამ პერიოდის ეკონომიკურმა ზრდამ ქვეყანაში ცხოვრების დონის ამაღლება გამოიწვია. ეროვნული უსაფრთხოების პოლიტიკა იკვებებოდა სამხედრო ნეიტრალიტეტის იდეით. შვედეთი თავს იკავებდა როგორც ნატოს, ასევე ვარშავის პაქტისაგან. 1946 წელს შვედეთი შევიდა გაეროში. 1948 და 1958 წლებში მიიღეს შეიარაღებული ძალების მოდერნიზაციის პროგრამა. 1949 წელს შვედეთი შევიდა ევროპის საბჭოში. 1952 წელს შვედეთი გახდა ჩრდილოეთის საბჭოს თანადამფუძნებელი. 1950-აინ წლებში აქტიურად იდგა ბირთვული საკითხი. შვედეთის მთავრობამ უარი თქვა არმიის ბირთვული იარაღით აღჭურვაზე, თუმცა 1959 წელს არ დაუჭირა მხარი სსრ-სა და ფინეთის წინადადებაზე ჩრდილოეთის ქვეყნების უბირთვო ზონად გამოცხადების შესახებ. 1950-იან წლებში გაფართოვდა სახელმწიფო ეკონომიკის სექტორი, ჩამოყალიბდა შერეული ეკონომიკა,  1960-იან წლებში შეიქმნა სახელმწიფო საინვესტიციო ბანკი, სახელმწიფო საწარმოები. 1969-1976 წლებში შვედეთის პრემიერ-მინისტრი იყო ულოფ პალმე. 1970 წლიდან რიქსდაგი გახდა ერთპალატიანი. 1970-იანი წლების ბოლოს შვედეთში ეკონომიკური მდგომარეობა გაუარესდა, განსაკუთრებით პრობლემური გახდა ენერგოდამოუკიდებლობის საკითხი. ბირთვული ენერგეტიკის კრიტიკამ ახალი რეაქტორების შენება დაბლოკა. 1974-1975 წლები განხორციელდა საკონსტიტუციო რეფორმა, რომლის შედეგადაც ახალი სახე მიიღო ქვეყნის კონსტიტუციამ, მეფეს დარჩა მხოლოდ წარმომადგენლობითი და ცერემონიული როლი. მნიშვნელოვანი მოვლენა იყო 1976 წლის არჩევნები, სადაც სოციალ-დემოკრატები დამარცხდნენ, რამაც დაასრულა ამ პარტიის 40 წლიანი მმართველობა. 1976-1982 წლებში შვედეთი იმართებოდა ცენტრისტული პარტიის მიერ და პრემიერ-მინისტრი იყო ტ. ფელდინი. 1982-1986 წლებში პრემიერ-მინისტრის პოსტი კვლავ ულოფ პალმემ დაიკავა, რომელიც მოკლეს 1986 წელს. \n\n1990-იანი წლების დასაწყისში შვედეთში უძრავი ქონების კრიზისი დაიწყო. შვედეთის მთლიანი შიდა პროდუქტი დაეცა 5%-ით. ამაზე საპასუხოდ, ზომიერი პარტიის მთავრობის და პრემიერ კარლ ბილდტის მმართველობის დროს შემცირდა სახელმწიფოს როლი და მოხდა სკოლებისა და სახელმწიფო სერვისების ნაწილობრივი პრივატიზაცია. 1994 წელს მოსახლეობამ რეფერენდუმზე 52,3%-ით მხარი დაუჭრა შვედეთის გაწევრიანებას ევროკავშირში, რაც განხორციელდა 1995 წელს. თუმცა 2003 წელს ასევე რეფერენდუმით შვედეთმა უარი თქვა ევროზონაში გაწევრიანებაზე. შვედეთი მჭიდროდ თანამშრომლობდა ნატოსთან სამხედრო ტექნოლოგიებისა და ინდუსტრიის დარგში. ამასთან, აწარმოებდა იარაღის ექსპორტს. 2010-იან წლებში გაზრდილი იმიგრაციის შედეგად შვედეთი თანდათანობით გახდა მრავალეთნიკური და მულტიკულტურული სახელმწიფო. შვედეთში მნიშვნელოვანი კრიზისი გამოიწვია 2015 წლის იმიგრაციულმა ნაკადებმა. შვედეთის მთავრობას მონაცვლეობით მართავენ სოციალ-დემოკრატიული და ზომიერი პარტიები. 2022 წელს, რუსეთის უკრაინაში შეჭრის საპასუხოდ, შვედეთმა განაცხადა NATO-ს წევრობის განზრახვის შესახებ და 2024 წლიდან ოფიციალურად გახდა NATO-ს წევრი.\n\n== პოლიტიკური სისტემა==\n\n\nშვედეთი  კონსტიტუციური მონარქიაა. მოქმედებს შვედეთის კონსტიტუცია, რომელიც 4 აქტისგან შედგება. საკანონმდებლო ორგანოა ერთპალატიანი პარლამენტი რიქსდაგი, რომელსაც ჰყავს 349 წევრი და დაარსებულია 1435 წელს. პარლამენტი საყოველთაო არჩევნებით ოთხ წელიწადში ერთხელ კომპლექტედება. სახელმწიფოს მეთაურია მეფე. შვედეთის სამეფოს სათავეში 1818 წლიდან დგას ბერნადოტების სახლი. შვედეთის მეფეები იყვნენ ოსკარ II (1872-1907), გუსტავ V (1907-1950), გუსტავ VI ადოლფი (1950-1973), კარლ XVI გუსტავი (1973-დან). მეფეს რეალური ძალაუფლება არ გააჩნია. აღმასრულებელი ხელისუფლება ეკუთვნის შვედეთის მთავრობას, რომელიც უფებამოსილია დაითხოვოს რიქსდაგი და დანიშნოს რიგგარეშე არჩევნები. მთავრობის ხელმძღვანელია პრემიერ-მინისტრი, რომელსაც ნიშნავს რიქსდაგი. მთავრობა ანგარიშვალდებულია პრემიერ-მინისტრის წინაშე. მოქმედი პრემიერ-მინისტრია მაგდალენა ანდერსონი (2021-დან).\n\nშვედეთში რვა ძირითადი პოლიტიკური პარტიაა. შვედეთის სოციალ-დემოკრატიული პარტია და შვედეთის ზომიერი პარტია მონაცვლეობით აკომპლექტებენ შვედეთის მთავრობას 1980-იანი წლებიდან დღემდე. სხვა მნიშვნელოვანი პარტიებია შვედეთის ცენტრის პარტია,  შვედეთის მემარცხენე პარტია და შედარებით ახალი პოლიტიკური ძალა შვედი დემოკრატები (დაარსდა 1988 წელს). \n\nადმინისტრაციულად შვედეთი იყოფა  21 ოლქად, ლენად. ლენები შეიქმნა 1634 წელს, რამაც ჩაანაცვლა შვედეთის ისტორიულ პროვინციებად დაყოფის სისტემა. ლენები იყოფა კომუნებად. შვედეთში სულ 290 კომუნაა. მოსახლეობის რაოდენობის მიხედვით უდიდესია დედაქალაქის, სტოკჰოლმის მუნიციპალიტეტი, ხოლო ყველაზე მცირე მუნიციპალიტეტებში მცხოვრებთა რიცხვი 3 ათასზე ნაკლებია. შვედეთში ერთ მუნიციპალიტეტში მცხოვრებთა საშუალო რაოდენობა შეადგენს 35,6 ათას ადამიანს.\n\nშვედეთის სახელმწიფო სიმბობლოებია შვედეთის გერბი და შვედეთის დროშა.\n\n== დემოგრაფია ==\n\n2020 წლის ნოემბრის მონაცემებით შვედეთის მთლიანი მოსახლეობა 10,380,245 ადამიანის ტოლია.<ref name=\"population\" /> 10 მილიონს მოსახლეობამ პირველად 2017 წლის 20 იანვარს გადაააჭარბა.<ref></ref><ref></ref> მოსახლეობის უმრავლესობას შეადგენენ შვედები. შვედეთი, რომელიც 1980-იან წლებში ეთნიკურად ერთგვაროვანი ქვეყანა იყო, გლობალიზაციის პარალელურად სულ უფრო მრავალეთნიკური და მრავალენოვანი ხდება. დღესდღეობით ქვეყნის ყოველ მეოთხე მოქალაქე (24,9%) არის იმიგრანტი, ხოლო ყოველ მესამე მოქალაქეს (32,3%) მინიმუმ ერთი მშობელი ჰყავს დაბადებული საზღვარგარეთ.<ref></ref> მნიშვნელოვანი ეთნიკური უმცირესობებია საამები და ფინელები. \n\nმოსახლეობის სიმჭიდროვე არის 22,5 ადამიანი კმ²-ზე; აღნიშნული მაჩვენებელი ქვეყნის სამხრეთ ნაწილში ბევრად მაღალია, ვიდრე ჩრდილოეთში. მთლიანი მოსახლეობის დაახლოებით 85% ქალაქებში ცხოვრობს. ქვეყნის დედაქალაქ სტოკჰოლმის მოსახლეობა დაახლოებით 950 000 ადამიანია, ხოლო სტოკჰოლმის მეტროპოლია 2,3 მილიონ ადამიანს მოიცავს. მოსახლეობის სიდიდით მეორე და მესამე ქალაქებია გეტებორგი და მალმე. გეტებორგის მეტროპოლიის მოსახლეობა დაახლოებით 1 მილიონია. სკონეს დასავლეთ ნაწილში, ერესუნის სრუტის გასწვრივ მოსახლეობა დაახლოებით 4 მილიონს შეადგენს. დიდი ქალაქების გარდა, მოსახლეობის მაღალი სიმჭიდროვეა ესტერგეტლენდის სასოფლო-სამეურნეო ნაწილში, დასავლეთ სანაპიროზე, მალარენის ტბის გარშემო და უფსალას გარშემო მდებარე სასოფლო-სამეურნეო ტერიტორიებზე.  \n\n1820-დან 1930-იან წლებამდე დაახლოებით 1,3 მილიონი შვედი, იმ დროს ქვეყნის მოსახლეობის მესამედი, ემიგრაციაში წავიდა ჩრდილოეთ ამერიკაში (უმეტესი მათგანი დასახლდა აშშ-ში). აშშ-ის აღწერის ბიუროს 2006 წლის მონაცემებით, 4,4 მილიონზე მეტი შვედი ამერიკელი ცხოვრობს აშშ-ში. კანადაში შვედების 330 000-ზე მეტი შთამომავალი ცხოვრობს.<ref></ref>\n\n===ენა===\n\nქვეყნის ოფიციალური ენა არის შვედური ენა,<ref name=\"Swedish\"></ref><ref name=\"Swedish2\"></ref> შვედური მიეკუთვნება გერმანული ენების ჯგუფს, რომელიც ძალიან ჰგავს დანიურ და ნორვეგიულ ენებს, თუმცა ერთმანეთისგან გამოთქმასა და ორთოგრაფიაში განსხვავდებიან. შვედური ენის გაგება ნორვეგიელებს ნაკლებად უჭირთ, ხოლო დანიელებს - ცოტათი უფრო მეტად. ქვეყნის უკიდურეს სამხრეთ ნაწილში ლაპარაკობენ სკონეს დიალექტზე, რომელსაც დანიურთან აქვს მჭიდრო კავშირი, რადგან აღნიშნული ტერიტორია დიდი ადრე დანიელებს ეკუთვნოდათ. ენობრივ უმცირესობებს შორის ყველაზე გავრცელებულია შვედური ფინური, რომელზეც მოსახლეობის დაახლოებით 5% საუბრობს.<ref name=\"Finns\"></ref> სხვა ოფიციალურად აღიარებულ ენობრივ უმცირესობებში აგრეთვე შედიან: მეუნკელის დიალექტები, საამური ენები, აწინკნური ენა და იდიში. \n\n===რელიგია===\n\nXI საუკუნემდე შვედები მისდევდნენ ძველ ნორვეგიულ რელიგიას და თაყვანს სცემდნენ ასებს; მათი მთავარი საკულტო ცენტრი იყო უფსალის საკათედრო ტაძარი. ქრისტიანობა შვედეთში X საუკუნეში შევიდა ანსგარის საგანმანათლებლო მოღვაწეობის შედეგად. მანვე მოაქცია პირველი შვედები ქრისტიანულ რჯულზე. გაქრისტიანებასთან ერთად შეიცვალა ქვეყნის კანონები: სხვა ღვთაებების თაყვანისცემა აიკრძალა და ეს აკრძალვა ძალაში XIX საუკუნემდე რჩებოდა. 1530-იან წლებში პროტესტანტული რევოლუციის შემდეგ ქვეყანაში კათოლიკური ეკლესიის ავტორიტეტი დაეცა და შვედეთში ლუთერანიზმი გავრცელდა. ლუთერანიზმთან შეგუება დასრულდა 1593 წელს ჩატარებულ უფსალას სიონდზე და შემდეგ იგი ქვეყნის ოფიციალური რელიგია გახდა. XVIII საუკუნის ბოლოს რელიგიური შეზღუდვები ნაწილობრივ მოიხსნა და კათოლიკური ეკლესიისა და იუდაიზმის მიმდევრებს ქვეყანაში თავისუფლად ცხოვრების საშუალება მიეცათ. თუმცა, 1860 წლამდე ლუთერანობიდან სხვა რელიგიაზე გადასვლა კვლავ უკანონოდ რჩებოდა.\n\n2000 წელს შვედეთის ეკლესიამ სახელმწიფოს რელიგიის სტატუსი დაკარგა. შვედეთი გახდა ფინეთის შემდეგ ჩრდილოეთის მეორე ქვეყანა, რომელმაც სახელმწიფო რელიგიას სტატუსი ჩამოართვა.<ref></ref>შვედეთის მოსახლეობის მხოლოდ 18%-ს სწამს რაიმე სახის ღმერთის.<ref>ევრობარომეტრის კვლევა </ref> ზოგადად რელიგიას მნიშვნელოვნად მოსახლეობის მხოლოდ 10% თვლის.<ref>Are Swedes losing their religion? </ref> 2018 წლის მონაცემებით მოსახლეობის 57,7% მიეკუთვნება შვედეთის ეკლესიას. აღნიშნული რიცხვი წლიურად დაახლოებით 1.5%-ით მცირდება.<ref name=svenskakyrkan18></ref><ref name=\"thelocal1\"></ref>1996 წლამდე ბავშვები ავტომატურად ხდებოდნენ ლუთერანები თუ რომელიმე მშობელი მაინც იყო შვედეთის ეკლესიის წევრი. ხოლო 1996 წლიდან მხოლოდ მონათლულნი ითვლებიან ეკლესიის წევრებად.ეკლესიის წევრთა დაახლოებით 2% რეგულარულად ესწრება საკვირაო მსახურებებს.<ref></ref> დაახლოებით 275,000 ადამიანი ევანგელისტური პროტესტანტიზმის სხვადასხვა მიმდინარეობას აღიარებს; დაახლოებით 100,000 ადამიანი აღიარებს მართლმადიდებლობას, ხოლო 92,000 კათოლიკეა.\n\n===ჯანდაცვა===\nშობადობა 1000 სულ მოსახლეზე შეადგენს 12,1-ს, ხოლო გარდაცვალება 9,4-ს, ბავშვთა სიკვდილიანობა — 2,6-ს (2017-2018). სიცოცხლის საშუალო ხანგრძლივობაა 83,1 წელი. ჯანმრთელობის დაცვის საკითხებს კურირებს ჯანდაცვის და სოციალურ საქმეთა სამინისტრო. საავადმყოფოების მართვაში დიდი როლი აქვს ლენების საბჭოებს. შვედეთის უდიდესი ჰოსპიტალი Södersjukhuset სტოკჰოლმის ლენის საკუთრებაა.\n\n== ეკონომიკა ==\n\nthumb|250px|შვედეთის ბუნებრივი რესურსების რუკა\nშვედეთი განვითარებული ინდუსტრიული ქვეყანაა, რომელსაც აქვს ინტენსიური სოფლის მეურნეობა და ფართო საგარეო-ეკონომიკური კავშირები. მთლიანი შიდა პროდუქტის მოცულობით ($529,9 მილიარდი) მსოფლიოში 23-ე ადგილი უკავია. ერთ სულ მოსახლეზე მშპ $51 242-ს შეადგენს. ამ მაჩვენებლით შვედეთი მსოფლიოში მე-12 ადგილს იკავებს. შვედეთის სამუშაო ძალა 5,5 მილიონ ადამიანს შეადგენს. დასაქმებულთა 86% დასაქმებულია მომსახურების სფეროში, 12% მრეწველობაში, 2% სოფლის მეურნეობაში. მშპ-ის სტრუქტურაში წამყვანი როლი 65,4%-ით მომსახურების სექტორს უჭირავს. მრეწველობაზე მოდის მშპ-ის 33%, ხოლო სოფლის მეურნეობაზე 1,6%. \n\nშვედეთის ეკონომიკაში მაღალია სახელმწიფოს როლი. ესაა ექსპორტზე ორიენტირებული შერეული ეკონომიკა. 2014 წლის მონაცემებით სახელმწიფო ფლობს ეროვნული სიმდიდრის 24%-ს.<ref>Public Wealth in the US and Nordic Countries</ref> სახელმწიფო ფლობს წილებს სატელეკომუნიკაციო კომპანია Telia Sonera-სა და საავიაციო კომპანია SAS ჯგუფში. მაღალია სახელმწიფოს დანახარჯები კვლევებსა და ტექნოლოგიურ განვითარებაში. ამ მხრივ ის მსოფლიოში პირველ ადგილს იყოფს ფინეთთან ერთად.<ref></ref> ასევე მნიშვნელოვან როლს ასრულებს უცხოური კაპიტალი. შვედეთში მოქმედებს მსოფლიო მნიშვნელობის ფირმები: სააბი, Volvo, Ericsson, Electrolux და SKF. შვედეთს გააჩნია მაღალგანვითარებული და მუმდმივად მოდერნიზებადი ინფრასტრუქტურა. სამრეწველო ინფრასტრუქტურა კარგი მდგომარეობით, ხოლო პერსონალი დიდი პროფესიონალიზმითა და ინგლისური ენის კარგი ცოდნით გამოირჩევა. XX საუკუნეში სამხედრო ნეიტრალიტეტის შენარჩუნებით შვედეთმა მოახერხა მოსახლეობის ცხოვრების დონის ამაღლება, რასაც მოწინავე ტეენოლოგიების განვითარებამაც შეუწყო ხელი. შედარებით მცირე როლი აქვს ტურიზმს (მშპ-ის 2,9%). შვედეთს ძირითადად, მეზობელი ქვყენების ტურისტები სტუმრობენ. ყველაზე მონახულებაად ქვეყნებს შორის შვედეთი მსოფლიოში 21-ე ადგილზეა.\n\n===მრეწველობა===\nშვედეთის ეკონომიკის ბურჯად ხე-ტყის რესურსები, ჰიდროენერგია და რკინის მადანი მოიაზრება. მრეწველობა ორიენტირებულია საგარეო ვაჭრობაზე. რკინის მადნის მოპოვების ძირითადი ნაწილი თავმოყრილია ქვეყნის ჩრდილოეთ ნაწილში (კირუნა და ელივარე). იღებენ ასევე ფერად ლითონებსაც. მნიშვნელოვანი როლი გააჩნია მანქანათმშენებლობას. შვედეთი არის ავტომწარმოებელი კომპანია „ვოლვოს“ სამშობლო, რომელსაც სათაო ოფისი გეტებორგში აქვს. განვითარებულია გემთმშენებლობა და ავიამშენებლობა. ხე-ტყის დამუშავების ძირითადი რეგიონებია ბოტნიის ყურისა და ვენერნის ტბის ჩრდილოეთი სანაპიროები. მრეწველობაში დასაქმებულია სამუშაო ძალის 12% და მასზე მოდის მშპ-ის 33%.\n\nენერგომომარაგების წყაროებია ჰიდრორესურსები (44%) და ატომური ელსადგურები (47%). მოქმედებს სამი ატომური ელექტროსადგური ფორსმარკი, ოსკარსჰამნი და რინგჰალსი. 1973 წლის ნავთობკრიზისმა გააძლიერა შვედეთის მცდელობა, იყოს ენერგოდამოუკიდებელი.\n\n===სოფლის მეურნეობა===\nსოფლის მეურნეობა გამოირჩევა ინტენსიურობით, მაღალი პროდუქტიულობითა და საქონლურობით, თუმცა, მიუხედავად ამისა, ის მცირე როლს თამაშობს ქვეყნის ეკონომიკაში. სოფლის მეურნეობა სამუშაო ძალის დასაქმების და მშპ-ში წილის მხრივ 2%-ის ფარგლებშია. სოფლის მეურნეობის წამყვანი დარგებია მეცხოველეობა და მერძევეობა. მემცენარეობაში წამყვანია საკვები კულტურების წარმოება. მოჰყავთ ქერი, შაქრის ჭარხალი, შვრია. მისდევენ თევზჭერას. \n\n===ტრანსპორტი===\n\nშვედეთში ტრანსპორტის ყველა სახეობაა წარმოდგენილი. განვითარებულია საავტომობილო, სარკინიგზო, საჰაერო და საზღვაო ტრანსპორტი. აეროპორტი ყველა მსხვილ ქალაქშია განლაგებული. ყველაზე დიდი აეროპორტია არლანდას აეროპორტი სტოკჰოლმში. სამხრეთ შვედეთში ასევე აქტიურად გამოიყენება კოპენჰაგენის აეროპორტი, რადგანაც კოპენჰაგენი ერესუნის ხიდის საავტომობილო და სარკინიგზო მიმოსვლით მარტივად უკავშირდება ქალაქ მალმეს. შვედეთი რკინიგზით ასევე უკავშირდება ნორვეგიასა და ფინეთს. შვედეთს გააჩნია რამდენიმე მნიშვნელოვანი ნავსადგური, მათ შორის სტოკჰოლმი, ჰელსინგბორგი, გეტებორგი და მალმე. საზღვაო მიმოსვლა არის გერმანიასთან, დანიასთან, ლატვიასთან, ლიეტუვასთან და პოლონეთთან.\n\nქვეყანაში მოქმედი ერთადერთი მეტროპოლიტენია სტოკჰოლმის მეტროპოლიტენი. ტრამვაი დადის გეტებორგში, ნორჩეპინგში, სტოკჰოლმსა და ლუნდში. უმსხვილესი გადამყვანია სახელმწიფო სამგზავრო კომპანია SJ AB.\n\n===საგარეო ვაჭრობა===\nშვედეთის მთავარი სავაჭრო-ეკონომიკური პარტნიორები არიან გერმანია, აშშ, ნორვეგია, გაერთიანებული სამეფო, ნიდერლანდები, დანია და ფინეთი. შვედეთი უმეტესად ვაჭრობს ევროკავშირის და ჩრდილოეთ ევროპის ქვყნებთან. სხვა ქვეყნებიდან მჭიდრო სავაჭრო ურთიერთობები აქვს მხოლოდ აშშ-სთან, ასევე, შედარებით ნაკლები მოცულობით — ჩინეთთან. 2017 წელს ექსპორტმა შეადგინა $169,7 მილიარდი, ხოლო იმპორტმა $154,8 მილიარდი. ძირითადი საექსპორტო საქონელია ავტომობილები, ფოლადი, რკინის მადანი, ქაღალდის პროდუქცია, ხე-ტყე, ქიმიური ნაწარმი, სამხედრო ნაწარმი. ძირითადი მიპორტული საქონელია ნავთობი და ნავთობპროდუქტები, ქიმიური ნაწარმი, საავტომობილო ძრავები, კვების პროდუქტები, ტანსაცმელი.\n\n==შეიარაღებული ძალები==\nthumb|შვედური წარმოების ქვეითთა საბრძოლო მანქანა CV9040\nშვედეთის არმია საკონტრაქტო პრინციპით კომპლექტდება. ქვეყანას ასევე გააჩნია რეზერვისა და მოხალისეების სისტემა. შეიარაღებულ მომზადებას გადიან კარლბერგის სამხედრო აკადემიაში. შვედეთი არ ყოფილა შეიარაღებული კონფლიქტის ღია მონაწილე 1814 წელს შვედეთ-ნორვეგიის ომის შემდეგ. შვედეთი ინარჩუნებდა სამხედრო ნეიტრალიტეტს რუსეთის მიერ უკრაინაში ფართომასშტაბიანი ომის გაჩაღებამდე. 2024 წლიდან შვედეთი NATO-ს წევრია.\n\nშვედეთის შეიარაღებული ძალები შედგება სახმელეთო ჯარების, სამხედრო-საჰაერო ძალებისა და სამხედრო-საზღვაო ძალებისგან. სამხედრო ძალა შედგება 22500 ადამიანისგან. უმაღლესი მთავარსარდალია მეფე, თუმცა 1975 წლის საკონსტიტუციო ცვლილებების შემდეგ მისი როლი მხოლოდ წარმომადგენლობითი და ცერემონიულია. შეიარაღებულ ძალებს საერთო ხელმძღვანელობას უწევს მთავრობა და უშალოდ შეაიაღებული ძალების მთავარსარდალი. ჯარები შეარაღებულია ტანკებით, ქვეითთა საბრძოლო მანქანებით, ჯავშანტრანსპორტიორებით და სხვა აღჭურვილობით. სამხედრო-საჰაერო ძალების განკარგულებაშია 207 საბრძოლო თვითმფრინავი. სამხედრო-საჰაერო ბაზები განთავსებულია უფსალაში, კალინგეში, ლინჩეპინგსა და ლულეოში. სამხედრო-საზღვაო ძალების განკარგულებაშია 5 წყალქვეშა ნავი, 7 კორვეტი და 150-ზე მეტი სხვა ხომალდი. მთავარი საზღვაო ბაზებია კარლსკრონასა და სტოკჰოლმში.\n\n==განათლება==\n\n1-დან 5 წლამდე ბავშვებისთვის შვედეთში გარანტირებულია ადგილი საჯარო საბავშვო ბაღში. 1962 წლიდან შვედეთში დაინერგა სავალდებულო 9-წლიანი სწავლება სკოლაში. სკოლაში სწავლება სავალდებულოა ბავშვებისთვის 7 წლიდან. სასწავლო წელი შვედეთში აგვისტოდან ივნისის შუამდე გრძელდება და ორ სემესტრად იყოფა. წერა-კითხვის უცოდინართა რაოდენობა შვედეთში ქვეყნის მოსახლეობის 1%-ზე ნაკლებია. 9 კლასის დასრულების შემდგომ მოსწავლეების 90% სწავლას აგრძელებს გიმნაზიაში, სადაც იღებენ პროფესიულ განათლებას ან ემზადებიან უმაღლესი განათლების დაწესებულებაში შესასვლელად. შვედეთში 15 სახელმწიფო უნივერსიტეტია. მათგან უძველესია უფსალისა და ლუნდის, ყველაზე ახალი კი მალმეს უნივერსიტეტი. დიდი უნივერსიტეტებია სტოკჰოლმის უნივერსიტეტი, გეტებორგისა და უმეოს უნივერსიტეტები. შვედეთის სამეფო ინსტიტუტი უმაღლესი სამედიცინო სასწავლებელია, შვედეთის სამეფო ტექნოლოგიური ინსტიტუტი კი სკანდინავიაში უდიდესი ტექნოლოგიური სასწავლებლის წოდებას ჰელსინკის ტექნოლოგიურ უნივერსიტეტს ეცილება. შვედეთის ზრდასრული მოსახლეობის 83%-ს უმაღლესი განათლება აქვს მიღებული (2017). განათლების სისტემა დეცენტრალიზებულია და ის წლიურად სახელმწიფო ბიუჯეტიდან დაახლოებით 70 მილიონი კრონით ფინანსდება.\n\n==კულტურა და ხელოვნება==\n\nშვედეთში ყოველწლიურად გაიცემა ნობელის პრემია, რომელიც შვედი გამომგონებლის, ალფრედ ნობელის მიერაა დაწესებული. ნობელის პრემიის ლაურეატების შერჩევა და დაჯილდოება (გარდა მშვიდობის დარგისა) ხორციელდება შვედეთის ორგანიზაცის მიერ და ტარდება სტოკჰოლმში.\n\nშვედეთის ეროვნული ბიბლიოთეკა 1661 წელს დაარსდა და 18 მილიონზე მეტ წიგნს ინახავს. შვედეთის მუზეუმებია ეროვნული მუზეუმი, თანამედროვე ხელოვნების მუზეუმი, ეთნოგრაფიული მუზეუმი, ქალაქ სტოკჰოლმის მუზეუმი, ჩრდილოეთის მუზეუმი, სკანსენი.\n\nშვედეთში პრესა ძალიან პოპულარულია. ერთ-ერთი ყველაზე გავრცელებული გამოცემაა დაგენს ნიუჰეტერი. რადიომაუწყებლობა მუშაობს 1924 წლიდან, ტელევიზია 1956 წლიდან.\n\n=== ლიტერატურა ===\n\nუძველესი შვედური ლიტერატურული ძეგლები შემორჩენილია ქვაზე რუნების სახით. X-XI სს ფეოდალიზმის ჩამოყალიბებასა და ქრისტიანობის გავრცელებასთან დაკავშირებით წარმოიშვა რელიგიური ლიტერატურა ლათინურ ენაზე. იქმნებოდა ისტორიული ქრონიკები და კურტუაზული პოეზია, პარალელურად — ხალხური ბალადები და სიმღერები. XV საუკუნეში პოპულარული იყო ატრიოტული პოეზია. XVI საუკუნეში ევროპული აღორძინებისა და რეფორმაციის გავლენით განმტკიცდა ჰუმანისტური პრინციპები. დიდი ისტორიულ-ლიტერატურული მნიშვნელობა მოიპოვა შვედური რეფორმაციის ბელადის, თანამედროვე შვედური ლიტერატურის ფუძემდებლის ოლაუს პეტრის (1493-1552) ნაწარმოებებმა. XVII ს. ი. მესინიუსმა (1579-1636) დასაბამი მისცა შვედურ დრამატურგიას. ამავე საუკუნეში წარმოიშვა ლირიკული პოეზია. აღორძინების იდეოლოგია წარმოჩნდა გ. შარნიელმის (1598-1672) შემოქმედებაში. საუკუნის დასასრულს ბაროკოს გავლენით შეიქმნა პასტორული ნაწარმოებები. XVIII საუკუნეში ჩამოყალიბდა განმანათლებლური ლიტერატურა, რომლის უდიდესი წარმომადგენელი იყო უ. დალინი (1708-1763). პირველი შვედი რომანისტი იყო ი. ჰ. მერკი. ამ პერიოდის პოეზია წარმოდგენილია ლიტერატურული ჯგუფის „აზრის მშენებელთა“ შემოქმედებით. გვიანდელი განმანათლებლობის უდიდესი მოღვაწე ი. ჰ. ჩელგრენი მიჰყვებოდა კლასიციზმის პრინციპებს.\n\nპოეზიის დემოკრატიულ ტრადიციებს ავითარებდა კ. მ. ბელმანი (1740-95). კლასიციზმის ეპიგონებისა და განმანათლებლური ილუზიების წინააღმდეგ ბრძოლა დაასრულეს რომანტიკოსებმა. ესაიას ტეგნერის პოემამ „ფრიტიოფის საგამ“ დიდი როლი შეასრულა შვედური პოეზიის ენისა და სტილის დახვეწაში. სოციალურ-კრიტიკული პრობლემატიკა გამოჩნდა კარლ ალმკვისტის შემოქმედებაში, რომელმაც გეზი მისცა რეალიზმს. XIX საუკუნის 30-50-იან წლებში იწერებოდა ყოფითი რომანები. 40-იანი წლების პოეზიაში თავი იჩინა სოციალურმა და პოლიტიკურმა მოტივებმა. 70-80-იანი წლების მიჯნაზე აშკარად გამოიკვეთა კრიტიკული რეალიზმის ტენდენციები. ახალი ეტაპი აღინიშნა ავგუსტ სტრინდბერგის მოღვაწეობით, რომლის ირგვლივ გაერთიანდნენ ე.წ. ოთხმოციანელები“, რომლებსაც შემდგომში „ახალგაზრდა შვედეთი“ ეწოდათ. მის შემოქმედებაში გაჩნდა ნატურალისტური ტენდენციები. ახალი თაობის ანუ 90-იანი წლების რომანტიკოსების ბელადი იყო კარლ გუსტავ ვერნერ ფონ ჰეიდენსტამი (1859-1940). \n\nXX საუკუნის დამდეგს შეიქმნა მუშათა კლასის ცხოვრების ამსახველი პირველი ნაწარმოებები (მ. კოკი 1882-1940; დ. ანდერსონი 1882-1920; მ. სანდელი 1870-1927). პირველი მსოფლიო ომის პერიოდში შიშის, დაბნეულობისა და შეშფოთების განწყობილება აისახა პერ ლაგერკვისტის და ბ. შებერგის შემოქმედებაში. 1929 წელს ე.წ. პრიმიტივიზმისა და ვიტალიზმის პროგრამით გამოვიდა ჯგუფი „ხუთი ახალგაზრდა“ (ა. ლუნდკვისტი, ჰარი მარტინსონი, ე. ასკლუნდი, ი. ჩელგრენი, გ. სანდგრენი). სოციალური რეალიზმის მამამთავარი გახდა ი. ჩელგრენი. 30-იან წლებში ინტენსიურად ვითარდებოდა რეალისტურ-სოციალისტური რომანი. განსაკუთრებული სიმწვავით დაისვა სოციალური პრობლემები ე.წ. სტატორის სკოლის წარმომადგენელთა ნაწარმოებებში. ამ პერიოდის პოეზია მეტწილად ექსპრესიონისტული ხასიათისა იყო. გარდა ამისა, ასპარეზზე გამოვიდა ასტრიდ ლინდგრენი, რომლის შემოქმედებაც ბევრად შორს გასცდა მშობლიური შვედეთის საზღვრებს. ასტრიდი საბავშვო მწერალი იყო, ამიტომ თავისი ნაწარმოებების გამო პოლიტიკურ ნომენკლატურასთან პრობლემები არ შექმნია. მეორე მსოფლიო ომის წინა პერიოდში ანტიფაშისტური ლიტერატურის ნიმუშები შეიქმნა. ომის წლებში ფეხი მოიკიდა ეგზისტენციალისტურმა იდეებმა. რეალიზმის განვითარებას დიდი ბიძგი მისცა ივარ ლუ-იოჰანსონის რომანებმა. 50-60-იან წლებში მაღალ საფეხურზე ავიდა სატირული ლიტერატურა და ინტელექტუალური რომანი. 60-იან წლებში პოეზიაში გაჩნდა ორი მიმართულება — კონკრეტიზმი და „ახალი სისადავე“. დიდი რეზონანსი მოიპოვა დოკუმენტურმა პროზამ. რეალისტურ ტრადიციებს ავითარებენ ი. პალმი (1931) გ. ჰოკანსონი (1937) და სხვა. XX საუკუნის გამორჩეული შვედი მწერლები იყვნენ ნელი ზაქსი, ეივინდ იუნსონი, ტომას ტრანსტრიომერი.\n\nXXI საუკუნე შვედურმა მხატვრულმა ლიტერატურამ ე.წ. ამერიკული სტილი შეიძინა და ძირითადად თრილერებსა და ფენტეზიზე გადაერთო. ამ პერიოდის თვალსაჩინო წარმომადგენლებია კატარინა მასეტი, სტიგ ლარსონი და იუნას გარდელი გვევლინებიან. რაოდენობის მიხედვით, შვედეთი 7 ლაურეატით მეხუთე ადგილზეა ლიტარატურის დარგში ნობელის პრემიის ლაურეატების მფლობელ ქვეყნებს შორის.\n\n===არქიტექტურა===\nthumb|[[უფსალის საკათედრო ტაძარი]]\nვიკინგების ეპოქისთვის (VIII-XI საუკუნეები) დამახასიათებელი იყო კარკასული შენობები, სტელები თხრობითი სცენებით. გაქრისტიანების შემდეგ, XI-XII საუკუნეში დაიწყო რომანული სტილის ტაძრების მშენებლობა (უფსალაში, ლუნდში). XIII-XIV საუკუნეებში აგებდნენ გოტიკური სტილის ტაძრებს (სტორჩიურკის ტაძარი სტოკჰოლმში). XIII საუკუნემდე შვედეთში შენობების უმრავლესობა ხისგან შენდებოდა. XIII საუკუნიდან იწყება ქვის გამოყენება. ადრეული ქვის შენობებს მიეკუთვნება რომანული ეკლესიები შვედურ სოფლებში. ბევრი მათგანი აგებულია სკონეს პროვინციაში და სტილისტურად დანიურ ეკლესიებს წააგავს. საკათედრო ტაძრები ისტორიულად ეპისკოპოსების რეზიდენციებს წარმოადგენდა. XIV საუკუნის სკარას კათედრალი აგურითაა ნაშენები. 1230-1480 წლებში შენდებოდა ლინჩეპინგის საკათედრო ტაძარი. \n\nXVI საუკუნეში შვედეთმა განიმტკიცა დამოუკიდებლობა მეფე გუსტავ ვაზას ხელმძღვანელობით. მეფის ინიციატივით წამოიწყეს აღმშენებლობა, აშენდა ახალი სასახლეები და ციხესიმაგრეები, რაც წარმოადგენდა როგორც თავდაცვით შენობებს, ასევე ახალი მონარქიის სიმბოლოს. ამ პერიოდში აშენებულ ციხე-დარბაზებში გაჩნდა რენესანსის არქიტექტურული ნიშნები. შუა საუკუნეებში გაიზარდა ვიწრო ქუჩებით დაფენილი ქალაქები, ვითარდება დეკორატიული ფერწერა და ქანდაკება, წიგნის მინიატურა. შემდეგი ორი საუკუნის განმავლობაში შვედეთის არქიტექტურა გადაიხარა ბაროკოსა და როკოკოს სტილისკენ. XVII საუკუნეში შენდებოდა ბაროკოსა და კლასიციზმის სტილის სახლები და სასახლეები. ამ პერიოდში მუშაობდნენ არქიტექტორები ჟ. დე ლა ვალე, ი. სილვიუსი, დ. ერენსტრალი. XVIII საუკუნეში განვითარდა კლასიცისტური არქიტექტურა (კ. ადელკრანცი) და ქანდაკება (ი. სერგელი). ქალაქების ახალ რაიონებში გაჩნდა რეგულარული დაგეგმარება. XIX საუკუნეში კლასიციზმი შეცვალა ეკლექტიზმმა. \n\nXX საუკუნეში დაიწყო ახალი გზების ძიება არქიტექტურაში, რასა მოჰყვა ნეოკლასიკური მიმართულების და თანამედროვე არქიტექტურული სკოლის ჩამოყალიბება. მასში ფუნქციონალიზმი შეხამებული იყო ორგანული არქიტექტურის ნიშნებთან (გუნარ ასპლუნდი, სვენ მარკელიუსი, ს. ბაქსტრემი). შვედმა არქიტექტორებმა მნიშვნელოვანი წვლილი შეიტანეს ქალაქ-თანამგზავრების, საცხოვრებელი რაიონების, კოშკური სახლების დამუშავებაში.\n\n===მუსიკა===\nშვედური მუსიკა XIX საუკუნემდე სკანდინავიურ მუსიკასთან ერთად ვითარდებოდა. შვედური მუსიკალური ფოლკლორი მრავალფეროვანია. უძველესი სამუსიკო საკრავებია ლური, ზანზალაკები. ხალხური მუსიკის მატარებლები იყვნენ სკალდები და ლეკარები. მოგვიანებით ანსამბლებში გაჩნდა ვიოლინი, კლარნეტი, ფლეიტა, არფა. პროფესიული მუსიკა ჩამოყალიბდა საეკლესიო ქორალის გავლენით. XVI საუკუნიდან სტოკჰოლმში არსებობდა სამეფო კარის ორკესტრი. XVIII საუკუნეში მოეწყო პირველი საერო კონცერტები (ი. რუმანი, 1731). 1771 წელს სტოკჰოლმში დაარსდა სამეფო მუსიკალური აკადემია. 1768 წლიდან სტოკჰოლმში საბალეტო წარმოდგენებს დგამდნენ ფრანგი მსახიობები. 1773 წელს გაიხსნა შვედური სამეფო ბალეტი, რომელსაც ხელმძღვანელობდა ლ. გალოდიე. პირველი შვედი ბალეტმაისტერი იყო ა. სელინდერი. XIX საუკუნეში გრომანტიზმის გავლენით გაიზარდა ინტერესი ეროვნული ფოლკლორისადმი. ა. არვიდსონმა გამოაქვეყნა სიმღერის ანთოლოგია. ფოლკლორის გავლენა განიცადა ა. ლინდბლადი, ა. სედერმანის, ე. შეგრენის, ი. ჰალსტრემის, ფრანც ბერვალდის შემოქმედება. ბერვალდი იყო პირველი შვედი სიმფონისტი, რომელიც ამავდროულად იყო მევიოლინე და დირიჟორი. XX საუკუნეში შვედური ბალეტის აღორძინებას ხელი შეუწყო მ. ფოკინის მოღვაწეობამ. დასი „შვედური ბალეტი“ 1920-1925 წლებში გამოდიოდა პარიზში. \n\nდღესდღეობით შვედეთში მოქმედებს რამდენიმე საოპერო თეატრი. 1960-იანი წლებიდან შვედეთში განვითარდა ჯაზი. 1970-იანი წლებიდან პოპულარობა მოიპოვა პოპ-მუსიკამ. ჯგუფმა ABBA-მ ფართოდ გაითქვა სახელი. როქსეტი, Ace of Base და The Cardigans აგრეთვე შვედური ჯგუფებია, რომლებმაც საერთაშორისო პოპულარობა მოიპოვეს.\n\n===თეატრი ===\nXV-XVI საუკუნეებში შვედეთში გავრცელდა სასკოლო თეატრები. XVI საუკუნის დასასრულიდან იმართებოდა წარმოდგენები მეფის სასახლეში. 1649 წელს სტოკჰოლმში გაიხსნა პირველი სასახლის თეატრი, ხოლო პირველი ეროვნული თეატრი იყო უფსალის სტუდენტური თეატრი (1682-1691). გუსტავ III-ის დროს შეიქმნა ხალხისთვის ხელმისაწვდომი თეატრები სტოკჰოლმსა (1788) და გეტებორგში (1799). 1870-იან წლებამდე სცენაზე ბატონობდა ფრანგული ვოდევილი, ა. კოცებუს ფსვედო-ისტორიული ტრაგედიები და სხვა. 1870-იანი წლებიდან რეპერტუარში დამკვიდრდა „ახალი დრამა“, მათ შორის ჰენრიკ იბსენი და ბ. ბიერნსონი. თეატრში რეალიზმის განმტკიცება დაკავშირებულია ა. სტრინდბერგთან, რომელმაც ა. ფალკთან ერთად სტოკჰოლმში გახსნა „ინტიმური თეატრი“ (1907-1910). XX საუკუნის I ნახევარში ცნობილი რეჟისორი იყო უ. მუალნდერი. 1930-იან წლებში თეატრში მივიდა ა. შებერგი, ხოლო 1940-იან წლებში — ინგმარ ბერგმანი. 1960-იან წლებში შვედურ თეატრში პოპულარული გახდა ბერტოლდ ბრეხტი. 1980-იანი წლებიდან აღმოცენდა ახალი მიმდინარეობა „თავისუფალი დასები“\n\n===კინო===\n\nმინი|200პქ|[[ინგმარ ბერგმანი]] გადაღებებზე\nპირველი შვედური ფილმი 1896 წლის 28 ივნისს გამოვიდა. შვედეთი, დანიასთან ერთად, ერთ-ერთი პირველი ქვეყანა გახდა, სადაც ადრევე დაარსდა ეროვნული კინოსტუდია. 1907 წლიდან დაიწყო შვედური კინოს რეგულარული გადაღება. პირველი მსოფლიო ომის დასასრული შვედური მუნჯი კინოსთვის „ოქროს საუკუნედ“ მიიჩნევა. შვედები იმხანად აქტიურად ახდენდნენ კლასიკური ნაწარმოებების ეკრანიზებას. ამ დროის მოღვაწეები იყვნენ ვიქტორ შესტრემი და მაურიც სტილერი. ომის დასასრულს შიორსტრიომი და სტილერი, ასევე შვედური კინოს კაშკაშა ვარსკვლავი გრეტა გარბო გადაბარგდნენ ჰოლივუდში. შვედურმა კინოწარმოებამ მსოფლიო ბაზარზე ლიდერის პოზიცია დათმო. ამას ფინანსური და მხატვრული კრიზისიც თან დაერთო. შვედური კინო 1930-იან წლებში ხმოვანი ფილმების გამოჩენამ იხსნა. თუმცა 1930-იანი წლების კინოსურათები მეტწილად ვულგარულ ელფერს ატარებდნენ და გაწელილი სიუჟეტები ახასიათებდათ; ამისათვის ამ პერიოდის კინოს მეტსახელად „ლუდის კინო“. „ლუდის ფილმთაგან“ ყველაზე ცნობილია „ოტელ პარადიზი“ (Pensionat Paradiset; 1937).\n\nგანსაკუთრებულ მოვლენად იქცა ინგმარ ბერგმანის შემოქმედება. ის XX საუკუნის ერთ-ერთ ყველაზე გავლენიან რეჟისორადაა აღიარებული. მისი საუკეთესო ფილმებია „მეშვიდე ბეჭედი“ (1957), „მარწყვის მდელო“ (1957), „სიჩუმე“ (1963), „პერსონა“ (1966), „ჩურჩული და კივილი“ (1972), „პირისპირ“ (1976). \n\n50-იანების დასასრულს შვედურ კინოს კრიზისის პერიოდი დაუდგა, რასაც ტელევიზიის განვითარებამ შეუწყო ხელი. მაყურებელთა რაოდენობის დაკლებისა და კინოთეატრების დახურვის შემდეგ კინოკომპანიებს რისკზე წასვლის სურვილი დაეკარგათ. კინო 1963 წლის კინორეფორმამ გადაარჩინა, რაც სახელმწიფოს მხრიდან მაღალმხატვრული ფილმების დაფინანსებას ითვალისწინებდა. მნიშვნელოვანი როლი ამ საქმეში ახლადშექმნილ შვედეთის კინოინსტიტუტს დაეკისრა. ამ მიდგომამ ნაყოფიც მალე გამოიღო და ისეთ რეჟისორებს გაუხსნა გზა, როგორებიცაა ბუ ვიდენბერგი და იან ტრუელი.\n\n== მემკვიდრეობა ==\n\nშვედეთში მსოფლიო მემკვიდრეობის 15 ძეგლია. მათ შორისაა დროტნინგჰოლმის მამული სტოკჰოლმში, გამელსტადის ეკლესიის სოფელი, ქალაქი ვისბიუ, ლაპონიის დაცული ტერიტორია და სხვები.\n\n== ცნობილი შვედები ==\n* მსახიობები – ინგრიდ ბერგმანი, გრეტა გარბო, მაქს ფონ სიუდოვი; \n* რეჟისორი – ინგმარ ბერგმანი; \n* პოლიტიკოსები – დაგ ჰამარშელდი, ულოფ პალმე\n* მუსიკალური ჯგუფები – ABBA; როქსეტი, Ace of Base, Sabaton; \n* მეცნიერები – იენს იაკობ ბერცელიუსი, ანდერს ცელსიუსი, ანდერს ანგსტრემი კარლ ლინე, ადოლფ ნურენი; ალფრედ ნობელი; \n* მწერლები – ასტრიდ ლინდგრენი, სელმა ლაგერლოფი, პერ ლაგერკვისტი, ჰარი მანტინსონი; \n* სპორტსმენები – ბიორნ ბორგი, ზლატან იბრაჰიმოვიჩი.\n* ფინელი შვედები – ელიას ლონროტი, იან სიბელიუსი, გუსტავ მანერჰაიმი.\n\n==ლიტერატურა==\n\n* \n* \n*''Tuchtenhagen, R'', „Kleine Geschichte Schwedens“ Verlag C.&nbsp;H. Beck, მიუნხენი 2008, ISBN 3-406-53618-2. \n* Bagge, Sverre; \"The Scandinavian Kingdoms\". In ''The New Cambridge Medieval History''. Eds. Rosamond McKitterick et al. კემბრიჯის უნივერსიტეტის გამომცემლობა, 2005. . \n* Nordstrom, Byron J. ''Scandinavia since 1500''. მინესოტას უნივერსიტეტის გამომცემლობა, 2000. . \n*  \n* Ståhl, Solveig. \"English spoken – fast ibland hellre än bra\". ლუნდის უნივერსიტეტის გამომცემლობა, 1999 \n* \n* Einhorn, Eric and John Logue. ''Modern Welfare States: Politics and Policies in Social Democratic Scandinavia''. Praeger Publishers, 1989 .  \n* Koblik, Steven, ''Sweden's Development from Poverty to Affluence 1750–1970''. მინესოტას უნივერსიტეტის გამომცემლობა, 1975  \n\n== რესურსები ინტერნეტში ==\n\n\n\n* \n* Sweden შვედეთი ''Encyclopædia Britannica''-ზე\n* შვედეთის ოფიციალური ტურისტული პორტალი \n* შვედეთის ვაჭრობის სტატისტიკა\n* Study in Sweden \n\n;სამთავრობო საიტები\n* Sweden.se — შვედეთის ოფიციალური საიტი\n* შვედეთის მთავრობა\n* შვედეთის პარლამენტი \n* შვედეთის სამეფო კარი\n\n'''შვედური მედია'''\n* Radio Sweden \n* Sveriges Television \n* დაგენს ნიუჰეტერი \n* Svenska Dagbladet\n* The Local – Sweden's news in English\n\n==სქოლიო==", "url": "https://ka.wikipedia.org/wiki/შვედეთი", "length": 45784}
{"id": "1663", "title": "ლუქსემბურგი", "text": "'''ლუქსემბურგი''' (; ; ), ოფიციალურად '''ლუქსემბურგის დიდი საჰერცოგო''' (; ; ) — ზღვაზე გასასვლელის არმქონე სახელმწიფო დასავლეთ ევროპაში. დასავლეთით და ჩრდილოეთით ბელგიას, აღმოსავლეთით გერმანიას და სამხრეთით საფრანგეთს ესაზღვრება. დედაქალაქი ლუქსემბურგი, ბრიუსელთან და სტრასბურგთან ერთად, ევროკავშირის სამი ოფიციალური დედაქალაქიდან ერთ-ერთია, სადაც განლაგებულია ევროკავშირის სასამართლო და ევროკავშირის უმაღლესი იურიდიული ორგანო. ქვეყნის კულტურა, მოსახლეობა და ენა, გადაჯაჭვულია მეზობლებზე, რაც არსებითად ფრანგული და გერმანული კულტურის ნარევია. მეზობელი ქვეყნების მხრიდან რიგი შემოსევების შემდეგ, განსაკუთრებით მეორე მსოფლიო ომის დროს, ქვეყანას გაუჩნდა მედიაციის ნება საფრანგეთსა და გერმანიას შორის, რაც გამოიწვია ევროკავშირის შექმნა.<ref></ref>\n\nქვეყანა შედგება ორი ძირითადი რეგიონისგან: ''ესლინგი'', ქვეყნის ჩრდილოეთი ნაწილი და არდენების ნაწილი, და ''გუტლენდი'' („კარგი მიწა“), ქვეყნის სამხრეთი ნაწილი.<ref></ref> 2,586 კმ² ფართობით, ქვეყანა ევროპის ერთ-ერთი ყველაზე პატარა სუვერენული სახელმწიფოა (დაახლოებით იგივე ზომისაა, როგორიც როდ-აილენდია და ნორტჰამპტონშირია).<ref name=\"europa1\"></ref> 2012 წელს ოქტომბერში, ლუქსემბურგის მოსახლეობამ 524,853 კაცი შეადგინა და გახდა ევროპის მე-8 ყველაზე ნაკლებად დასახლებული ქვეყანა.<ref>\"The first results of the population census\" , ''Statistics Portal, Luxembourg''. Retrieved 12 July 2012.</ref> ქვეყანა კონსტიტუციური მონარქიაა წარმომადგენლობითი დემოკრატიით, რომელსაც ხელმძღვანელობს დიდი ჰერცოგი ანრი. ლუქსემბურგი მსოფლიოს დარჩენილი ერთადერთი დიდი საჰერცოგოა. ლუქსემბურგი განვითარებული ქვეყანაა, განვითარებული ეკონომიკით და გაეროს 2014 წლის მონაცემებით, მსოფლიოში ყველაზე მაღალი მშპ-თი (მუპ) ერთ სულ მოსახლეზე. ქვეყნის ცენტრალური მდებარეობა, ისტორიულად მიანიჭა მას დიდი სტრატეგიული მნიშვნელობა. თავდაპირველად დაარსდა, როგორც რომაული ციხესიმაგრე, ადრეული შუა საუკუნეებში, იგი მსახურობდა სასიცოცხლო ციხესიმგრეთ ფრანგებისთის, ასევე XVI-XVII საუკუნეებში, დასაყრდენი იყო ესპანეთის გზაზე.\n\nლუქსემბურგი ევროკავშირის, ეთგოს, გაეროს, ნატოსა და ბენილუქსის დამფუძნებელი წევრია, რაც ასახავს მის პოლიტიკურ კონსენსუსს ეკონომიკური, პოლიტიკური და სამხედრო ინტეგრაციის თვალსაზრისით. ქალაქი ლუქსემბურგი, რომელიც ქვეყნის დედაქალაქი და უდიდესი ქალაქია, ევროკავშირის რამდენიმე ინსტიტუტისა და სააგენტოს დისლოცირების ადგილია. ლუქსემბურგი, 2013-2014 წლებში, გაეროს უშიშროების საბჭოს არამუდმივი წევრი იყო, რაც ქვეყნის ისტორიაში პირველად მოხდა.<ref></ref> 2016 წელს, ლუქსემბურგის მოქალაქეებმა მიიღეს უვიზო ან ჩასვლისას ვიზის ხელმისაწვდომობა 172 ქვეყანაში, ამით ლუქსემბურგულმა პასპორტმა მსოფლიოში მე-6 ადგილი დაიკავა, კანადურ და შვეიცარიულ პასპორტთან ერთად.<ref></ref>\n\n== სახელწოდება ==\n* '''ოფიციალური''': ქართულად - ლუქსემბურგის დიდი საჰერცოგო; ლუქსემბურგულად - Grousherzog dem Letzebuerg; ფრანგულად - Grand-Duche de Luxembourg; გერმანულად - Grossherzogtum Luxemburg.\n* '''ეტიმოლოგია''' - თავდაპირველად ეს სახელი ერქვა მცირე ციხე-სიმაგრეს (lucilemburrugh, კელტურად Lucilem - „მცირე“, გერმანულად burg - „ციხე-სიმაგრე“, შემდეგ მთელ ქვეყანაზე გავრცელდა.\n* '''ქვეყნის კოდი''' - LU.\n\n== ისტორია ==\n=== საგრაფო ===\n\nლუქსემბურგის ისტორია ზიგფრიდის მიერ 963 წელს ზაუერისა და ალზეტის შესართავებთან ბოკის კლდეზე ციხესიმაგრის აგებით იწყება. ამ საფორტიფიკაციო ნაგებობის გარშემო განვითარდა ქალაქი, რომელიც დღევანდელი ლუქსემბურგია.\n\nთანამედროვე საზღვრებში სახელმწიფო არსებობს 1839 წლიდან. 1867 წელს ლონდონის კონფერენციამ იგი გამოაცხადა „მუდმივი ნეიტრალიტეტის“ ქვეყნად. დამოუკიდებლობის გამოცხადებამდე, 1890 წლამდე ნიდერლანდებთან უნია ჰქონდა შეკრული. 1921 წლიდან ბელგიასთან ეკონომიკურ-საბაჟო კავშირშია. 1948 წელს კონსტიტუციიდან ამოიღეს მუხლი ნეიტრალიტეტის შესახებ. 1957 წლიდან ევროგაერთიანების წევრია.\n\n=== საჰერცოგო ===\n\nXIV-XV საუკუნეებში ლუქსემბურგების სამი წარმომადგენელი გახდა საღვთო რომის იმპერატორი. 1437 წელს ლუქსემბურგების დინასტიაში მემკვიდრის პრობლემა შეიქმნა, რის შედეგადაც ჰერცოგინია ელიზაბეტმა ლუქსემბურგის მიწები მიყიდა ბურგუნდიის ჰერცოგ ფილიპე კეთილს.<ref>Kreins (2003), p. 39</ref>\n\nშემდეგ წლებში ლუქსემბურგის ციხესიმაგრე გადადიოდა: ბურბონების, ჰაბსბურგების, ჰოენცოლერნებისა და ფრანგების ხელში.\n\n=== XIX საუკუნე ===\nმინი|მარცხნივ|1861 წელს აგებული პეტრუსის ხიდი, აგრეთვე ცნობილი როგორც ძველი ხიდი.\n1815 წელს, ნაპოლეონის დამარცხების შემდეგ ლუქსემბურგი პრუსიასა და ნიდერლანდს შორის შადავო ტერიტორია გახდა. ვენის კონგრესზე ლუქსემბურგს დიდი საჰერცოგოს სტატუსი მიენიშა და ნიდელრანდთან პირად კავშირში შევიდა. ეს შეთანხმება 1839 წელს ლონდონის ხელშეკრულებით გაუქმდა, რის შემდეგაც ლუქსემბურგი დამოუკიდებელ სახელმწიფოს წარმოადგენს.<ref>Thewes, Guy (2006) (PDF). Les gouvernements du Grand-Duché de Luxembourg depuis 1848 (2006), p. 208</ref><ref></ref><ref></ref><ref>Microsoft Encarta Encyclopedia 1997</ref> ამავე ხელშეკრულების საფუძველზე ქვეყნის ფრანგულ ენოვანი დასავლეთი ნაწილი ბელგიას გადაეცა.\n\n1866 წელს ლუქსემბურგის კრიზისის შემდეგ (რამაც პრუსია და საფრანგეთი ომის ზღვრამდე მიიყვანა), 1867 წელს ლონდონში კიდევ ერთ ხელშეკრულებას მოეწერა ხელი სადაც აღინიშნა ლუქსემბურგის დამოუკიდებლობა და ნეიტრალიტეტი.\n\n1890 წლამდე ნიდერლანდის მეფე წარმოადგენდა ასევე ლუქსემბურგის დიდ ჰერცოგს და სახელმწიფოს მეთაურს. ვილიამ III-ის გარდაცვალების შემდეგ ნიდერლანდის გვირგვინი მის ქალიშვილ ვილგელმინას გადაეცა, ხოლო ლუქსემბურგის გვირგვინის მფლობელი გახდა ნასაუ-ვეილბურგის დინასტია.<ref>Kreins (2003), p. 84</ref>\n\nსაფრანგეთ-პრუსიის ომის განმავლობაში როგორც გერმანია ასევე საფრანგეთი იცავდა ლუქსემბურგის ნეიტრალიტეტს,<ref></ref><ref>Maartje Abbenhuis, ''An Age of Neutrals: Great Power Politics, 1815–1914''. Cambridge University Press (2014) ISBN 978-1107037601</ref> თუმცა ომის შემდეგ 1871 წელს დადებული ზავის თანახმად ლუქსემბურგის ტერიტორიების ნაწილი გერმანიის იმპერიას გადაეცა.\n\n=== XX საუკუნე ===\n1914 წელს გერმანიის იმპერიამ საფრანგეთთან ომის დროს დაარღვია ლუქსემბურგის ნეიტრალიტეტი. მიუხედავად ოკუპაციისა გერმანიამ ლუქსემბურგს შეუნარჩუნა პოლიტიკური მექანიზმების დამოუკიდებლობა.\n\n1940 წელს მეორე მსოფლიო ომის დაწყების შემდეგ ლუქსემბურგის ნეიტრალიტეტი ისევ დაირღვა ვერმახტის მიერ. პირველი ოკუპაციისგან განსხვავებით ამ შემთხვევაში ლუქსემბურგი მთლიანად შეუერთეს მესამე რაიხს, როგორც ერთ-ერთი პროვინცია. დევნილობაში მყოფმა მთავრობამ თავი ლონდონს შეაფარა. ლუქსემბურგი 1944 წელს გაათავისუფლეს და ის გახდა გაერთიანებული ერების ორგანიზაციის დამფუძნებელი წევრი. ლუქსემბურგის ნეიტრალიტეტი კონსტიტუციურად 1948 წელს დასრულდა და 1949 წელს ნატოს შეუერთდა.\n\n1951 წელს ლუქსემბურგი იყო იმ 6 ქვეყანას შორის რომლებმაც დააარსეს ევროპის ქვანახშირისა და რკინის გაერთიანება, რომელიც 1957 წელს გახდა ევროპის ეკონომიკური თანამეგობრობა, ხოლო 1993 წელს ევროპის კავშირი. 2003 წელს ლუქსემბურგი შეუერთდა ევროს სავალუტო ზონას.\n\n== გეოგრაფია ==\nthumb|left|200px|ლუქსემბურგის დიდი საჰერცოგო\nქვეყანა მდებარეობს დასავლეთ ევროპაში. მისი მოსაზღვრე ქვეყნებია: ბელგია, საფრანგეთი, გერმანია.\n* '''ფართობი''' - 2600 კვ. კმ.\n* '''ბუნება''': უმაღლესი მწვერვალი - ბუურგპლააცი 559; მდინარე (კმ) - სური 150 (სულ 172); ტბა - ზემო სური; კლიმატი - ოკეანური, კონტინენტური.\n* '''ბუნებრივი რესურსები''' - რკინის მადანი (ამჟამად ექსპლუატაცია შეწყვეტილია), სასოფლო-სამეურნეო მიწები.\n\n== სახელმწიფო ==\n* '''პოლიტიკური სისტემა''' - კონსტიტუციური მონარქია.\n* '''სახელმწიფოს მეთაური''' - დიდი ჰერცოგი ანრი (ნასაუს დინასტიიდან).\n* '''მთავრობის მეთაური'''  - პრემიერ-მინისტრი.\n* '''საკანონმდებლო ორგანო''' - ერთპალატიანი პარლამენტი (60 წევრი).\n* '''ადმინისტრაციული დაყოფა''' - 3 ოლქი (district) და 12 კანტონი (canton).\n\n== პოლიტიკა ==\n\nლუქსემბურგი წარმოადგენს საპარლამენტო დემოკრატიას, რომლის სათავეში კონსტიტუციური მონარქი დგას. 1868 წლის კონსტიტუციის მიხედვით, აღმასრულებელი ხელისუფლება ხორციელდება დიდი ჰერცოგისა და მინისტრთა კაბინეტის მიერ, რომელიც ჰერცოგის გარდა რამდენიმე სხვა მინისტრისგან შედგება.<ref></ref> დიდ ჰერცოგს უფლება აქვს დაითხოვოს საკანონმდებლო ორგანო, ხოლო ამ შემთხვევაში, ახალი არჩევნები უნდა ჩატარდეს სამი თვის განმავლობაში. თუმცა, 1919 წლის შემდეგ, სუვერენიტეტი იმართება ერის მიერ და ხორციელდება დიდი ჰერცოგის მიერ, ქვეყნის კონსტიტუციისა და კანონის მიხედვით.<ref></ref>\n\nსაკანონმდებლო უფლებამოსილება მინიჭებული დეპუტატთა პალატას, რომელიც 60 წევრისგან შემდგარი ერთპალატიანი საკანონმდებლო ორგანოა, სადაც წევრებს ირჩევენ ხუთი წლის ვადით, ოთხივე ოლქიდან. მეორე ორგანო „სახელმწიფო საბჭოა“ (Conseil d'Etat), რომელიც შედგება ოცი რიგითი მოქალაქისგან, დიდი ჰერცოგის მიერ დანიშნული, რომლებიც დეპუტატთა პალატას კანონმდებლობის შემუშავებას ურჩევს.<ref></ref>\n\nდიდი საჰერცოგოს გააჩნია სამი ქვედა სასამართლო ტრიბუნალი (ეშ-სიურ-ალზეტი, ქალაქ ლუქსემბურგისა და დიკირხის), ორი სარაიონო ტრიბუნალი (ლუქსემბურგისა და დიკირხის) და უმაღლესი სასამართლო (ლუქსემბურგი), რომელიც მოიცავს სააპელაციო და საკასაციო სასამართლოებს. არსებობს ასევე ადმინისტრაციული ტრიბუნალი და ადმინისტრაციული სასამართლო, ისევე, როგორც საკონსტიტუციო სასამართლო, რომელიც დედაქალაქში მდებარეობს.\n\n== დემოგრაფია ==\n* '''მოსახლეობა''' - 493 500 (2009), მათ შორის 75,1 % ლუქსემბურგელები, 6,3 % იტალიელები.\n* '''ენები''' - ლუქსემბურგული (ეროვნული ენა), ფრანგული და გერმანული.\n* '''რელიგია''' - კათოლიციზმი.\n* '''ქალაქები''' (ათ.) - ლუქსემბურგი (79), ეშ-ალზეტი (28), დიუდელანჟი (18).\n\n== ეკონომიკა ==\nლუქსემბურგი მაღალგანვითარებული ინდუსტრიული ქვეყანაა, რომლის წამყვანი დარგია მეტალურგია.\n* '''ექსპორტი''' - რკინა, ფოლადი, ტექსტილი, ქიმიკატები, პლასტმასი.\n* '''ბიუჯეტი''' - 5 500 მლნ $.\n* '''ეროვნული შემოსავალი''' (1 სულზე) - 81 466 $.\n* '''ვალუტა''' - ევრო (EUR); 2002 წლამდე ლუქსემბურგული ფრანკი.\n\n== მემკვიდრეობა ==\n* ქალაქი ლუქსემბურგი, მისი კვარტალები და საფორტიფიკაციო ნაგებობები.\n\n== ლიტერატურა ==\n*\n*\n\n==რესურსები ინტეტრნეტში==\n\n* \n* ოფიციალური საიტი \n* Luxembourg  from ''UCB Libraries GovPubs''\n* Luxembourg profile from the BBC News\n* ''Luxembourg's Constitution of 1868 with Amendments through 2009'', English Translation 2012\n\n== სქოლიო ==\n\n\n\n\n\n\n \nკატეგორია:ევროპის ქვეყნები\nკატეგორია:ფრანგულენოვანი ქვეყნები\nკატეგორია:კონსტიტუციური მონარქიები\nკატეგორია:სამეფოები\nკატეგორია:ევროკავშირის წევრი სახელმწიფოები\nკატეგორია:ნატოს წევრი სახელმწიფოები\nკატეგორია:გაეროს წევრი სახელმწიფოები\nკატეგორია:გერმანულენოვანი ქვეყნები\nკატეგორია:ზღვაზე გასასვლელის არმქონე სახელმწიფოები", "url": "https://ka.wikipedia.org/wiki/ლუქსემბურგი", "length": 9884}
{"id": "1665", "title": "გერმანიის ფედერალური კანცლერი", "text": "thumb|ფედერალური კანცელარია\n'''ბუნდესკანცლერი''' (; ) — მთავრობის მეთაური გერმანიის ფედერაციულ რესპუბლიკაში. ბუნდესკანცლერს ირჩევს ბუნდესტაგი. იგი აყალიბებს გერმანიის მთავრობას. ბუნდესკანცლერი არის ქვეყნის ფაქტობრივი ლიდერი. იგი წარმოადგენს გერმანიას სხვა ქვეყნების სახელმწიფოს და მთავრობის მეთაურებთან შეხვედრებზე, ასევე საერთაშორისო სამიტებზე. 2021 წლიდან კანცლერი არის ფრიდრიხ მერცი.\n\n2001 წლიდან კანცლერის ოფისი განთავსებულია ფედერალური კანცელარიის ახალ შენობაში.\n\n== იხილეთ აგრეთვე==\n* გერმანიის კანცლერების სია\n* რაიხსკანცლერი\n* ბუნდესპრეზიდენტი (გერმანია)\n\n== რესურსები ინტერნეტში ==\n* '''ოფიციალური საიტი'''\n\n\n\n\nკანცლერები\n*\nკატეგორია:გერმანიის მთავრობა", "url": "https://ka.wikipedia.org/wiki/გერმანიის_ფედერალური_კანცლერი", "length": 661}
{"id": "1666", "title": "გერმანელები", "text": "thumb|240px|გერმანულენოვანი სივრცე ევროპაში\n'''გერმანელები''' — ხალხი, ინდოევროპული ენათა ოჯახის გერმანული ჯგუფის წარმომადგენლები (გერმანულად Deutsche), გერმანიის ძირითადი მოსახლენი (80,6 მლნ). სულ მსოფლიოში ეთნიკურ გერმანელთა რიცხვი 90,0 მლნ-ს შეადგენს, მათ შორის მნიშვნელოვანი დიასპორებია: აშშ-ში 5.1 მლნ, კანადაში 1.2 მლნ, რუსეთის ფედერაციაში 843 ათ., ბრაზილიაში 700 ათ., ყაზახეთში 958 ათ. მიეკუთვნებიან ევროპეიდული რასის ატლანტურ-ბალტიურ შტოს. გერმანული ეთნოსის საფუძველი ძველგერმანული ტომებია — ფრანკები, საქსები, ბავარები, ალემანები და სხვა. \n\n== გერმანულენოვანი სამყარო ==\n\nგერმანულენოვანი სამყაროს სრულად, ან ნაწილობრივ შეადგენს შემდეგი სახელმწოფოები, ან სახელმწიფოთა რეგიონები; ავსტრია, შვეიცარია, ლიხტენშტაინი, ბელგია, ლუქსემბურგი, სამხრეთი ტიროლი. \n\n== ენა და ეროვნება ==\n\nგერმანელი ხალხის მშობლიური ენა არის გერმანული. გერმანული ენა არის მშობლიური ენა ავსტრიის, შვეიცარიისა და ლიხტენშტაინის მოქალაქეთათვის, მაგრამ ამ ქვეყნების მოქალაქენი სამართლებრივად არ ითვლებიან გერმანელებად, რამეთუ მათ გერმანიის ფედერაციული რესპუბლიკის მოქალაქეობა არ გააჩნიათ. <br />გერმანული ენა მიეკუთვნება ინდოევროპულ ენათა ოჯახის გერმანული ჯგუფის დასავლეთგერმანულ ქვეჯგუფს. გამოიყოფა გერმანული ენების ორი ჯგუფი: ქვემოგერმანული და ზემოგემრანული. ზოგიეთი მკლევარი უკანასკნელისაგან გამოყოფოს საშუალოგერმანულ დიალექტებს. გერმანელთა დამრწელობა დაფუძნებულია ლათინურ გრაფიკაზე.საერთოდ, სალიტერატურო ენისგან პლატდოიჩე საკმაოდ განსხვავდება. ამ დიალექტზე, რომელიც ახლოსაა ჰოლანდიურთან, არსებობს საკმაოდ ვრცელი ლიტერატურა. არაერთი მღვდელი ქადაგებს ქვემოგერმანულზე. დღესაც გერმანიის ბევრი ოლქის (მიწის) მოსახლეობა საუბრისას დიალექტს იყენებს. განსხვავება დიალექტებს შორის იმდენად დიდია, რომ ზემო საქსონიის მცხოვრებთ არ ესმით ზღვისპირეთის რაიონებში მცხოვრებთა მეტყველება. ყველა გერმანელის სალიტერატურო ენაა ლუთერის მიერ გერმანულად თარგმნილი „ბიბლიის“ ენა. გერმანულ ენაზე 100 მილიონზე მეტი ადამიანი ლაპარაკობს.\n\n== გერმანელები, როგორც ეთნოსი ==\n\nგერმანელი ერის კონცეფციის მნიშვნელოვან საფუძველს წარმოადგენს გერმანელთა კულტურული ერთობის იდეა, რომელიც დაახლ. XIX საუკუნის დასაწყისიდან დამკვიდრდა. ეს ეროვნული იდეოლოგია ეყრდნობა და მნიშვნელოვანწილად დავალებულია იოჰან გოტფრიდ ჰერდერისა და იოჰან გოტლიბ ფიხტეს ნააზრევზე. გერმანელი ნაცია იტალიელი ერის გვერდით ერთ-ერთი პირველია, რომელთა წიაღშიც შეიქმნა კულტურულ და ეთნიკურ ერთობაზე კონციპირებული ერის, ნაციის იდეა და წარმატებით განხორციელდა.\n\nგერმანული ეთნოსის ეთნიკურ საფუძველს წარმოადგენდნენ ძველგერმანული ტომები, რომლებიც, ახალი წელთაღრიცხვის დასაწყისში მდინარეებს-რეინსა და ოდერს შორის იყვნენ განსახლებულნი. კერძოდ, ესენი იყვნენ გერმიონული, ისტევონური (ისკევონური), და ინგევონური ტომობრივი ჯგუფები. როგორც სამეცნიერო ლიტერატურაშია აღნიშნული, ეს დასვლეთგერმანული ტომობრივი კავშირები საკულტო თვალსაზრისით იყნენ გაერთიენებულნი. პირველ, გერმინონულ საკულტო კავშირთნ (ჯგუფთან) (მას ეკუთვნოდნენ: სვევები, მაკრომანები, გერმუნდურები, სემნონები, კვადები, ლანგობარდები, ხატები, ალემანები...) დაკავშირებულები არიან სამხრეთ გერმანიის გვიანდელი ხალხები: ბავარები, შვაბები, ტიურინგები, ჰესელინები. მათი შთამომავალი არიან აგრეთვე თანამედროვე გერმანულენოვანი შვეიცარიელები და ავსტრიელები. მეორე ჯგუფი (ისტევონელთა საკულტო გაერთიანებაში) რეინთან დასახლებულ ფრანკთა ტომებს მოიცავდა (ბატავები, ბრუკტერები, ხამავები, უბიები, უზიპეტები, ტენკტერები, ხერუსკები), რომლენმაც გასკუთრებული  როლი ითამაშეს არა მარტო გერმანიის, არამედ ადრე შუა საუკუნებიის სხვა სახელმწიფოების ისტორიაში. მესამე საკულტო სატომო ჯგუფში (ინგევონური) ფრიზების, საქსების, ანგლების, იუტების, ხალკების, ვარინების, ამპსივარიების ტომები შედიოდნენ. ამავე ჯგუფს მიეკუთვნებოდნენ კიმვრები და ტევტონები, რომლებიც ანტიკურმა სამყარომ საკმაოდ ადრე გაიცნო; ისინი ძვ. წ. II ს-ში საფრთხეს უქმნიდნენ რომს. შემდეგ (V ს.) ზოგიერთი ინგევონური ტომი-ანგლები, საქსების ნაწილი, ბრიტანეთის კუნძულზე გდასახლდა. ფრიზები ნაწილობრივ შეერწყნენ მეზობელ ხალხებს, ნაწილმა კი დღემდე შეინარჩუნა თავისთავადობა. ამ ქვემოგერმანულ ტომთა ჯგუფების უმეტესი ნაწილი დღევანდელი გერმანიის მასახლეობის ერთ-ერთ მნიშვნელოვან საფუძვლად იქცა.\n\n== ორი ქრისტიანული აღმსარებლობა ==\n\nგერმანელები ქრისტიანული სარწმუნოების აღმსარებელი ხალხია. გერმანიაში მშვიდობიანად თანაარსებობს ქრისტიანული რელიგიის ორი  მიმდინარეობა პროტესტანტიზმი (ძირითადად ლუთერანები) და კათოლიციზმი. \n\n== ეთნოგენეზი ==\n\nგერმანელთა ეთნიკურ-კულტურული ერთობის იდეა XVIII-XIX საუკუნეებში გაჩნდა სარწმუნოებრივად, ეთნიკურად და კულტურულად არაერთგვაროვან გერმანიაში, თუმცა ტერმინი გერმანელი („დოიჩ“) გაცილებით ძველია.\n\n== ეტიმოლოგია ==\n\n\n\nეტიმოლოგიურად სიტყვა „გერმანელი“, ანუ გერმანული სახელქმევით „დიოჩ“-ი მომდინარეობს ძველზემოგერმანული ფორმა „დიუტისკისაგან“ (diutisc), არსებობს ამ ეთნონიმის მეორე, ზედსართაული ფორმაც, – „თეოდისკი“ (theodisk), რომელიც VIII საუკუნის საშუალო ლათინურ ტექსტშია შემონახული.\n\nსიტყვა „დოიჩი“ X საუკუნიდან იწყებს დამკვიდრებას.\n\n== იხილეთ აგრეთვე ==\n* ცნობილი გერმანელები<br />\n\n==ლიტერატურა==\n* Motyl, Alexander J. (2001). Encyclopedia of Nationalism, Volume II. Academic Press.\n* \n\n== სქოლიო ==\n\n\n*\nკატეგორია:მსოფლიოს ხალხები\nკატეგორია:გერმანია", "url": "https://ka.wikipedia.org/wiki/გერმანელები", "length": 4952}
{"id": "1667", "title": "ცნობილი გერმანელები", "text": "== ა ==\n* ერნსტ აბე — ფიზიკოს-ოპტიკოსი\n* იოჰან კრისტოფ ადელუნგი — გრამატიკოსი და ლექსიკოგრაფი.\n* კონრად ადენაუერი — სახელმწიფო მოღვაწე\n* ალბერტ აინშტაინი — ფიზიკოსი\n* ალფრედ აინშტაინი — მუსიკის ისტორიკოსი და კრიტიკოსი\n* ვოლფგანგ აპელი -\n* ლუდვიგ ახიმ ფონ არნიმი — მწერალი\n* იულიუს ასფალგი — აღმოსავლეთმცოდნე, ქართველოლოგი\n\n== ბ ==\n* იოჰან სებასტიან ბახი — კომპოზიტორი\n* პინა ბაუში — ქორეოგრაფი\n* ლუდვიგ ვან ბეთჰოვენი — კომპოზიტორი\n* ფრანც ბეკენბაუერი — ფეხბურთელი\n* ბორის ბეკერი — ჩოგბურთელი\n* ბენედიქტე XVI, ერისკაცობაში '''იოზეფ რაცინგერი''' — რომის პაპი\n* კარლ ფრიდრიხ ბენცი — მეწარმე\n* ჰილდეგარდ ბინგენელი — ბენედიქტელი <nowiki/>აბატი, <nowiki/>მწერალი, <nowiki/>კომპოზიტორი, <nowiki/>ფილოსოფოსი, ქრისტიანული მისტიკოსი, წინასწარმეტყველი და პოლიმათი \n* კარლ–ჰაინც ბიომი — დირიჟორი\n* ოტო ფონ ბისმარკი — გერმანიის სახელმწიფო მოღვაწე, გერმანიის იმპერიის დამაარსებელი და პირველი რაიხსკანცლერი\n* ფრიდრიხ ფონ ბოდელშვინგი\n* დიტერ ბოლენი — მომღერალი\n* დიტრიხ ბონჰოფერი\n* რობერტ ბოში — მეწარმე\n* ვილი ბრანდტი — სახელმწიფო მოღვაწე\n* ვერნერ ფონ ბრაუნი — მეცნიერი\n\n== გ ==\n* კარლ ფრიდრიხ გაუსი — მათემატიკოსი\n* ჰანს-დიტრიხ გენშერი — სახელმწიფო მოღვაწე\n* ჰერმან გიორინგი — სამხედრო მოღვაწე\n* იოჰან ვოლფგანგ გოეთე — მწერალი და მოაზროვნე\n* თომას გოტშალკი\n* შტეფი გრაფი — ჩოგბურთელი\n* ჰერბერტ გრიონემაიერი\n* იოჰან გუტენბერგი — გამომგონებელი\n\n== დ ==\n* კარლ დენიცი — გროს-ადმირალი\n* მარლენ დიტრიხი — კინომსახიობი\n* ალბრეხტ დიურერი — მხატვარი\n* მარიონ გრაფინდონჰოფი\n* კონრად დუდენი\n* რუდი დუჩკე\n* ურსულა დიზლი — ბიატლონისტი\n\n== ე ==\n* გეორგ ელზერი\n* კარლ ენგლერი — ქიმიკოსი\n* ჰარტმუტ ენგლერი\n* ლუდვიგ ერჰარდი — სახელმწიფო მოღვაწე\n* ჰაინც ერჰარდტი\n\n== ვ ==\n* რიხარდ ვაგნერი — კომპოზიტორი\n* რიხარდ ფონ ვაიცზეკერი — სახელმწიფო მოღვაწე\n* იაკობ ვასერმანი — მწერალი\n* ფრიდრიხ ვიკი -  მუსიკის პედაგოგი\n* კატარინა ვიტი — სპორტსმენი\n\n== ზ ==\n* უვე ზეელერი — ფეხბურთელი\n\n== თ ==\n* თეოდორე თომასი -  მევიოლინე და დირიჟორი\n\n== ი ==\n\n* კარლ გუსტავ იაკობ იაკობი — მათემატიკოსი\n* ფრიდრიხ ჰაინრიხ იაკობი — მწერალი და ფილოსოფოსი\n* ალფრედ იოდლი — სამხედრო მოღვაწე\n\n== კ ==\n* იმანუელ კანტი — ფილოსოფოსი\n* ვილჰელმ კაიტელი — სამხედრო მოღვაწე\n* იოზეფ კენტენიხი\n* დანიელ კიუბლბოკი\n* სებასტიან კნაიპი\n* ჰელმუტ კოლი — სახელმწიფო მოღვაწე\n* ადოლფ კოლპინგი\n* რობერტ კოხი — მიკრობიოლოგი\n* პეტერ კრაუსი\n* ადამ კრაფტი — მოქანდაკე\n\n== ლ ==\n* ჯეიმზ ლასტი — კომპოზიტორი\n* კარლ კარდინალ ლემანი\n* გოტჰოლდ ეფრაიმ ლესინგი — მწერალი, განმანათლებელი\n* ოტო ლილიენთალი — ინჟინერი\n* პატრიკ ლინდნერი\n* მარტინ ლუთერი — რეფორმატორი\n\n== მ ==\n* ალბერტ მაგნუსი\n* კარლ მაი\n* თომას მანი — მწერალი\n* კარლ მარქსი — ფილოსოფოსი\n* რაინჰარდ მეი\n* ვილი მილოვიჩი\n* ვოლფგანგ ამადეუს მოცარტი — კომპოზიტორი\n\n== ნ ==\n* ფრიდრიხ ნიცშე — ფილოსოფოსი\n* დირკ ნოვიცკი — კალათბურთელი\n\n== რ ==\n* ჰელმუტ რანი\n* ვილჰელმ რენტგენი — ფიზიკოსი\n* იოახიმ ფონ რიბენტროპი — დიპლომატი და სახელმწიფო მოღვაწე\n* ჰაინც რიუმანი\n* კარლ-ჰაინც რუმენიგე — ფეხბურთელი\n\n== უ ==\n* იან ულრიხი\n\n== ფ ==\n* რუდი ფიოლერი — ფეხბურთელი\n* იოშკა ფიშერი — სახელმწიფო მოღვაწე\n* თეოდორ ფონტანე — მწერალი\n* ჰაინც ფრენცენი — ჰარალდი\n* ფრიდრიხ II (მეფე) — პრუსიის მეფე\n* ფრიდრიხ III (იმპერატორი) — იმპერატორი\n\n== შ ==\n* ალბერტ შვაიცერი — მოაზროვნე, მისიონერი\n* ალისა შვარცერი\n* ფრიდრიხ ფონ შილერი — პოეტი\n* ოსკარ შინდლერი\n* კარლ შინკელი — არქიტექტორი, ფერმწერი და გრაფიკოსი\n* ჰაინრიხ შლიმანი — არქეოლოგი\n* მაქს შმელინგი\n* ჰარალდ შმიდტი\n* ჰელმუტ შმიდტი — სახელმწიფო მოღვაწე\n* რომი შნაიდერი — კინომსახიობი\n* გერჰარდ შრედერი — სახელმწიფო მოღვაწე\n* რიხარდ შტრაუსი - კომპოზიტორი, დირიჟორი და პიანისტი\n* ფრანც იოზეფ შტრაუსი — სახელმწიფო მოღვაწე\n* კლარა შუმანი -  კომპოზიტორი, პიანისტი და მუსიკალური პედაგოგი\n* რობერტ შუმანი - პიანისტი, კომპოზიტორი, ესთეტი და მუსიკათმცოდნე\n* მიხაელ შუმახერი — ავტომრბოლელი\n\n== ც ==\n* კონრად ცუზე\n\n== ჰ ==\n* ვალტერ ჰაზენკლევერი — პოეტი, დრამატურგი\n* მარტინ ჰაიდეგერი — ფილოსოფოსი\n* რუდოლფ ჰაიდენჰაინი — ფიზიოლოგი და ჰისტოლოგი\n* პაულ ფონ ჰაიზე — მწერალი\n* ვერნერ ჰაიზენბერგი — ფიზიკოსი\n* გეორგ ჰაიმი — მწერალი\n* შტეფან ჰაიმი — მწერალი\n* ჰაინრიხ ჰაინე — პოეტი, პუბლიცისტი და კრიტიკოსი\n* ერნსტ ჰაინკელი — ავიაკონსტრუქტორი\n* სამუელ ჰანემენი — ექიმი\n* გეორგ ფრიდრიხ ჰენდელი - კომპოზიტორი\n* ჰაინრიხ რუდოლფ ჰერცი — ფიზიკოსი\n* ჰერმან ჰესე — მწერალი\n* რუდოლფ ჰესი- პოლიტიკური მოღვაწე\n* დავიდ ჰილბერტი — მათემატიკოსი\n* რეგინა ჰილდებრანდტი\n* ადოლფ ჰიტლერი — სახელმწიფო მოღვაწე\n* ალექსანდერ ჰუმბოლდტი — ბუნებისმეტყველი და მოგზაური\n* ვილჰელმ ჰუმბოლდტი — ენათმეცნიერი, ესთეტიკოსი, ფილოსოფოსი, სახელმწიფო მოღვაწე\n* ედმუნდ ჰუსერლი — ფილოსოფოს-იდეალისტი, ტრანსცენდენტალური ფენომენოლიგიის ფუძემდებელი\n* ულრიხ ფონ ჰუტენი — ჰუმანისტი, მწერალი, პოლიტიკური მოღვაწე\n* პეტერ ჰუხელი — მწერალი\n* რიკარდა ჰუხი — მწერალი\n\n==იხილეთ აგრეთვე==\n* ცნობილი ავსტრიელები\n\n*", "url": "https://ka.wikipedia.org/wiki/ცნობილი_გერმანელები", "length": 4638}
{"id": "1669", "title": "აკვიტანია", "text": "'''აკვიტანია''' (ფრანგ. Aquitaine, ოქსიტ. Aquitània, ბასკ. Akitania) — სამხრეთ-დასავლეთ საფრანგეთის ყოფილი რეგიონი. მისი დედაქალაქი იყო ბორდო, სხვა განყოფილებების პრეფექტურები იყო პო, პერიგე, მონ-დე-მარსანი და აჟენი. \n\n2016 წლის 1 იანვრიდან, საფრანგეთის რეგიონების რეფორმირების შემდეგ, სხვა რამდენიმე რეგიონთან ერთად გაერთიანდა ახალი აკვიტანიიის რეგიონში. \n\nიგი შედგებოდა 5 დეპარტამენტისგან: დორდოგნი (24, ''Dordogne''), ჟირონდა (33, Gironda), ლანდესი (40), ლო და გარონა (47, Lot-et-Garonne) და ატლანტური პირენეები (64, Pyrènèes-Atlantiques). რეგიონში შედის 18 ოლქი (arondissement), 235 კანტონი და 2,296 მუნიციპალიტეტი. \n\n== ფიზიკური გეოგრაფია ==\nრეგიონის ტერიტორია ესაზღვრება ჩრდილოეთით მდებარე პაუტუ-შარანტის რეგიონებს, ჩრდილოეთით ლიმუზენს და აღმოსავლეთით სამხრეთ პირენეებს, სამხრეთით კი ესპანეთს (არაგონი, ნავარა და ბასკეთი). დასავლეთის სანაპიროებს გარს ევლება ატლანტის ოკეანე (ბისკაიის ყურე). აკვიტანიას კვეთს სამი მდინარე: გარონა, დორდონი და ადური. იგი ატლანტის ოკეანის დასავლეთით ვრცელდება 250 კილომეტრში, რომელსაც ეწოდება ვერცხლის სანაპირო და სრულდება არკაშონის აუზით. \n\n== ისტორია ==\nალტ=|ცენტრი|მინი|Aquitaine [[X საუკუნე|X საუკუნის]] საფრანგეთში.\nტერმინი აკვიტანია (Aquitania) ლათინური წარმოშობისაა და აქვს რამდენიმე სავარაუდო ეტიმოლოგია. ეს შეიძლება ნიშნავდეს „წყლების მიწას“; მომდინარეობს რომაული ქალაქ ''აკვე ტარბელიკედან (Aquæ Tarbellicæ)'' დღევანდელი ქალაქი დაქს (Dax); ან „ოშების ქვეყანა“-დან, მოსახლეობა რომელიც ძალიან ახლოს იყო ბასკებთან ''(euskotarrak)'' და რომლის დედაქალაიქც იყო ოში (Auch, (/o:ʃ/)). ამასთან, უდავოა ამ ტერიტორიაზე კელტების არსებობაც, რომლებმაც ფაქტობრივად აქ ჩამოაყალიბეს კოალიცია, რომელსაც რომაელები აკვიტებს უწოდებენ. \n\nაკვიტანია იყო რომის პროვინცია, რომელიც მოგვიანებით დიოკლეტიანემ სამ ნაწილად გაყო: ''პირველი აკვიტანია'', ''მეორე აკვიტანია'' და ''მესამე აკვიტანია'' ან ''ნოვემპოპულანა (Novempopulana)''. \n\nიყო სამეფო ვესტგუთების ეპოქასა და მაღალი შუა საუკუნეების ბოლოს, საბოლოოდ კი იქცა საჰერცოგოდ. \n\nისტორიული აკვიტანია განსხვავდება ამჟამინდელისგან: რომის იმპერიის ქვეშ ყოფნის დროს ერეოდათ ''Novempopulana-ში,'' რომლის მთავარი ცენტრები იყო ტულუზა, ოში და დაქსი. \n\nმთელი V საუკუნის განმავლობაში ვესტგუთების სამეფოს დედაქალაქი იყო ტულუზა. ბუიეს ბრძოლის (507) შემდეგ ისტორიული აკვიტანია შეუერთდა ფრანკების სამეფოს, ხოლო ვესტგუთები გალიაში მბრძანებლობდნენ მხოლოდ სეტიმანიას რეგიონში, რომლის დედაქალაქიც იყო ნარბონი. 720 წელს კი ეს რეგიონი დაპყრობილი იქნა არაბთა მიერ. \nმარცხნივ|მინი| [[1330|1330 წელს]] საფრანგეთი ([[ასწლიანი ომი|ასწლიანი ომის]] დასაწყისში). წითლად გამოსახულია ინგლისური ტერიორიები, მეწამულ ფერად კი [[პლანტაგენეტები|პლანტეგენეტების]] სამფლობელოები რომლებიც [[XIII საუკუნე|XIII საუკუნის]] განმავლობაში საფრანგეთის სამეფო ოჯახის კონტროლის ქვეშ იყვნენ მოქცეულნი. \nფრანკებმა შექმნეს აკვიტანიის სამეფო, რომლის დედაქალაქიც იყო პუატიე, რომელიც შემდგომში გახდა საჰერცოგო, შემდეგ კვლავ სამეფო და საბოლოოდ  IX საუკუნის განმავლობაში იქცა ისევ საჰერცოგოდ. მაქსიმალურ გაფართოებას მიაღწია XI საუკუნეში და იყო უფრო ფართო ვიდრე დღევანდელი რეგიონი, მაშინ როცა აკვიტანიის დუკები გახდნენ გასკონის დუკებიც. \n\nელეონორ აკვიტანიელის და ინგლისის მეფე ჰენრი II-ს შორის ქორწინებით, აკვიტანია გახდა ინგლისის ფეოდი საფრანგეთის მიწაზე, ფეოდალური პირამიდის თვალსაზრისით ძალიან ორაზროვანი სიტუაცია შეიქნა: ინგლისის მეფე იყო საფრანგეთის მეფის ვასალი მანიკა-მდე, ხოლო მის მიღმა ტერიტორიაზე იყო მისი თანასწორი. ვითარება აუტანელი გახდა მას შემდეგ რაც საფრანგეთის მონარქიამ აბსოლუტურ სახელმწიფოდ ჩამოყალიბება დაიწყო. ინგლისის მეფეებმა (პლანტაგენეტები), XIII საუკუნის განმავლობაში დაკარგეს ფრანგული მიწები, გარდა<nowiki/>გიენისა, რომელიც ითვალისწინებდა გასკონის საჰერცოგოს დასავლეთ ნაწილს და აკვიტანიის სამხრეთ-დასავლეთ პატარა ნაწილს. მომდევნო საუკუნეში დაიწყო ომი პლანტაგენეტებსა და ვალუას დინასტიას (მონათესავე განშტოება კაპეტინგებისა) შორის, რომლის მთავარი მიზეზი იყო საფრანგეთის ტახტის მემკვიდრეობა. ეს ომი გაგრძელდა XV საუკუნის შუამდე და ცნობილია როგორც ასწლიანი ომი. მის დასრულებას მოჰყვა მთლიანი აკვიტანიის შეერთება საფრანგეთის მონარქიასთან. დღესაც კი, აკვიტანიის გერბსა და დროშაზე გმოსახულია  ინგლისური ლომი.\n==სქოლიო==\n\nკატეგორია:საფრანგეთის ყოფილი რეგიონები", "url": "https://ka.wikipedia.org/wiki/აკვიტანია", "length": 4088}
{"id": "1670", "title": "ბრეტანი", "text": "'''ბრეტანი''' (''ფრანგ.'' Bretagne, ბრეტ. Breizh) — რეგიონი საფრანგეთის ჩრდილო-დასავლეთში, ბრეტანის ნახევარკუნძულზე, ატლანტის ოკეანის სანაპიროზე. შედგება 4 დეპარტამენტისაგან: კოტ-დ’არმორი, ფინისტერი, ილი და ვილენი, მორბიანი. ისტორიულად ბრეტონიაში შედიოდა აგრეთვე კიდევ ერთი დეპარტამენტის ტერიტორია: ატლანტიის ლუარა.\n\n* ''ფართობი'' - 27,2 ათასი კვ.კმ.,\n* ''მოსახლეობა'' - 2,9 მლნ.\n* ''ქალაქები'': რენი, კემპერი, სენ-ბრიე, ვანი. ბრეტანის ყველაზე დიდი ქალაქია ნანტი.\n* ''ენა'' - ფრანგული ოფიციალურია, მაგრამ აქ გავრცელებულია აგრეთვე ბრეტონული ენა. ისტორიულ ბრეტანში ამ ენაზე რამდენიმე ასეულ ათასი ადამიანი ლაპარაკობს.\n\nიულიუს კეისრის დაპყრობის შემდეგ (ახ.წ. 56), გახდა გალო-რომაული პროვინცია არმორიკა. მათი წასვლის შემდეგ გაუკაცრიელდა. აღდგენილ იქნა ბრეტანის სახელით კელტების მიერ, რომლებიც გამოიქცნენ ბრიტანეთიდან ანგლო-საქსების შემოსევის შემდეგ (მე-5ს.). მიუხედავად ნორმანების, კაროლინგების და კაპეტიდების ზეწოლისა, ინარჩუნებდა კულტურულ და პოლიტიკურ დამოუკიდებლობას. ანექსირებულ იქნა საფრანგეთის მიერ 1547 წელს. მეორე მსოფლიო ომის შემდეგ აქ სეპარატისტული მოძრაობა დაიწყო.\n\n== ლიტერატურა ==\n\n\n\n\nკატეგორია:საფრანგეთის რეგიონები\n\nar:بريتاني\nfa:بروتاین\nga:An Bhriotáin\ngot:𐌻𐌴𐌹𐍄𐌹𐌻𐌰𐍄𐌰 𐌱𐍂𐌴𐍄𐌻𐌰𐌽𐌳\nla:Britannia Minor", "url": "https://ka.wikipedia.org/wiki/ბრეტანი", "length": 1205}
{"id": "1671", "title": "ბურგუნდია", "text": "'''ბურგუნდია''' (), '''ბურგონი''' () — საფრანგეთის ისტორიული ოლქი და ყოფილი ადმინისტრაციული რეგიონი (2016 წლამდე). ადმინისტრაციულად მოიცავდა ოთხ დეპარტამენტის: კოტ-დ’ორი, ნიევრი, სონა და ლუარა, იონა. ფართობი — 31&nbsp;582 კმ². მოსახლეობა —1&nbsp;633&nbsp;891 კაცი (2007). უდიდესი ქალაქები: დიჟონი და ნევერი. დედაქალაქი — დიჟონი.\n\nცნობილია თავისი ღვინოებით (შაბლი, ნიუი-სენ-ჟორჟი) და საქონლის სხვადასხვა ჯიშებით.\n\n== გეოგრაფია ==\n200პქ|მინი|მარცხნივ\nბურგუნდია მოიცავს მდინარეების რონის, სონის, ლუარის აუზებში და სენის ზემო წელზე მდებარე მიწებს.<ref name=\":0\" /> ბურგუნდიის ჩრდილო-დასავლეთ ნაწილში პარიზის აუზის ბორცვებიანი ვაკე თანდათან გადადის იურულ პლატოში (დაახლ. 200–145 მლნ. წ.), რომელიც ფართო რკალის სახითაა გადაჭიმული ნივერნეს პლატოდან (დასავლეთით) ლანგრის პლატომდე (აღმოსავლეთით). მათ შორის მოქცეულია მონანისა და შაროლეს მაღლობები. რელიეფის ეს ფორმები დასერილია ღრმულებითა და მდინარეთა ხეობებით; წარმოიქმნება მნიშვნელოვანი წყალგამყოფი: ლუარა და სენა მიედინება ჩრდილოეთით (ატლანტის ოკეანისკენ), სონა კი უერთდება რონას და მიედინება სამხრეთით (ხმელთაშუა ზღვისკენ).<ref name=\"britannica\"></ref>\n\n== ისტორია ==\n250პქ|მინი|[[ბურგუნდიის საჰერცოგო]] XIV–XV საუკუნეებში.\nბურგუნდიის ტერიტორიაზე შუა საუკუნეებისა და ახალი დროის პერიოდში არსებობდა რამდენიმე სახელმწიფოებრივი, ადმინისტრაციული წარმონაქმნი და ფეოდალური სამფლობელო:<ref name=\":0\"></ref>\n\n* ბურგუნდების სამეფო — ბურგუნდების გერმანული ტომების სახელმწიფო. წარმოიქმნა 457 წელს. ცენტრი იყო ქალაქი ლიონი. 535 წელს შეუერთდა ფრანკთა სახელმწიფოს (მის შემადგენლობაში ბურგუნდების განსახლების არეალს შეუნარჩუნდა სახელი „ბურგუნდია“).\n* ორი სამეფო, რომელიც IX საუკუნეში ფრანკთა სახელმწიფოს  დაშლის შემდეგ წარმოიქმნა ყოფილი ბურგუნდების სამეფოს ტერიტორიაზე: ზემო ბურგუნდია (წარმოიქმნა 888 წელს) და ქვემო ბურგუნდია ანუ არელატი (წარმოიქმნა 879 წელს); დაახლ. 933 წელს გაერთიანდნენ ერთიან ბურგუნდიის სამეფოდ (ცენტრი — ქ. არლი), რომელიც 1032–1033 წლებში შევიდა საღვთო რომის იმპერიის შემადგენლობაში.\n* ბურგუნდიის საგრაფო ანუ ფრანშ-კონტე\n* ბურგუნდიის საჰერცოგო (IX–XV სს.), რომელიც XIV–XV საუკუნეებში შემოერთებულ ტერიტორიებთან ერთად ევროპის ერთ-ერთი უძლიერესი სახელმწიფო გახდა.\n* ბურგუნდიის პროვინცია საფრანგეთის სამეფოში. ძირითადად წარმოიქმნა 1477 წელს ბურგუნდიის საჰერცოგოდან შემოერთებული მიწებით. ცენტრი — ქ. დიჟონი. 1790 წელს დაიყო 4 დეპარტამენტად.\n\n== მოსახლეობა ==\nბურგუნდია მცირედ დასახლებულია, განსაკუთრებით ურბანული რაიონების მიღმა. საფრანგეთში XIX საუკუნესა და XX საუკუნის დასაწყისში მიმდინარე სასოფლო რაიონების მოსახლეობის შემცირების პროცესი ძლიერ გამოვლინდა ბურგუნდიაში. აქ მოსახლეობა 1872–1946 წლებში თითქმის მეოთხედით შემცირდა. ომის შემდგომ მოსახლეობის ზრდა დაიწყო, თუმცა 1980-იანი წლებიდან მნიშვნელოვნად შენელდა, ძირითადად მეზობელ რეგიონებში მიგრაციის შედეგად. საერთო რაოდენობის შემცირების მიუხედავად, ჩრდილოეთ დეპარტამენტებში (იონა, კოტ-დ’ორი) შეიმჩნევა ზრდა, რაც გამოწვეულია დედაქალაქის რეგიონიდან მოსახლეობის მიგრაციით.<ref name=\"britannica\" />\n\n== ეკონომიკა ==\n250პქ|მინი|მარცხნივ|ვენახი\n=== სოფლის მეურნეობა ===\nბურგუნდიის სოფლის მეურნეობა მრავალფეროვანია. ნიევრის მთიან რაიონებში და სონა და ლუარის დასავლეთ ნაწილში მოშენებულია მსხვილი რქოსანი საქონლის მეხორცული ჯიშები. სონა და ლუარაშია გამოყვანილი შაროლეს ჯიში. აღმოსავლეთში მოშენებულია მერძეული საქონელი. იონასა და ჩრდილოეთ კოტ-დ’ორში მოჰყავთ დიდი რაოდენობით მარცვლეული. კოტ-დ’ორის სამხრეთში, სონის მარჯვენა ნაპირზე მდებარეობა ბურგუნდიის მთავარი მეღვინეობის რაიონი. ვენახების ორი მთავარი ჯგუფია ბონი და ნიუი. აქ იწარმოება ყველაზე ცნობილი ბურგუნდიული ღვინოები: კლო-ვუჟო, ჟევრე-შამბერტენი, ნიუი-სენ-ჟორჟი, პომარი. იონის ხეობა ასევე გამოირჩევა მეღვინეობით, განსაკუთრებით ცნობილია თეთრი ღვინო შაბლი.<ref name=\"britannica\" />\n\n=== მრეწველობა და მომსახურების სფერო ===\n250პქ|მინი|რკინიგზის სადგური იონის დეპარტამენტში.\nდიდი ხანია ბურგუნდიის მრეწველობის ერთ-ერთი მნიშვნელოვანი დარგია მეტალურგია, განსაკუთრებით სონა და ლუარის დეპარტამენტში.  სხვა დარგებია ელექტრომოწყობილობების წარმოება, ფარმაცევტიკა, ქიმიური და კვების მრეწველობა, რაც რეგიონის წარმოების დივერსიფიკაციას უზრუნველყოფს. დასაქმების მნიშვნელოვანი ნაწილი მომსახურების სფეროზე მოდის, თუმცა მისი ზრდა შენელებულია, ნაწილობრივ იმიტომ, რომ რეგიონში მსხვილი მეგაპოლისები არ არის.<ref name=\"britannica\" />\n\n=== ტრანსპორტი ===\nბურგუნდიაში გადის რამდენიმე მსხვილი სატრანსპორტო არტერია. დიჟონამდე, მაკონამდე და ლე-კრეზომდე დადის ჩქაროსნული მატარებელი. მდინარე სონა სანაოსნოა (დიდი ტევადობის ბარჟებისათვის) შალონ-სიურ-სონიდან სამხრეთით. სარკინიგზო და საავტომობილო წვდომის სიმარტივე ხელს უწყობს დედაქალაქის რეგიონიდან აქ მოსახლეობისა და საწარმოების გადმოსვლას.<ref name=\"britannica\" />\n\n== რესურსები ინტერნეტში ==\n*  რეგიონული საკონსულოს გვერდი \n*  ბურგუნდიის მცირე გზამკვლევი ძირითადი ტურისტული ღირსშესანიშნაობებით\n\n== სქოლიო ==\n\n\n\n\n\n \nკატეგორია:საფრანგეთის ისტორიული პროვინციები", "url": "https://ka.wikipedia.org/wiki/ბურგუნდია", "length": 4730}
{"id": "1672", "title": "ელზასი", "text": "'''ელზასი''' (''ფრანგ.'' Alsace,გერმ.Elsass), იგივე ალზასი — საფრანგეთის ყველაზე აღმოსავლეთით მდებარე რეგიონი, ესაზღვრება გერმანიასა და შვეიცარიას. შედგება 2 დეპარტამენტისაგან: ქვემო რეინი, ზემო რეინი.\n\n* ''ფართობი'' – 8,3 ათასი.\n* ''მოსახლეობა'' – 1,6 მლნ.\n* ''ქალაქები'': სტრასბურგი, მიულუზი, კოლმარი.\n\nისტორიული ელზას-ლოთარინგია საფრანგეთის ორ რეგიონს მოიცავს.\n\n==რესურსები ინტერნეტში==\n* ოფიციალური საიტი   \n* ტურისტული საიტი \n\n\n\n\n\n\nკატეგორია:საფრანგეთის ისტორიული პროვინციები\nკატეგორია:საფრანგეთის რეგიონები", "url": "https://ka.wikipedia.org/wiki/ელზასი", "length": 512}
{"id": "1673", "title": "ზემო ნორმანდია", "text": "'''ზემო ნორმანდია''' () — რეგიონი საფრანგეთის ჩრდილო-დასავლეთში, ისტორიული ნორმანდიის ნაწილი. შედგება 2 დეპარტამენტისაგან: ერი და  ზღვისპირა სენა.\n\n* ''ფართობი'' – 12,3 ათასი.\n* ''მოსახლეობა'' – 1,7 მლნ.\n* ''ქალაქები'': რუანი, ჰავრი, ევრე.\n\n==რესურსები ინტერნეტში==\n* ოფიციალური საიტი \n\n\n\n\nკატეგორია:საფრანგეთის რეგიონები", "url": "https://ka.wikipedia.org/wiki/ზემო_ნორმანდია", "length": 321}
{"id": "1674", "title": "კორსიკა", "text": "'''კორსიკა''' (, კორს. Corsica) — კუნძული ხმელთაშუა ზღვაში, სარდინიის ჩრდილოეთით. იგი საფრანგეთის ავტონომიური რეგიონია, რომელიც შედგება 2 დეპარტამენტისაგან: სამხრეთი კორსიკა, ჩრდილოეთი კორსიკა.\n\n* ''ფართობი'' – 8,68 ათასი.\n* ''მოსახლეობა'' – 305 ათასი, მათ შორის ძირძველი კორსიკელები 50%-ზე ნაკლებია.\n* ''ენები'': ადგილობრივი მოსახლეობა იტალიური ენის კორსიკულ დიალექტებზე მეტყველებს.\n* ''ქალაქები'': აიაჩო და ბასტია.\n\nკორსიკის სპეციალური სტატუსი იმით განისაზღვრება, რომ მუშაობს 61 წევრიანი რეგიონული პარლამენტი, რომელიც საფრანგეთის ეროვნული კრების კანონშემოქმედებით საქმიანობას აკვირდება. კორსიკა საფრანგეთს ეკუთვნის 1768 წლიდან, მანამდე გენუის იტალიური რესპუბლიკის შემადგენლობაში შედიოდა. ალჟირის განთავისუფლების შემდეგ, იქ მცხოვრები ფრანგები, ე.წ. Pieds-Noirs (შავფეხიანები) ძირითადად კორსიკაში დასახლდნენ. ამან კორსიკელ ნაციონალისტებს მისცა საბაბი თავი საფრანგეთის კოლონიად მიეჩნიათ.\n\nცნობილი კორსიკელები იყვნენ: ნაპოლეონ ბონაპარტი, რომელიც საფრანგეთის იმპერატორი გახდა ნაპოლეონ I-ის სახელით (1801 - 1815), აგრეთვე მომღერალი ტინო როსი (1907 - 1983).\n\n\n\n\n\nკატეგორია:საფრანგეთის ისტორიული პროვინციები\nკატეგორია:საფრანგეთის რეგიონები\nკატეგორია:საფრანგეთის კუნძულები", "url": "https://ka.wikipedia.org/wiki/კორსიკა", "length": 1165}
{"id": "1675", "title": "ლანგედოკი-რუსილონი", "text": "right|ლანგედოკი-რუსილონი\n'''ლანგედოკი-რუსილონი''' (ფრ. Languedoc-Roussillon, ოქც. Lengadoc-Rosselhon) — ადმინისტრაციული რეგიონი საფრანგეთის სამხრეთში ხმელთაშუა ზღვასა და პირენეებს შორის. იგი ესპანეთს ესაზღვრება და წარმოადგენს ორი პროვინციის, ოქციტანურენოვანი ლანგედოკის და კატალანურენოვანი რუსილონის გაერთიანებას. შედგება 5 დეპარტამენტისაგან: ოდი, გარი, ერო, ლოზერი, აღმოსავლეთი პირინეი\n\n* ''ფართობი'' – 27,4 ათასი.\n* ''მოსახლეობა'' – 2 მლნ.\n* ''ქალაქები'': მონპელიე, ბეზიე, პერპინიანი, ნარბონი, კარკასონი, ნიმი.\n\n==რესურსები ინტერნეტში==\n\n* Languedoc-Roussillon : Languedoc: a week in which you get to play the action hero  official French website (in English)\n* Regional Council of Languedoc-Roussillon (in French)\n\n\n\nკატეგორია:საფრანგეთის რეგიონები", "url": "https://ka.wikipedia.org/wiki/ლანგედოკი-რუსილონი", "length": 751}
