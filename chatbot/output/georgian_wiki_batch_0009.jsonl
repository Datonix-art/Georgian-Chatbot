{"id": "1820", "title": "ედუინ ჰაბლი", "text": "'''ედუინ პაუელ ჰაბლი''' (; დ. 20 ნოემბერი, 1889, მარშფილდი, მისურის შტატი — გ. 28 სექტემბერი, 1953<ref name=\"NASABio\"></ref>, სან-მარინო, კალიფორნიის შტატი) — ამერიკელი ასტრონომი, ვაშინგტონის მეცნიერებათა ეროვნული აკადემიის წევრი (1927). 1914-1917 მუშაობდა იერქსის, 1919-დან — მაუნტ-უილსონის ობსერვატორიებში. ჰაბლის ძირითადი შრომები ეძღვნება გალაქტიკების შესწავლას. 1922 ნისლეული დაყო გარეგალაქტიკურ ობიექტებად — გალაქტიკებად და ჩვენს გალაქტიკაში მდებარე აირმტვრის ნისლეულებად. 1924-1926 ზოგ გალაქტიკაში აღმოაჩინა ვარსკვლავები, რითაც დაამტკიცა მათი მსგავსება ჩვენს გალაქტიკასთან. 1929 დაადგინა, რომ გალაქტიკათა სპექტრების წითელ წანაცვლებასა და მანძილებს შორის არსებობს კავშირი (ჰაბლის კანონი), მოგვცა გალაქტიკების მორფოლოგიური კლასიფიკაცია.\n\n==იხილეთ აგრეთვე==\n*ჰაბლის კანონი\n*ჰაბლის ტელესკოპი\n*ფარდობითობის თეორია\n\n== ლიტერატურა ==\n\n* Bartusiak, Marcia. ''The Day We Found the Universe''. New York: Pantheon, 2009.\n* Christianson, Gale; ''Edwin Hubble: Mariner of the Nebulae'' Farrar Straus & Giroux (T) (New York, August 1995.)\n* Hubble E.P., ''The Observational Approach to Cosmology'' (Oxford, 1937.)\n* \n\n==რესურსები ინტერნეტში==\n\n* ''Time''-ის პროფილი \n* Astronomy at the University of Louisville\n* Edwin Hubble bio\n* American Physical Society's Hubble Bio \n* Edwin Powell Hubble&nbsp;— The man who discovered the cosmos \n* The problem of the expanding universe, 1942 Edwin Hubble\n\n==სქოლიო==\n\n\n\nკატეგორია:ამერიკელი აგნოსტიკოსები\nკატეგორია:ამერიკელი ასტრონომები\nკატეგორია:ამერიკელი ასტროფიზიკოსები", "url": "https://ka.wikipedia.org/wiki/ედუინ_ჰაბლი", "length": 1503}
{"id": "1821", "title": "ჰაბიბულა", "text": "thumb|ჰაბიბ ხანი\n'''ჰაბიბულა''' (დ. 3 ივნისი, 1872, ტაშკენტი — გ. 20 თებერვალი, 1919, ჯალალაბადთან) — ავღანეთის ამირა 1901-1919 წლებში. გამგებლობის დასაწყისში პატრიოტული წრეების გავლენით ცდილობდა გაეტარებინა რეფორმები, რომლებიც მიზნად ისახავდნენ სახელმწიფოს განმტკიცებას, დიდი ბრიტანეთისაგან მისი დამოკიდებულების შესუსტებას. შემდგომში გამოვიდა ახალგაზრდა ავღანელების წინააღმდეგ, ატარებდა პროინგლისურ პოლიტიკას, ცდილობდა ხელი შეეშალა განმათავისუფლებელი მოძრაობის აღმავლობისათვის. მოკლეს სასახლის შეთქმულების დროს.\n\n== ლიტერატურა ==\n\n\nკატეგორია:ავღანეთის ამირები\nკატეგორია:დაბადებული  3 ივნისი\nკატეგორია:დაბადებული 1872\nკატეგორია:გარდაცვლილი 20 თებერვალი\nკატეგორია:გარდაცვლილი 1919\nკატეგორია:მოკლული ავღანელი პოლიტიკოსები", "url": "https://ka.wikipedia.org/wiki/ჰაბიბულა", "length": 719}
{"id": "1822", "title": "იუსუფ ჰაბიბი", "text": "'''ჰაბიბ, იუსუფი''' (; დ. 1916, სამარყანდი — გ.  22 თებერვალი. 1945, ვარშავის მახლობლად) — ტაჯიკი პოეტი. 1940 სამარყანდში დაამთავრა უზბეკეთის სახელმწიფო უნივერსიტეტის ფილოლოგიის ფაკულტეტი. დაიღუპა მეორე მსოფლიო ომში. პირველი ლექსები 1936 წელს გამოაქვეყნა. 1939 წელს გამოვიდა მისი კრებული „სამშობლოს სიმღერები“.\n\nჰაბიბის პოეზიის ენა უბრალო და სახიერია, სიახლე შეიტანა ტაჯიკური ლექსის მეტრიკაში. 1968 წელს, სიკვდილის შემდეგ, მიენიჭა ნ. ოსტროვსკის სახელობის ლიტერატურული კონკურსის ლაურეატობა. წერდა ლიტერატურულ-კრიტიკულ სტატიებსაც. დაჯილდოებულია წითელი ვარსკვლავის ორდენითა და მედლებით.\n\n== ლიტერატურა ==\n\n\n\n\n\nკატეგორია:ტაჯიკი პოეტები\nკატეგორია:დაბადებული 1916 \nკატეგორია:გარდაცვლილი 22 თებერვალი\nკატეგორია:გარდაცვლილი 1945", "url": "https://ka.wikipedia.org/wiki/იუსუფ_ჰაბიბი", "length": 720}
{"id": "1823", "title": "ჰაგენი", "text": "thumb|right|ჰაგენი\n'''ჰაგენი''' () — ქალაქი გერმანიაში, ჩრდილოეთი რაინ-ვესტფალიის მხარეში, მდინარე ფოლმის ნაპირზე, ფოლმისა და რურის შესართავთან ახლოს. 201, 268 ათ. მცხოვრები (2004). შავიმეტალურგია, მანქანათმშენებლობა და ლითონდამუშავება (მათ შორის ჩარხთმშენებლობა), ელექტროტექნიკის მრეწველობა. საფეიქრო, ავეჯის, ქაღალდის საწარმოები. ჰაგენი ცნობილია VIII საუკუნიდან.\n\n== ლიტერატურა ==\n\n\nკატეგორია:გერმანიის ქალაქები", "url": "https://ka.wikipedia.org/wiki/ჰაგენი", "length": 413}
{"id": "1824", "title": "აბდურაჰიმ ჰაგვერდიევი", "text": "'''აბდურაჰიმ ბეგ ასად ბეგ-ოღლუ ჰაგვერდიევი''' (; დ. 17 მაისი, 1870 ქ. შუშა ― გ. 11 დეკემბერი, 1933) — აზერბაიჯანელი მწერალი. აზერბაიჯანის სსრ ხელოვნების დამსახურებული მოღვაწე (1928).\n\n== ბიოგრაფია ==\n1891 წელს დაამთავრა თბილისის რეალური სასწავლებელი. სწავლობდა პეტერბურგის უნივერსიტეტში, 1899-იდან შეუდგა პედაგოგიურ, ლიტერატურულ და თეატრალურ მოღვაწეობას ბაქოში. იყო აზერბაიჯანის თეატრის კომისარი. მის მხატვრულ შემოქმედებაში აისახა ახალი ცხოვრების მშენებლობა სოფლად, აკრიტიკებდა წარსულის გადმონაშთებს, ბურჟუაზიულ წყობილებას, პროპაგანდას უწევდა საბჭოთა ხელისუფლებას. ტრაგედიაში „დანგრეული ბუდეები“ (1896) ასახა XIX საუკუნის მიწერულის თავადაზნაურული ფენის სოციალური კრიზისი. პიესაში „უბედური ახალგაზრდა“ (1900), პირველად აზერბაიჯანულ ლიტერატურაში, გამოიყვანა პატრიარქალურ-ფეოდალურ სამყაროსთან მებრძოლი დემოკრატიულ გმირი. \n\n1906 წელს ა. ჰაგვერდიევი აირჩიეს რუსეთის იმპერიის I მოწვევის სახელმწიფო სათათბიროს დეპუტატად ელიზავეტპოლის გუბერნიიდან<ref>Боиович М. М., «Члены Государственной Думы» (портреты и биографии) первый созыв, М., 1906, ст. 453</ref>.\n\n1906-იდან აქტიურად თანამშრომლობდა ჟურნალ „მოლა ნასრედინში“, აქვეყნებდა მოთხრობებს, სტატიებს, ფელეტონებს. ეკუთვნის ნარკვევი „აზერბაიჯანის თეატრის ისტორიიდან“ (1924), მონოგრაფია „მ. ფ. ახუნდოვის ცხოვრება და მოღვაწეობა“ (1928). ეწეოდა მთარგმნელობით მუშაობას.\n\n== ლიტერატურა ==\n\n\n==სქოლიო==\n\n\n\nკატეგორია:აზერბაიჯანელი მწერლები\nკატეგორია:აზერბაიჯანელი მთარგმნელები\nკატეგორია:დაბადებული 1870\nკატეგორია:გარდაცვლილი 1933\nკატეგორია:რუსეთის იმპერიის I მოწვევის სახელმწიფო სათათბიროს დეპუტატები", "url": "https://ka.wikipedia.org/wiki/აბდურაჰიმ_ჰაგვერდიევი", "length": 1533}
{"id": "1825", "title": "სოხუმი", "text": "'''სოხუმი''' (, იხსენიებოდა როგორც — „აყუ“; ადრინდელი ქართული სახელწოდება '''ცხუმი''') — ქალაქი საქართველოში, აფხაზეთის ავტონომიური რესპუბლიკის დედაქალაქი და სოხუმის მუნიციპალიტეტის ადმინისტრაციული ცენტრი, შავიზღვისპირა კურორტი. აფხაზეთის ომამდე იყო საქართველოს ერთ-ერთი მნიშვნელოვანი სამრეწველო, სატრანსპორტო  კულტურული და საკურორტო-ტურისტული ცენტრი, მოქმედებდა ნავსადგური, რკინიგზის ორი სადგური და აეროპორტი. ომის შემდეგ ქალაქმა დაკარგა თავისი წინანდელი მნიშვნელობა. ამჟამად ქალაქზე ფაქტობრივ კონტროლს ახორციელებს ე.წ. აფხაზეთის რესპუბლიკა და წარმოადგენს მის დედაქალაქს.\n\n==გეოგრაფია==\nსოხუმი გაშენებულია უმთავრესად მდინარეების გუმისთისა და კელასურის ქვემო დინებათა შორის მოქცეულ დაბლობ-ვაკეზე, მისი სამხრეთ-აღმოსავლეთი ნაწილი — მდინარეებს ბესლეთსა და კელასურს შორის მდებარე ვიწრო სანაპირო დაბლობ-ვაკეზე. ქალაქის დასახლება ვრცელდება გორაკ-ბორცვებზე, რომლებიც ზღვისპირა ვაკეს ჩრდილო-აღმოსავლეთით ესაზღვრება. სოხუმის ფართობია 23,3 კმ². 1987 წლის მონაცემებით განაშენიანებული იყო ქალაქის 42%. მდინარეები გუმისთა, კელსაური და ბესლეთი შავ ზღვას ერთვიან ქალაქის ფარგლებში და მის სიახლოვეს.\n\nქალაქსა და მის მოდამოებში გავრცელებულია მრავალგვარი სუბტროპიკული მცენარე. ჭარბობს ხელოვნურად გაშენებული პარკები და ციტრუსოვანთა ნარგავები. სოხუმში მრავალი პარკია, მათგან აღსანიშნავია სოხუმის ბოტანიკური ბაღი და სინოპის დენდროპარკი, სადაც 900-ზე მეტი სახეობის მცენარეა. იქვე არის სპილოს პალმის ხეივანი. 1987 წლის მონაცემებით ქალაქში გამწვანებული იყო 842 ჰა.\n\n===ჰავა===\nჰავა ზომიერად ნოტიო სუბტროპიკულია, იცის თბილი ზამთარი და ცხელი ზაფხული. იანვრის საშუალო ტემპერატურაა 5,8-6°C, აგვისტოსი — 23°C. ჰაერის საშუალო წლიური ტემპერატურაა 15°C. ნალექების წლიური რაოდენობაა 1480 მმ. მზის ნათების ხანგრძლივობა 2100 საათი. ყინვები იშვიათია. თოვლი იშვიათად მოდის და მალე დნება. ჰაერის შეფარდებითი სინოტივეა 70%, ზაფხულში — 75%.\n\n==სახელწოდება==\nქალაქის ძველი სახელწოდებაა „ცხუმი/ცხომი“, რაც ეტიმოლოგიურად მომდინარეობს სავარაუდოდ რცხილას (სვანურად „ცხჳიმრა“, „ცხჳიმ“; ზან. „ცხიმური“) ან თევზის (ზან. „ჩხომი“) სახელებიდან. ქართული „ცხუმიდან“ მიღებულია მისი თურქიზებული ფორმა „სუხუმ“ (თურქ. Suhum), რამაც შემგდომში ფართო გავრცელება ჰპოვა სხვადასხვა ენებში, მათ შორის თავად ქართულში. ქალაქს აფხაზურად ეწოდება „აყჿა“ (Аҟəа).\n\n== ისტორია==\n===უძველესი დასახლებები===\n\nსოხუმის მიდამოები დასახლებული იყო ძველი ქვის ხანიდან. ამ პერიოდის არქეოლოგიური ძეგლებია აჰბიუქი და გუად-იხუ. ეს სამოსახლოები გორაკ-ბორცვებზე განლაგებული წრიული ნაგებობებია, სადაც აღმოჩნდა იმ პერიოდისთვის დამახასიათებელი ჭურჭლის, იარაღის და საყოფაცხოვრებო ნივთების დიდი რაოდენობა. \n\n===დიოსკურია===\n\nგვიანდელი ბრინჯაოს ხანიდან აღმოსავლეთ შავიზღვისპირეთის მნიშვნელოვან პუნქტად იქცა.  ძველი წელთაღრიცხვით VI საუკუნეში მილეთელმა ბერძენმა ვაჭრებმა აქ დააარსეს სავაჭრო ქალაქი, რომელსაც „დიოსკურია“ () უწოდეს. ამ სახელწოდებას უკავშირებენ არგონავტთა ლაშქრობის მონაწილე ტყუპი ძმების — კასტორისა და პოლიდევკეს, რომლებსაც ძველ სამყაროში უწოდებდნენ დიოსკურებს. აპოლონიოს როდოსელის „არგონავტიკის“ მიხედვით ისინი თან ახლდნენ იასონს კოლხეთში მოგზაურობისას. არის მოსაზრება, რომლის მიხედვითაც „დიოსკურია“ ზანური წარმოშობის სახელია — „დიო-/დია-“ — დედა, ქალღმერთი, „-სკური“ — წყალი, მდინარე, ანუ „წყლის დედა/მდინარის ქალღმერთი“. \n\nდიოსკურიის ნანგრევები ამჟამად მოქცეულია წყალქვეშ, სოხუმის ყურეში. დიოსკურია იმართებოდა დიდვაჭარი ოლიგარქების მიერ. აღმოჩენილია ამ პერიოდის რამდენიმე განძი, რაც მიუთითებს დასახლების მაღალ ეკონომიკურ და მატერიუალურ განვითარებას. ელინისტური პერიოდის შემდეგ ქალაქი დროებით დაკნინდა. მისი შემდგომი აღმავლობა უკავშირდება პონტოს მეფე მითრიდატე VI ევპატორს, რომელმაც კოლხეთს დაპყრობის შემდეგ პროვინციულ ცენტრად დიოსკურია არჩა. სადაც მან ააგო რეზიდენცია და ჭრიდა მონეტებს. რომაელებთან დამარცხებული მითრიდატე ძვ.წ. 65-64 წწ ში სწორედ დიოსკურიაში იმყოფებოდა. დიოსკურია საბოლოოდ გაანადგურა მითრიდატეს შვილმა მახარემ, რომელიც ძვ.წ. 47 წელს თავს დაესხა კოლხეთს, ბრძლაში დაამარცხა და მოკლა კოლხეთს მეფე არისტარქე და აფხაზეთის მხრიდან შემოჭრილმა ყველა დასახლება გაანადგურა რაც სანაპიროზე შეხვდა ქალაქ სურიუმამდე (ვანი).\n\n===სებასტოპოლისი===\nძვ. წ. I საუკუნეში რომის იმპერიამ დაიპყრო პონტოს სამეფო და შავი ზღვის სანაპირო. მათ დიოსკურიის ადგილას 75 წელს ააგეს ციხე-ქალაქი და მას სებასტოპოლისი უწოდეს. აქ იდგა რომაელთა ერთი კოჰორტა, რომელიც შედიოდა რომის XIII ლეგიონის შემადგენლობაში. სებასტოპოლისი ძველი დიოსკურიის მესამე აღმავლობა იყო. ფლავიუს არიანეს მოგზაურობისას იგი აღწერილია როგორც კარგად გამაგრებული ქალაქი სადაც გაცხოველებული ვაჭრობა მიმდინარეობს და მეზობელი ტომებისთვის სასიცოცხლო ეკონომიკურ ზონას წარმოადგენს. შავი ზღვისპირეთში გუთების შემოსევების პერიდში (138-224 წწ) სებასტოპოლისს  ორჯერ დაეხნენ თავს ზღვვიდან  138 და 140 წელს. პირველად რომაელებმა შეძლეს მათ მოგრიება, თუმცა მეორე შემოსევისას გუთებმა გარნიზონი ამოწყვიტეს და ქალაქი გაძარცვეს, რომის დასუსტების შემდეგ დაახლ. IV საუკუნიდან ქალაქი გახდა აფშილეთის სამთავროს მნიშვნელოვანი სავაჭრო ცენტრი. \n\nVI საუკუნის დასაწყისში სოხუმი ბიზანტიის იმპერიამ დაიქვემდებარა. ბიზანტიელებმა ისარგებლეს ლაზების და აფშლების კონფლიქტით და აქ გარნიზონი ჩააყენეს. ეგრისის დიდი ომის მიმდინარეობისას ბიზანტიის იმპერატორმა იუსტინიანე I-მა გაიყვანა ჯარები სოხუმიდან და დაარღვია მისი სიმაგრე. 565 წელს კი მანვე აღადგინა ქალაქი და ციხესიმაგრე. სოხუმი კვლავ დაწინაურდა. VIII საუკუნის ბოლომდე სოხუმი აღმოსავლეთ შავიზღვისპირეთში ბიზანტიელთა ერთ-ერთი საყრდენი პუნქტი იყო. 736 წელს ქალაქი დაარბია არაბთა ლაშქარმა მურვან ყრუს  სარდლობით.\n\n===ცხუმი===\nVIII საუკუნის ბოლოდან აფხაზთა სამეფოს შექმნის შემდეგ სოხუმი ცხუმის საერისთავოს ცენტრი გახდა. აქვე იყო საეკლესიო კათედრალი. აყვავება განიცადა XI-XIII საუკუნეებში საქართველოს სამეფოს შემადგენლობაში. პერიოდში ბაგრატიონებმა დიდ ყურადღებას იჩენდნენ ქალაქის მიმართ. აქ მათ ააგეს საკათედრო რეზიდენცია, საზაფხულო სასახლე და სოხუმის ყველაზე მძლავრი ციხე ბაგრატის ციხე, რომელიც 999 წელს ააგო ბაგრატ III-მ. ქალაქი იქცა მნიშვნელოვან სავაჭრო-ეკონომიკურ ცენტრად. \n\nXIV საუკუნის დასაწყისში გენუის რესპუბლიკამ დააარსა სავაჭრო ფაქტორია სოხუმში, ისევე როგორც ფოთსა და გონიოში. ფაქტორია ფუნქციონირებდა 1478 წლამდე. მან დიდი როლი ითამაშა საქართველოს ეკონომიკურ ცხოვრებაში. ფაქტორიას მართავდნენ გენუის დოჟის მიერ დანიშნული კონსულები. \n\n\n\n1359 წელს ცხუმის სამთავრო ხელში ჩაიგდეს დადიანებმა და ის ოდიშის სამთავროს შეუერთეს. 1451 წელს სოხუმი მცირე ხნით აიღო ოსმალეთის იმპერიამ. ოსმალური ფლოტი ზღვიდან დაესხა თავს ქალაქს, აქ მათ მოუწიათ არამარტო ადგილობრივებთან არამედ გენუის ფაქტორიის დამცველ კონდოტიერებთან შეტაკება, ოსმალებმა ქალაქის შენარჩნება ხოლოდ ერთი წლით შეძლეს. 1478 წელს ფუნქციონირება შეწყვიტა გენუელთა სავაჭრო ფაქტორიამ. \n\n===ოსმალეთის იმპერიაში===\nXVI საუკუნის მეორე ნახევარში ოსმალეთის იმპერიამ მეორედ აიღო ქალაქი. ლამაზი მდებარეობის გამო მას „მეორე სტამბოლს“ ეძახდნენ. 1578 წელს ოსმალეთის იმპერიამ მეორედ აიღო ქალაქი. ლამაზი მდებარეობის გამო ოსმალები სოხუმს „მეორე სტამბოლს“ ეძახდნენ. სოხუმი აფხაზეთში ოსმალთა ბატონობის დასაყრდენი გახდა. 1724 წელს ოსმალებმა აქ არსებული ციხესიმაგრე კიდევ უფრო გაამაგრეს და სუხუმ-კალე (სოხუმის ციხე) უწოდეს. 1725 და 1728 წლებში ადგილი ჰქონდა ანტიოსმალურ აჯანყებებს, მაგრამ ქალაქი ოსმალთა ხელში რჩებოდა. 1771 წელს აჯანყების შემდეგ ქალაქი განთავისუფლდა, მაგრამ მცირე ხნით. ოსმალებმა იგი კვლავ დაიკავეს.  ოსმალთა ბატონობის ხანაში ქალაქი დაქვეითდა. იგი ტყვეებით ვაჭრობის ერთ-ერთი პუნქტი გახდა. XVIII საუკუნის ბოლოდან სოხუმი აფხაზეთის მთავრების რეზიდენცია გახდა, თუმცა შარვაშიძეებმა ვერ შესძლეს ქალაქისთვის ძველი მნიშვნელობის დაბრუნება და ქალაქი ოსმალების დაქვემდებარებაში რჩებოდა.\n\n===რუსეთის იმპერიაში===\n1810 წელს აფხაზეთის სამთავრო რუსეთის იმპერიის ქვეშევრდომი გახდა და სოხუმი რუსეთის ჯარმა აიღო. XIX საუკუნის 30-იან წლებში დაიწყო სოხუმის აღორძინება. 1832 წელს გაიხსნა საბაჟო, 1846 წელს ნავსადგურად გამოცხადდა, 1847 წლიდან კი ქალაქის სტატუსი მიიღო. ყირიმის ომის დროს, 1855 წლის ოქტომბერში, აფხაზეთის სამთავრო და სოხუმი დაიკავეს ოსმალებმა.  მათ ციხე-სიმაგრე დაანგრიეს, ქალაქი კი გადაწვეს. 1856 წლის 27 მაისს ოსმალები გავიდნენ სოხუმიდან. 1865 წელს გაუქმდა აფხაზეთის სამთავრო და სოხუმი გახდა სოხუმის სამხედრო განყოფილების ცენტრი. 1866 წელს მოხდა საერთო-სახალხო აჯანყება. აჯანყებულებმა აიღეს ქალაქი, მაგრამ ვერ მოახერხეს ციხე-სიმაგრის აღება. აჯანყება ჩახშობილ იქნა. რუსეთსა და ოსმალეთს შორის 1877-78 წლების ომის დროს სოხუმი კვლავ აიღეს ოსმალებმა და დაარბიეს. 1883 წლიდან იყო სოხუმის ოკრუგის ცენტრი. 1892 წელს სოხუმმა საქალაქო თვითმმართველობის უფლება მიიღო. 1904-1905 წლებში შედგა ნოვოროსიისკი-სოხუმის ტროლეიბუსის ხაზის პროექტი, თუმცა არ განხორციელდა.<ref></ref>\n\n===საქართველოს დემოკრატიულ რესპუბლიკაში===\n\n1917 წლის თებერვლის რევოლუციის შემდეგ სოხუმი აღმოჩნდა ამიერკავკასიის კომისარიატის მმართველობის ქვეშ. 1918 წელს იყო ორი მცდელობა ქალაქში ბოლშევიკური ხელისუფლების დმაყარებისა. პირველი ცდა განხორციელდა 15-21 თებერვალს. 15 თებერვალს სოხუმის ნავსადგურში გაჩერდა კრეისერი „დაკია“, რომელზეც კავკასიის ფრონტიდან დეზერტირი რევოლუციონერები იმყოფებოდნენ. ინციდენტი მოხდა გემის მატროსებსა და თავად ნიკოლოზ ემხვარს შორის. ემხვარსა და მატროსებს შორის კონფლიქტს შედეგად მოჰყვა ემხვარის მხრიდან ერთი ჯარისკაცის მკვლელობა და ერთის დაჭრა. გემის კაპიტანმა ქალაქის ხელისუფლებამას მოსთხოვა ემხვარის გადაცემა, რაზეც უარი მიიღო. ამის შედეგად ჯარისკაცებმა სოხუმი დაბომბეს და ქალაქი აიღეს. 1918 წლის 16 თებერვლიდან ხელისუფლება ხელთ იგდო „აფხაზეთის სამხედრო რევოლუციურმა კომიტეტმა“ ეფრემ ეშბას ხელმძღვანელობით. ამის შემდეგ დაიწყო საბრძოლო მოქმედებები ერთი მხრივ აფხაზეთის სახალხო საბჭოსა და მეორე მხრივ რევოლუციურ კომიტეტს შორის, რასაც მოჰყვა ინტენსიური ბრძოლები სოხუმსა და ეშერაში.<ref>გაზეთი „სახალხო საქმე“ N176 1918 წ.</ref> გემ „დაკიას“ შემდეგ სოხუმს შავი ზღვის ფლოტის სხვა გემები, საესკადრო ნაღმოსანი „დერსკი“ და ჯავშნოსანი „პრინც კარლი“ მიადგნენ, ისინი შიშსა და ტერორს ნერგავდნენ მოსახლეობაში.<ref>''Chevronnaya S.'' \"Short History of Abkhazia and Abkhazian-Georgian Relations\" \"Conflict in the Caucasus\" — Glastonbury 1994</ref> შავი ზღვის ფლოტის გემებმა სოხუმი დატოვეს 21 თებერვალს და ქალაქში აღდგა წესრიგი და კანონიერი ხელისუფლება. \n\n1918 წლის 4-9 მარტს სოხუმში ჩატარდა აფხაზ გლეხთა დეპუტატების II ყრილობა, რომელსაც სხვადასხვა ეროვნების 300 წარმომადგენელი ესწრებოდა. სხდომა გახსნა არზაყან ემუხვმარმა. სოხუმის ქალაქის თავად არჩეულ იქნა ბენიამინ ჩხიკვიშვილი. ყრილობაზე იქნა მიღებული გადაწყვეტილება, აფხაზეთი შესულიყო ამიერკავკასიის ხალხთა ერთიან ოჯახში, აღკვეთილიყო სოხუმში ბოლშევიკების ბატონობა.<ref></ref>\n\n11 აპრილს დაიწყო კიდევ ერთი აჯანყება ეფრემ ეშბას, ნესტორ ლაკობას და გეორგ ათარბეგოვის მეთაურობით. ბოლშევიკმა აჯანყებულების 1500-იანი რაზმი გუდაუთიდან დაიძრა სოხუმისკენ. ქალაქის თავ ჩხიკვიშვილის განკარგულებაში 70-80 ადამიანი იყო, რის გამოც მან სოხუმის დაცვა ვერ შეძლო.<ref></ref> ბოლშევიკებმა დაიკავა აფხაზეთის ტერიტორია კოდორის უბნამდე და გამოაცხადეს საბჭოთა ხელისუფლება. საპასუხო შეტევა საქართველოს სახალხო გვარდიამ დაიწყო 17 მაისს დილით დღის 3 საათზე აიღო სოხუმი. 1918 წლის 11 ივნისს ხელი მოეწერა ხელშეკრულებას საქართველოს დემოკრატიული რესპუბლიკის მთავრობასა და აფხაზეთის სახალხო საბჭოს შორის, რომელმაც დაადასტურა აფხაზეთის არსებობა საქართველოს შემადგენლობაში ფართო ავტონომიის უფლებით. 1918-21 წლებში სოხუმი იყო პირველი რესპუბლიკის მნიშვნელოვანი საპორტო ქალაქი და სოხუმის ავტონომიური ოლქის ადმინისტრაციული ცენტრი. \n\n===საბჭოთა ოკუპაციის შემდეგ===\n1921 წლის 31 მარტიდან სოხუმი გახდა აფხაზეთის სსრ-ს დედაქალაქი, ხოლო 1931 წლის 19 თებერვლის შემდეგ — აფხაზეთის ასსრ-ის დედაქალაქი. საქართველოს სსრ-ის შემადგენლობაში სოხუმი იქცა მნიშვნელოვან სამრეწველო ცენტრად. აიგო მრავალი ახალი შენობა-ნაგებობა, სანატორიუმები, სასტუმროები, მოეწყო სანაპირო ზოლი და გადიდდა პორტი. გაიზარდა მოსახლეობის რაოდენობა. განვითარდა მანქანათმშენებლობის, მსუბუქი და კვების მრეწველობა. სოხუმში მოქმედებდა 40-მდე სამრეწველო საწარმო, მათ შორის ქიმიური და აირის აპარატურის ექსპერიმენტული ქარხნები, საკონსერვო, ლუდისა და უალკოჰოლო სასმელების, ღვინისა და რძის ქარხნები, ტყავ-ფეხსაცმლის, თევზისა და ხორცის კომბინატები, სამკერვალო, თამბაქოს და საკონდიტრო ფაბრიკები. მდინარე გუმისთაზე აშენდა სოხუმის ჰესი. 1961 წელს დამტკიცებულ იქნა ქალაქის გენერალური გეგმა (არქ. ე. ბაგრატიონი, ა. ნიკოლაიშვილი გ. თელია).\n\nგანვითარდა განათლება და კულტურა. 1987 წლის მონაცემებით მოქმედებდა 10-მდე სამეცნიერო დაწესებულება, მათ შორის სოხუმის ეთერზეთოვანი კულტურების საცდელი სადგური და სოხუმის სუბტროპიკული კულტურების საცდელი სადგური, ორი უმაღლესი სასწავლებელი, მათ შორის სოხუმის სახელმწიფო უნივერსიტეტი, აგრეთვე 3 პროფ-ტექნიკური სასწავლებელი, 2 დრამატული თეატრი (ქართული და აფხაზური), სახელმწიფო ფილარმონია, 5 კინოთეატრი, 22 ბიბლიოთეკა, 4 მუზეუმი, ტელევიზია. ამავე პერიოდში მოქმედებდა 5 საავადმყოფო, 4 პოლიკლინიკა.\n\nგანვითარდა ტურიზმი, მოქმედებდა 4 ტურისტული ბაზა და ერთი პანსიონატი, სანატორიუმები, დასასვენებელი სახლები, სასტუმროები და სააბაზანო მინერალური წყლების აბაზანებისთვის.\n\nსოხუმი იყო მსხვილი სატრანსპორტო კვანძი, სადაც თავს იყრიდა საჰაერო, საზღვაო, სარკინიგზო და საავტომობილო კომუნიკაციები. ქალაქს ემსახურებოდა ბაბუშარის აეროპორტი, რკინიგზის ორი სადგური (ლეჩქოფის და კელასურის) და ნავსადგური. კარგად იყო განვითარებული საქალაქო ტრანსპორტი. 1968 წელს ამოქმედდა სოხუმის ტროლეიბუსის სისტემა.\n\n===აფხაზეთის ომი===\nაფხაზეთის ომის პერიოდში სოხუმი ყველაზე ცხელი წერტილი იყო. მასზე გადიოდა გუმისთის ფრონტი, რომელსაც იცავდა 23-ე ბრიგადა. ქალაქმა ამ პერიოდში უამრავი თავდასხმა გადაიტანა. ომი  1993 წლის 27 სექტემბერს სოხუმის დაცემით დასრუდა. თითქმის ერთი წლის მანძილზე განუწყვეტელი დაბომბვებისა და შეტევების შედეგად ქალაქი ძლიერ დაზიანდა, მთლიანად განადგურდა ინფრასტრუქტურა. ბრძოლების შედეგად ქალაქში განადგურდა 10 000-ზე მეტი შენობა. ომის შემდგომმა ეკონომიკურმა და დემოგრაფიულმა კოლაფსმა გაანადგურა ქალაქის ეკონომიკა. მოსახლეობის 65 %-მა დატოვა ქალაქი და საკუთარ ქვეყანაში იძულებით გადაადგილებულ პირად იქცა. 1993 წლის 27 სექტემბრიდან სოხუმი დე-ფაქტო აფხაზეთის რესპუბლიკის დედაქალაქია.\n\n==დემოგრაფია==\nრუსეთის იმპერიისა და საბჭოთა კავშირის დროს სოხუმი მრავალეთნიკური ქალაქი იყო. 1921-1979 წლებში ქალაქის მოსახლეობა ხუთჯერ გაიზარდა. საბჭოთა პერიოდში იზრდებოდა ქალაქის მოსახლეობაში ქართველებისა და აფხაზების ხვედრითი წილი. მოსახლეობის ზრდას განაპირობებდა არა მხოლოდ ბუნებრივი მატება, არამედ მიგრაცია სოფლებიდან ქალაქში. ისტორიულ მაქსიმუმს მოსახლეობის რაოდენობამ მიაღწია 1989 წელს. აფხაზეთის ომის შემდეგ მნიშვნელოვნად შეიცვალა მოსახლეობის სტრუქტურა. \n\n\n\n==არქიტექტურა==\nქალაქი განაშენიანებულია ზღვისპირა ვაკეზე. დაგეგმარებულია სწორი ქუჩებით. არქიტექტურულ ნაგებობათაგან აღსანიშნავია საქართველოს სსრ მინისტრთა საბჭოს დასასვენებელის სახლი (1935; ნ. სევეროვი), სანატორიუმი „უკრაინა“ (1936; ი. შტეინბერგი), აფხაზეთის ასსრ მთავრობის სასახლე (1939, ვ. შჩუკო, ვ. გელფრეიხი), სასტუმრო „აფხაზეთი“ (1938, ი. გოლუბევი, ი. შჩუკო), დრამატული თეატრი (1952, მ. ჩხიკვაძე), სუბტროპიკულ მეცნიერებათა ინსტიტუტის შენობა (1969, ო. პაიჭაძე, თ. ყიფშიძე, კ. წულაია) და სხვა.\n\n==კურორტი==\nსოხუმი შავი ზღვის სანაპიროს ერთ-ერთი მნიშვნელოვანი საკურორტო ზონაა. სამკურნალო საშუალებებია კლიმატოთერაპია, ზღვაში ბანაობა (მაისი-ოქტომბერი) და მინერალური წყლები (აზოტიანი, სულფატურ-ალორიდულ-ნატრიუმიან-კალციუმიანი, სუსტი გოგირდწყალბადიანი მეთანიანი და სხვა). მინერალურ წყლებს უმეტესად აბაზანებისთვის იყენებენ. \n\nსამედიცინო ჩვენება: გულ-სისხლძარღვთა სისტემის, სუნთქვის ორგანოთა არატუბერკულოზური ხასიათის და ნერვული ფუნქციური დაავადებანი.\n\n== ცნობილი სოხუმელები ==\n* ნიკანდრო ბასილაია\n* ანატოლი კაჭარავა\n* ავთანდილ ღოღობერიძე\n* ფაზილ ისკანდერი\n* გიორგი გრამატიკოპულო\n* ზურაბ კოპალიანი\n* ვიქტორ სანეევი\n* გურამ გაბესკირია\n* დავით თევზაძე\n* გურამ ოდიშარია\n* ნიკა გვარამია\n* დიანა ღურწკაია\n* ვერა ქობალია\n* დემნა გვასალია\n* კახა კინწურაშვილი\n* ლევან ჩილაჩავა\n\n== ღირსშესანიშნაობები ==\n* სოხუმის ბოტანიკური ბაღი\n* ბაგრატის ციხე \n* ბესლეთის ხიდი  (XII ს.)\n* სოხუმის სტელა\n* ძველი სოხუმი (XIX ს.)\n\n==გალერეა ==\n<center>\n<gallery>\nფაილი:Building of the City Council.jpg|სოხუმის მერია\nფაილი:Beslet bridge.JPG|თამარის ხიდი\nფაილი:Sochumi 1915.jpg|ხედი სოხუმზე, 1915 წ.\nფაილი:Suchumi.jpg|სოხუმი სატელიტიდან\nფაილი:Gamba - view of sukhumi fortress.JPG|სუხუმ-კალე, ციხესიმაგრე XIX საუკუნის დასაწყისში\n</gallery>\n</center>\n\n===სოხუმის ისტორიული რუკები===\n<center><gallery>\nფაილი:Antonio Lafreri, 1512 - 1577.jpg|ფრაგმენტი ანტონიო ლაფრერის (1512–1577) რუკიდან\nფაილი:Gerhard Mercator, amsterdam - Dioscuria, Georgia - 1690.jpg|გერჰარდ მერკატორი, ამსტერდამი, 1630 წ.\nფაილი:Mercator, Gerhard, 1512-1594. - 1609 - didi.jpg|გერჰარდ მერკატორი (1512–1594), 1609 წ.\nფაილი:Gastaldi-2.jpg|ჯაკომო გასტალდი (1500–1566). ფრაგმენტი\nფაილი:Visscher, Nicolaes, 1649-1702., 1690, amsterdam.jpg|ნიკოლას ვისხერი, 1690, ამსტერდამი. ფრაგმენტი\nფაილი:Hondius, Hendrik, 1597-1651, - 1636.jpg|ჰენდრიკ ჰონდიუსი, 1636. ფრაგმენტი\nფაილი:Gastaldi.jpg|ჯაკომო გასტალდი (1500–1566). ფრაგმენტი\nფაილი:Greene, Robert. - 1686.jpg|რობერტ გრინი, 1686. ფრაგმენტი\nფაილი:Speed, John, 1552-1629 , LONDON - 1676 - Thomas Bassett & Richard Chiswell.jpg|ჯონ სპიდი, ლონდონი, 1676. ფრაგმენტი\nფაილი:Sokhumi castle - Imereti kingdom map 1738.jpg|ტიმოთე გაბაშვილი, იმერეთის სამეფოს რუკა, 1778\nფაილი:Jean Baptiste Louis Clouet, 1729-1790 - 1787 - fragmenti.jpg|ჟან ბაპტის ლუი კლუე, ფრაგმენტი „Géographie Moderne-დან“, პარიზი, 1787.\nფაილი:სოლერი.JPG|გილერმო სოლერის პორტოლანის ფრაგმენტი (1385 წ.). წითელ ფონზე გამოსახული ხელით აღნიშნულია დადიანის სოხუმი (სევასტოპოლი) – დადიანის სამთავროს დედაქალაქი. პორტოლანი დაცულია პარიზის ეროვნულ ბიბლიოთეკაში\n</gallery></center>\n\n==იხილეთ აგრეთვე==\n*სოხუმის არქეოლოგიური ძეგლები\n*დიოსკურია\n*სოხუმის სამხედრო გზა\n*სოხუმის ყურე\n\n==ლიტერატურა==\n\n\n== რესურსები ინტერნეტში ==\n*ამინდი სოხუმში\n*მოსახლეობის აღწერა-2011\n*როგორ დაეცა სოხუმი - დოკ ფილმი \n*სოხუმის ისტორია — წყაროები და ბიბლიოგრაფია\n\n==სქოლიო==", "url": "https://ka.wikipedia.org/wiki/სოხუმი", "length": 17200}
{"id": "1826", "title": "ალბერტ აინშტაინი", "text": "'''ალბერტ აინშტაინი''' (; დ. 14 მარტი, 1879, ულმი, გერმანია — გ. 18 აპრილი, 1955, პრინსტონი, აშშ) — ფიზიკოს-თეორეტიკოსი, საყოველთაოდ მიჩნეულია XX საუკუნის უდიდეს მეცნიერად. მან წამოაყენა ფარდობითობის თეორია და ასევე დიდი წვლილი აქვს შეტანილი კვანტური მექანიკის, სტატისტიკური მექანიკისა და კოსმოლოგიის განვითარებაში. 1921 წელს მიენიჭა ნობელის პრემია ფიზიკაში 1905 წელს ფოტოელექტრონული ეფექტის მისეული განსაზღვრებისთვის და ასევე თეორიულ ფიზიკაში მის მიერ შეტანილი წვლილისთვის.\n\n== ბიოგრაფია ==\nდაიბადა ელექტროტექნიკის ხელსაწყოთა მაღაზიის მფლობელის ოჯახში, ულმში, ბადენ-ვურტემბერგში (შტუტგარტიდან დაახ. 100 კმ-ში), გერმანიაში. მისი მშობლები არა-დენომინაციური ებრაელები იყვნენ. პატარა ალბერტი კათოლიკურ დაწყებით სკოლაში მიაბარეს და ამასთან, დედის დაჟინებით, ვიოლინოს კლასებზეც ატარებდნენ. ამ პერიოდში ის, როგორც მიიჩნევენ, საგნებს ძნელად ითვისებდა, შესაძლოა დისლექსიისა და საერთო სიმორცხვის გამო, ან კიდევ მისი ტვინის არაორდინალური, იშვიათი სტრუქტურის გამო (რაც მისი სიკვდილის შემდეგ დადგინდა). ზოგიერთ მკვლევარის მტკიცებით, მას ასევე შესაძლოა მსუბუქი ფორმის აუტიზმიც ჰქონოდა, თუმცა მეცნიერის სიკვდილის შემდგომ ამ ვარაუდის დადგენა შეუძლებელია.\n\nსაშუალო განათლებას აინშტაინი ლიტპოლდის გიმნაზიაში (მიუნხენი) იღებს, რომელიც იმ დროს საკმაოდ პროგრესულად ითვლებოდა. მათემატიკას იგი თორმეტი წლის ასაკიდან ეზიარა. მის შემდგომ განვითარებაზე დიდი ზეგავლენა მის ორ ბიძას მოუხდენია, რომლებიც მას სამეცნიერო, მათემატიკურ და ფილოსოფიურ წიგნებს უგზავნიდნენ.\n\nელექტროტექნიკის ბიზნესის გაკოტრების გამო აინშტაინების ოჯახი იტალიაში, ქალაქ პავიაში (მილანთან) გადაბარგდა. ალბერტი მიუნხენში დარჩა გიმნაზიის დასამთავრებლად, თუმცა ერთი სემესტრის შემდეგ 1895 წლის გაზაფხულზე ნაცნობი ექიმისგან მიღებულ სამედიცინო ცნობის საფუძველზე გიმნაზიას ტოვებს (მშობლების უკითხავად) და ოჯახთან იტალიაში გადადის. ამ ფაქტის გამო მას საშუალო სკოლის დამთავრების დიპლომი არ მიუღია. იმავე წელს ის შვეიცარიის ტექნოლოგიის ფედერალურ ინსტიტუტში (ციურიხი) ცდილობს ჩაბარებას, თუმცა მიუხედავად მათემატიკისა და მეცნიერების გამოცდების წარმატებით ჩაბარებისა, ის ჰუმანიტარულ მეცნიერებებში იჭრება და ინსტიტუტში ვერ ხვდება. ამის შემდგომ ოჯახი მას აარაუში, შვეიცარია, აგზავნის საშუალო სკოლის დასამთავრებლად და 1896 წლის სექტემბერში ის დიპლომს იღებს. ამ პერიოდში ის პროფესორ იოსტ ვინტელერის ოჯახში ცხოვრობდა. ოჯახის ქალიშვილი მარია მისი პირველი სიყვარული გახდა. მოგვიანებით ალბერტის და მაია ამ ოჯახის ძეზე, პოლზე ქორწინდება, ხოლო მისი მეგობარი მიშელ ბესო კი მათ მეორე ქალიშვილს ანას ირთავს. აინშტაინი საბოლოოდ წარმატებით აბარებს შესასვლელ გამოცდებს ციურიხის ტექნიკურ ინსტიტუტში და ოქტომბერში ციურიხში გადადის, მარია კი ამ პერიოდში ოლსბერგში მიდის მასწავლებლად. იმავე წელს აინშტაინი უარჰყოს ვიურტენბერგის ქვეშევრდომობას და „მოქალაქეობის“ გარეშე რჩება. პოლიტექნიკუმის დამთავრების შემდეგ იგი ცოტა ხანს მასწავლებლობდა. 1901 წელსშვეიცარიის ქვეშევრდომობა მიიღო. 1902 ბერნის საპატენტო ბიუროში ტექნიკის ექსპერტად დაიწყო მუშაობა. 1952 წელს ისრაელის პრემიერ-მინისტრმა დავიდ ბენ-გურიონმა აინშტაინს შესთავაზა ისრაელის პრეზიდენტობა, მაგრამ აინშტაინმა უარი განაცხადა, რადგანაც ის თვლიდა რომ მას საჭირო გამოცდილება არ ჰქონდა.\n\n== პროფესიული კარიერა და მოღვაწეობა ==\nthumb|left|აინშტაინი 1911 წელს\n1909-1911 წლებში აინშტაინი ციურიხის უნივერსიტეტის პროფესორია, 1911-1912 - პრაღის გერმ. უნივერსიტეტის თეორიული ფიზიკის კათედრის გამგე. 1912 კვლავ ციურიხის პოლიტექნიკუმის პროფესორია. 1913 აინშტაინს ირჩევენ პრუსიის მეცნიერებათა აკადემიის წევრად, ხოლო 1914 გადადის ბერლინში, სადაც წლების მანძილზე ფიზიკის ინსტიტუტის დირექტორი და ბერლინის უნივერსიტეტის პროფესორია. გერმანიაში ფაშისტური რეჟიმის გაბატონების შემდეგ (1933), აინშტაინმა პროტესტის ნიშნად უარი განაცხადა პრუსიის აკადემიის წევრობაზე და აშშ-ში გადასახლდა. აქ იგი მიიწვიეს პრინსტონის ფუნდამენტურ გამოკვლევათა ინსტიტუტში, სადაც გარდაცვალებამდე მუშაობდა.\n\n1901-1903 გამოქვეყნდა აინშტაინის პირველი შრომები, რომლებიც კაპილარული მოვლენებისა და თერმოდინამიკის სტატისტიკის დასაბუთების საკითხებს შეეხებოდა. ფიზიკაში ახალი ეპოქა შექმნა 1905 გამოქვეყნებულმა ოთხმა ნაშრომმა. აინშტაინმა მაქს პლანკის კვანტური ჰიპოთეზა სინათლის ენერგიაზეც გაავრცელა და წამოაყენა სინათლის კვანტების ჰიპოთეზა, რომლის თანახმად სინათლე შეიძლება წარმოვიდგინოთ როგორც ნაწილაკების ნაკადი. ეს იდეა საფუძვლად დაედო გამოსხივების კვანტურ თეორიას.\n\nაინშტაინმა ჩამოაყალიბა ფოტოეფექტის კანონი; განავითარა ბროუნის მოძრაობის მოლეკულური თეორია, რომლის თანახმად ეს მოძრაობა სითხის მოლეკულების ქაოსური მოძრაობისა და ბროუნის ნაწილაკებთან მათი დაჯახების შედეგია. საფუძველი ჩაუყარა ფარდობითობის სპეციალურ თეორიას, რითაც რადიკალურად შეცვალა კლასიკური ფიზიკის წარმოდგენა სივრცესა და დროზე. წინააღმდეგ კლასიკური ფიზიკის დებულებისა, სივრცის, დროისა და ერთდროულობის აბსოლუტურობის შესახებ, მან დაამტკიცა, რომ ისინი ფარდობითი არიან, ე. ი. დამოკიდებული არიან ათვლის სისტემის არჩევაზე. ეს შედეგები აინშტაინმა მიიღო ფარდობითობის პრინციპსა და იმ დებულებაზე დამყარებით, რომ სინათლის სიჩქარე არ არის დამოკიდებული წყაროს სიჩქარეზე. ამით საფუძველი ჩაეყარა თანამედროვე რელატივისტურ ფიზიკას.\n\nშემდეგ აინშტაინმა დაადგინა ენერგიისა და მასის ურთიერთდამოკიდებულება, რომლის თანახმადაც ყოველი სხეულის ენერგია დაკავშირებულია მასასთან შემდეგნაირად: E = mc² , სადაც m მასაა, ხოლო c — სინათლის სიჩქარე. ეს თანაფარდობა თანამედროვე ბირთვული ენერგეტიკის საფუძველია. 1907 აინშტაინი აქვეყნებს მნიშვნელოვან შრომას, რომელშიც მყარი სხეულების სითბოტევადობის საკითხებში პლანკის კვანტურ ჰიპოთეზას იყენებს და ამით საფუძველს უყრის სითბოტევადობის თანამედროვე კვანტურ თეორიას.\n\n1907-16 იგი მუშაობს ფარდობითობის ზოგადი თეორიის შექმნაზე. ეს თეორია არაინერციული სისტემისათვის ფარდობითობის სპეციალური თეორიის განზოგადებაა. აინშტაინი ემყარება გრავიტაციული და ინერციული მასების ტოლობის ექსპერიმენტულ ფაქტს და გამოთქვამს ფარდობითობის ზოგად პრინციპს, რომლის თანახმად ბუნების კანონები ათვლის ერთი სისტემიდან ათვლის ნებისმიერ სისტემაზე გადასვლისას ინვარიანტული უნდა იყოს. ამით აინშტაინმა გააიგივა ინერცია და გრავიტაცია, რამაც შესაძლებლობა მისცა შეექმნა გრავიტაციული ველის ახალი თეორია. ამ თეორიის თანახმად, გრავიტაციული ველი შედეგია სივრცე-დროის კონტინუუმის გამრუდებისა, რაც მატერიალური სხეულებითაა გამოწვეული.\n\nაინშტაინმა გამოიყვანა გრავიტაციული ველის განტოლებები, რომელთა საშუალებითაც ახსნა ერთი ასტრონომიული მოვლენა — მერკურის პერიჰელიუმის საუკუნეობრივი გადანაცვლება, რაც ორი საუკუნის განმავლობაში აუხსნელი რჩებოდა, და იწინასწარმეტყველა ორი ახალი მოვლენა — სინათლის სხივის გადახრა დიდი მასის მქონე სხეულის მახლობლად გავლისას და ატომის მიერ გამოსხივებული სინათლის სიხშირის შემცირება ძლიერ გრავიტაციულ ველში. ორივე ამ მოვლენის ექსპერიმენტულმა შემოწმებამ დაადასტურა აინშტაინის მოსაზრებები. აინშტაინმა გრავიტაციული ველის განტოლებები მთელი სამყაროს მიმართ გამოიყენა და ამით საფუძველი ჩაუყარა რელატივისტურ კოსმოლოგიას (1917). აინშტაინის, ნიდერლანდელი ვილემ დე სიტერის, საბჭოთა ფიზიკოს ალექსანდრე ფრიდმანის, ბელგიელი ჟორჟ ლემეტრისა და სხვების შრომებმა რელატივისტური კოსმოლოგია თანამედროვე ფიზიკისა და ასტრონომიის ერთ-ერთ მოწინავე დარგად აქცია.\n\n1916 აინშტაინი აქვეყნებს მნიშვნელოვან შრომას, რომელშიც გამოჰყავს პლანკის კანონი გამოსხივებისათვის სპონტანურ და ინდუცირებულ გამოსხივებათა ალბათობის განხილვის საშუალებით. აქ გამოთქმული იდეები საფუძვლად დაედო თანამედროვე კვანტურ რადიოფიზიკას. 1921 აინშტაინს ფოტოელექტრულ ეფექტზე დაწერილი შრომებისათვის ნობელის პრემია მიენიჭა. 1924 იგი აქვეყნებს ინდოელი ფიზიკოსის შატენდრანათ ბოზეს სტატიას „პლანკის კანონი და სინათლის კვანტების ჰიპოთეზა“, რომელიც მას ავტორმა გამოუგზავნა. ამ სტატიის იდეის საფუძველზე მან განავითარა ბოზე-აინშტაინის სტატისტიკა იდეალური აირისათვის. ამ შრომაში ავტორმა პირველად მიუთითა ახალ მოვლენაზე, რომელიც შემდეგ ცნობილი გახდა ბოზე-აინშტაინის კონდესაციის სახელწოდებით. ამავე შრომაში აინშტაინმა აღნიშნა, თუ რა დიდი მნიშვნელობა ჰქონდა ლუი დე ბროილის იდეას ნაწილაკების ტალღური ბუნების შესახებ, და განავითარა სინათლის კვანტების ორმაგი — კორპუსკულური და ტალღური ბუნების იდეა.\n\nდაახლოებით ამავე წლებიდან აინშტაინი ცდილობდა შეექმნა ე. წ. „ველის ერთიანი თეორია“, რომელშიც ყველა არსებული ველი და მატერიალური ნაწილაკი წარმოდგენილი იქნებოდა, როგორც რიმანის სივრცის ან უფრო რთული სივრცის გეომეტრიული თვისებების შედეგი. მიუხედავად იმისა, რომ სიცოცხლის უკანასკნელი ათეული წლები მან ამ იდეას მიუძღვნა, მისი ბოლომდე განხორციელება მაინც ვერ შეძლო. აინშტაინი ვერ შეურიგდა კვანტური თეორიის იმ ინტერპრეტაციას, რომელიც განავითარეს ნ. ბორმა და ვ. ჰაიზენბერგმა და რომელიც, საერთოდ, თანამედროვე ფიზიკაშია მიღებული. ფიზიკის და, კერძოდ, კვანტური თეორიის პრინციპული საკითხების გასარკვევად დიდი მნიშვნელობა ჰქონდა აინშტაინისა და ბორის დისკუსიას.\n\nსიცოცხლის უკანასკნელ წლებში აინშტაინმა ბ. ჰოფმანთან და ლ. ინფელთან ერთად შექმნა ნაშრომები, რომლებიც მიეძღვნა გრავიტაციული ველის განტოლებებიდან მოძრაობის განტოლებათა გამოყვანას. აინშტაინის ფილოსოფიური მსოფლმხედველობა არ იყო თანამიმდევრული. თუ ახალგაზრდობაში იგი ერნსტ მახის ფილოსოფიის გავლენას განიცდიდა და აშკარა პოზიტივისტურ აზრებს გამოთქვამდა, შემდეგ გადაჭრით გამოვიდა პოზიტივისტური ფილოსოფიის წინააღმდეგ. მიუხედავად ამისა, აინშტაინი მაინც ვერ გახდა მატერიალისტი, ვინაიდან გნოსეოლოგიური პრობლემების განხილვისას ხშირად ეკლექტიკურ მოსაზრებებს გამოთქვამდა.\n\nაინშტაინი მრავალი ქვეყნის მეცნიერებათა აკადემიის და სამეცნიერო საზოგადოების წევრი იყო. \nაინშტაინი იყო დიდი ჰუმანისტი და მშვიდობისა და კაცობრიობის კეთილდღეობისათვის აქტიური მებრძოლი.\n\n== ლიტერატურა ==\n\n\n== რესურსები ინტერნეტში ==\n\n\n* \n* \n* \n* ალბერტ აინშტაინის არქივი\n* ალბერტ აინშტაინი და ატომური ბომბი \n\n==სქოლიო==\n\n\n\n\n\n\n\n\nკატეგორია:ფილატელისტები\nკატეგორია:ამერიკელი აგნოსტიკოსები\nკატეგორია:გერმანელი ნობელის პრემიის ლაურეატები\nკატეგორია:ნობელის პრემიის ლაურეატები ანბანის მიხედვით\nკატეგორია:პანთეისტები", "url": "https://ka.wikipedia.org/wiki/ალბერტ_აინშტაინი", "length": 9400}
{"id": "1830", "title": "ალფრედ აინშტაინი", "text": "'''ალფრედ აინშტაინი''' (დ. 30 დეკემბერი. 1880, მიუნხენი — გ. 13 თებერვალი. 1952, ელ-სერიტო, კალიფორნია) —  გერმანელი მუსიკის ისტორიკოსი და კრიტიკოსი. მოღვაწეობდა მიუნხენში, შემდეგ ბერლინში. 1933 დატოვა ფაშისტური გერმანია. ცხოვრობდა ჯერ ინგლისში, შემდეგ იტალიაში, 1939-იდან კი აშშ-ში; 1945 მიიღო ამერიკის მოქალაქეობა.\n\nაინშტაინი მრავალი ნაშრომის ავტორია, მათ შორის აღსანიშნავია მონოგრაფიების სერია \"გერმანელი მუსიკოსების ცხოვრება\" (1914-იდან), \"მუსიკის ისტორია\" (1917), \"ჰაინრიხ შიუტცი\" (1925), \"რომანტიზმის ეპოქის მუსიკა\" (1947), \"მოცარტი, მისი ხასიათი. მისი შემოქმედება\" (1945-1953), \"იტალიური მადრიგალი\" (3 ტომად, 1949) და სხვ.\n\nზოგიერთი წყაროს მიხედვით იგი ითვლებოდა ალბერტ აინშტაინის ბიძაშვილად<ref>Article \"Alfred Einstein\", in ''The New Grove Dictionary of Music and Musicians'', ed. Stanley Sadie.  20 vol.  London, Macmillan Publishers Ltd., 1980.  ISBN 1-56159-174-2</ref> , ხოლო სხვები თვლიან რომ მათი ნათესაობა არ არის დადასტურებული<ref>''The Concise Edition of Baker's Biographical Dictionary of Musicians'', 8th ed.  Revised by Nicolas Slonimsky.  New York, Schirmer Books, 1993.  ISBN 0-02-872416-X</ref>, \n\n==ლიტერატურა==\n\n* ''Mozart: His Character. His work'' by Alfred Einstein\n* ''Music in the Romantic Era: A History of Musical Thought in the 19th Century''\n* ''The Italian Madrigal'', translated by Alexander Haggerty Krappe, Roger Sessions, and Oliver Strunk, Princeton University Press, 1949 (3 volumes)\n\n==სქოლიო==\n\n\n\n\nკატეგორია:გერმანელი მუსიკოსები\nკატეგორია:დაბადებული  30 დეკემბერი\nკატეგორია:დაბადებული 1880\nკატეგორია:გარდაცვლილი  13 თებერვალი\nკატეგორია:გარდაცვლილი 1952", "url": "https://ka.wikipedia.org/wiki/ალფრედ_აინშტაინი", "length": 1596}
{"id": "1831", "title": "აინშტაინი", "text": "ტერმინს '''აინშტაინი''' შეიძლება ჰქონდეს ერთ-ერთი შემდეგ მნიშვნელობათაგანი:\n\n* აინშტაინი (ერთეული) — სინათლის კვანტების ენერგიის საზომი ერთეული\n* აინშტაინი, ალბერტ — გერმანელი ფიზიკოსი\n* აინშტაინი, ალფრედ — გერმანელი მუსიკის ისტორიკოსი და კრიტიკოსი\n\n== იხილეთ აგრეთვე ==\n\n* აინშტაინის კანონი\n* აინშტაინიუმი", "url": "https://ka.wikipedia.org/wiki/აინშტაინი", "length": 306}
{"id": "1835", "title": "ბრაუნშვაიგი", "text": "'''ბრაუნშვაიგი''' () — დიდი ქალაქია გერმანიაში, ქვემო საქსონიის მხარის სამხრეთ–აღმოსავლეთ ნაწილში. ჰანოვერის შემდეგ სიდიდით მეორე ქალაქია ქვემო საქსონიაში. ბრაუნშვაიგი არის 2005 წელს დაარსებული მეტროპოლიტური რეგიონის – ჰანოვერი–ბრაუნშვაიგი–გეტინგენი–ვოფსბურგის ნაწილი.\n\nქალაქის ისტორია იწყება XI საუკუნიდან. ჰაინრიხ ლომის დროს ქალაქი სწრაფად განვითარდა და ძლიერ, მნიშვნელოვან სავაჭრო ცენტრად იქცა, რომელიც XIII საუკუნის შუა წლებიდან ჰანზას კავშირს ესუთვნოდა. ბრაუნშვაიგი იყო ამავე სახელწოდების მხარის (მიწის) დედაქალაქი, სანამ იგი 1945 წელს ახლად შექმნილ ქვემო საქსონიის მიწას არ შეუერთდა.\n\nდღეს ბრაუნშვაიგი მნიშვნელოვანი დასახლებაა მეცნიერებისა და კვლევებისათვის. მას მინიჭებული აქვს ტიტული „მეცნიერების ქალაქი 2007“.\n\n== გეოგრაფია ==\n=== გეოგრაფიული მდებარეობა ===\nბრაუნშვაიგი მდებარეობს ჰარცის მთისწინეთის ჩრდილოეთ ნაწილსა და ჩრდილოეთ გერმანიის დაბლობს შორის, წინათ ჭაობიან მიწაზე, მდინარე ოკერის ორივე ნაირზე. ქალაქის სამხრეთით მდებარე კაშხლის გავლის შემდეგ ოკერი ორ ტოტად  იყოფა, ბრაუნშვაიგის ცენტრს გარშემო უვლის (აღმოსავლეთით და დასავლეთით) და ჩრდილოეთით ისევ ერთდება. მდინარის ამგვარი დინება შუა საუკუნეებში ქალაქის უკეთ დაცვას უწყობდა ხელს. კიდევ ორი კაშხლის საშუალებით ქალაქში მდინარის წყლის დონე რეგულირდება. ბრაუნშვაიგის სხვა მდინარეებია ვაბე და მიტელრიბე, რომლებიც შუნტერში ჩაედინებიან.\n\nქალაქის ფართობი შეადგენს 192 კმ2–ს, საზღვრის სიგრძე – 89 კმ–ს. ჩრდილოეთიდან სამხრეთ საზღვრამდე 19,1 კმ–ია, ხოლო აღმოსავლეთიდან დასავლეთამდე – 15,7 კმ. ბრაუნშვაიგის საშუალო სიმაღლე ზღვის დონიდან 70 მეტრია. უმაღლესი წერტილია მთა გაიტელდერი 111 მ სიმაღლით, ხოლო ყველაზე დაბალი წერტილი 62 მ სიმაღლეზეა ზღვის დონიდან.\n\nსაათის ისრის მიმართულებით (ჩრდილოეთიდან დაწყებული) ბრაუნშვაიგს ესაზღვრება შემდეგი დასახლებები: ლერე (ჰელმშტედტის რაიონი), კრემლინგენი, ზიკტე და ვოლფენბიუტელი (ვოლფენბიუტელის რაიონი), ზალცგიტერი (თვითმმართველი ქალაქი), ვეხელდე და ვენდებურგი (პაინეს რაიონი), შვიულპერი, ფორდორფი და მაინე (გიფჰორნის რაიონი).\n\nახლოს მდებარე დიდი ქალაქებია: ვოლფსბურგი, 35 კმ ჩრდილო–აღმოსავლეთით;   ჰანოვერი, 65 კმ ჩრდილო–დასავლეთით; ჰილდეშაიმი, 45 კმ დასავლეთით; მაგდებურგი, 90 კმ აღმოსავლეთით; ასევე სამხრეთით მდებარე ორი ქალაქი – ზალცგიტერი (23 კმ) და გეტინგენი (110 კმ).\n\n=== ქალაქის მმართველობა ===\nბრაუნშვაიგი 1981 წელს დაიყო 22 საქალაქო რაიონად (მიკრორაიონად). თითოეულ რაიონს გააჩნია ხალხის მიერ არჩეული საკუთარი მუნიციპალური საბჭო და მისი თავმჯდომარე. მუნიციპალური საბჭოს წევრების რაოდენობა, მიკრორაიონის მოსახლეობის მიხედვით, 7–დან 19–მდე მერყეობს. საქალაქო რაიონების თავდაპირველი რიცხვი ათი წლის შემდეგ 21–მდე შემცირდა, ხოლო მომდევნო 10 წლის შემდეგ 20–მდე. ტერიტორიულ ცვლილებებთან ერთად ზოგიერთ მიკრორაიონს შეეცვალა ნომერიც. ქვემოთ მოცემულია ბრაუნშვაიგის 20 ტერიტორიული ერთეული ძველი და ახალი (ახალი/ძველი) ნომრებითურთ:\n\n#\t'''ვაბე–შუნტერი'''; 111/111\n#\t'''ბიენროდე-ვაგუმი-ბევენროდე'''; 112/112\n#\t'''ჰონდელაგე'''; 113/113\n#\t'''ფოლკმაროდე'''; 114/114\n#\t'''ესტლიხეს  რინგგებიტი'''; 120/120\n#\t'''ინენშტადტი'''; 131/221\n#\t'''ვივეგს გარტენ-ბებელჰოფი'''; 132/222\n#\t'''შტეკჰაიმ-ლაიფერდე'''; 211/214\n#\t'''ჰაიდბერგ-მელფეროდე'''; 212/212\n#\t'''ზიუდშტადტ-რაუთაიმ-მაშეროდე'''; 213/213 \n#\t'''ვესტშტადტი'''; 221/311\n#\t'''ტიმერლაჰ-გაიტელდე-შტიდინი'''; 222/312\n#\t'''ბროიცემი'''; 223/313\n#\t'''რიუნინგენი''' 224/314\n#\t'''ვესტლიხეს  რინგგებიტი'''; 310/320 \n#\t'''ლენდორფ-ვატენბიუტელი'''; 321/412\n#\t'''ველტენჰოფ-რიუმე'''; 322/413\n#\t'''ვენდენ-თუნე-ჰარქსბიუტელი'''; 323/414\n#\t'''ნორდშტადტი'''; 331/421\n#\t'''შუნტერაუე'''; 332/422\n\n=== ჰავა ===\nthumb|ბრაუნშვაიგის კლიმატური დიაგრამა\nბრაუნშვაიგი მოქცეულია ზომიერ სარტყელში და წარმოდგენილია გარდამავალი კლიმატი ოკეანურსა და კონტინენტურს შორის. საშუალო წლიური ტემპერატურა შეადგენს 8,8&nbsp;°C-ს, ჰაერის საშუალო ტენიანობა – 79%. ცივი დღეები უფრო მეტია (0&nbsp;°C–ზე დაბალი ტემპერატურა, საშუალოდ 74 დღე), ვიდრე ცხელი (25&nbsp;°C-ზე მაღალი ტემპერატურა, საშუალოდ 25 დღე). საშუალოდ, 189 დღეში მოდის 618 მმ ნალექი.\n\n=== მოსახლეობა ===\n1867 წლისათვის ბრაუნშვაიგის მოსახლეობა 50 000–ზე მეტი იყო. 1890 წელს გაიზარდა 100 000–მდე, ამგვარად ბრაუნშვაიგი გერმანიის დიდი ქალაქების სიაში შევიდა. 1939 წლამდე ეს რიცხვი გაორმაგდა და 200 000 შეადგინა. 1944 წლის ოქტომბერში, ომის გამო უკვე თითქმის ბოლომდე დანგრეულ ქალაქს ჯერ კიდევ 150 000 მოსახლე ჰყავდა. 1974 წელს ბრაუნშვაიგის მოსახლეობამ, ტერიტორიული რეფორმის შედეგად მაქსიმუმს მიაღწია და 271 213 შეადგინა, რის შემდეგაც მასიური მიგრაციისა და სხვა დემოგრაფიული კომპონენტების გამო ქალაქში დაიწყო მაცხოვრებელთა რაოდენობის შემცირება და 2004 წლის ბოლოსთვის 240 000–მდე დაეცა. 2006 წლის 31 დეკემბრის მონაცემებით ბრაუნშვაიგის მოსახლეობა შეადგენს 245 467 კაცს, ხოლო სიმჭიდროვე – 1278 კაცს ერთ კვადრატულ კილომეტრზე.\n\n=== ენა ===\nმოსახლეობის ნაწილი საუბრობს ქვემო საქსონური ენის ერთ–ერთ დიალექტზე – ოსტფალურზე. ლიტერატურული გერმანულის (ზემო გერმანულის) დიალექტურ სახესხვაობას ბრაუნშვაიგში „ბრაუნშვაიგულს“ უწოდებენ. ზემო გერმანული ენის „ბრაუნშვაიგული“ დიალექტი ხასიათდება “A” ბგერის გრძელი გამოთქმით (“Klare A” – სიტყვასიტყვით – გამჭვირვალე A).\n\nქალაქის ადგილობრივი სახელწოდებაა ბრუნსვიკი (''Brunswiek'', სავარაუდოდ მომდინარეობს ''Bruns Wik''–იდან, საიდანაც ''Wik'' უნდა ნიშნავდეს სავაჭრო ადგილს, ქალაქს.). Brunswiek-ის ლიტერატურული გერმანული ვარიანტი – Braunschweig, პირველად 1573 წელს გამოჩნდა და XIX-XX საუკუნეებში ხალხში გავრცელდა, თუმცა მიღებულია ასევე ქალაქის ძველი, ისტორიული სახელიც.\n\n== ისტორია ==\nკოლის მოედანი XIX საუკუნის ტაძრით|thumb\nციხესიმაგრე დანკვარდეროდე და ტაძარი (მარჯვნივ); რეკონსტრუქცია|thumb\nბრაუნშვაიგი და ბრაუნშვაიგის ლომი ებშტორფერის მსოფლიო რუკაზე (ფრაგმენტი. დაახლ. 1300 წ.)|thumb\n=== ძველი ისტორია, საქსონური კოლონია ===\nბრაუნშვაიგის მიდამოებში აღმოჩენილ ნივთებს შორის ყველაზე ძველია 270 000 წლის წინანდელი ე. წ. შენინგერის შუბი. თვითონ ქალაქშიც, განსაკუთრებით ვენდენის უბანში ნაპოვნია ქვისა და ბრინჯაოს ხანისა, ასევე გამყინვარების დროინდელი ექსპონატები, რომლებიც ქალაქის ტერიტორიაზე ძველი დასახლები, კოლონიის არსებობას ამტკიცებს.\n\nძველი გერმანელების დროს ბრაუნშვაიგის მიდამოები სავარაუდოდ დასახლებული იყო ხერუსკებითა და ანგრივარიებით, შესაძლოა ელბეს გერმანელებითაც, რომლებიც დროთა განმავლობაში გაიფანტნენ და შეერივნენ საქსებს. საქსონური ტომები, ჩვ. წ. 500 წლისთვის იყვნენ ამ რეგიონში გაბატონებული. ამ დროდან გამოვლენილია საქსონური დასახლებებიც. დაუდგენელია იყო თუ არა დღევანდელი ქალაქი ბრაუნშვაიგის ტერიტორიაზე საქსური დასახლება, რომელიც საქსონური ომების შედეგდ განადგურდა.\n\n=== ქალაქის დაარსება და შუა საუკუნეები ===\nქალაქის დაასრებასა და შემდგომ განვითარებაში დიდი გავლენა იქონია მდინარე ოკერმა. იგი ჩვ. წ. 800 წლიდან წარმოადგენდა საზღვარს ჰალბერშტადტისა და ჰილდეშაიმის საეპისკოპოსოებს შორის და ხელს უწყობდა ვაჭრობის განვითარებას ქალაქში. სავარაუდოდ IX საუკუნეში მდინარის ორივე მხარეს შეიქმნა დასახლებები – ბრუნსვიკი და დანკვარდეროდე. ბრაუნშვაიგული ლეგენდის თნახმად, პირველი დასახლება აქ 861 წელს დაარსდა. თუმცა ამ წყაროს ჭეშმარიტებაში დღეს ექსპერტებს ეჭვი ეპარებათ, რადგან პირველი უტყუარი წყარო აქ დასახლების არსებობის შესახებ 1031 წელს ეკუთვნის.\n\nბრაუნშვაიგის მმართველები X საუკუნიდან იყვნენ ბრუნონები, ბრუნოს (თქმულების თანახმად, ქალაქის დამაარსებლის) შთამომავლები. 1142 წელს ბრაუნშვაიგისა და მთლიანი საქსონიის მმართველი გახდა ჰაინრიხ ლომი, საქსონიისა და ბავარიის ჰერცოგი.\n\nჰაინრიხ ლომის მმართველობის დროს ბრაუნშვაიგი ძლიერ ქალაქად იქცა. ჰაინრიხი ქალაქს საკუთარ რეზიდენციად აშენებდა. მან გაადიდებინა დანკვარდეროდეს ციხე–სიმაგრე და ააშენა ბრაუნშვაიგის ტაძარი. ჰაინრიხმა საკუთარ სიმბოლოდ აირჩია ლომი, და თავისივე აშენებული ტაძრის წინ  1166 წელს ბრინჯაოს ლომის ქანდაკება დაადგმევინა. ამ დროიდან ლომი ბრაუნშვაიგის სიმბოლოდ იქცა.\n\nბრაუნშვაიგ–ლიუნებურგის საჰერცოგო, რომელიც ველფების საგვარეულო ტერიტორიებს ეკუთვნოდა, 1267–1269 წლებში დაიშალა ლიუნებურგისა და ბრაუნშვაიგის სამთავროებად. ბრაუნშვაიგი გახდა სამთავროს მთავარი ქალაქი და ასევე ველფების საგვარეულოს ბრაუნშვაიგული შტოს რეზიდენცია.\n\n1432 წელს ბრაუნშვაიგმა მიიღო საკუთარი ქალაქური დამოუკუდებლობა, რის შემდეგაც ქალაქის მმართველებმა მზარდი დაძაბულობის გამო რეზიდენცია ბრაუნშვაიგის ახლოს, ვოლფენბიუტელში გადაიტანეს. ძველი დროისა და შუა საუკუნების ბრაუნშვაიგი, პარიზთან და გენტთან ერთად ევროპის ერთ–ერთი არეული ქალაქი იყო, სადაც ხშირად ხდებოდა კონფლიქტები და სამოქალაქო განხეთქილებები.\n\nბრაუნშვაიგი ეკონომიკურად ვითარდებოდა თავისი მოხერხებული მდებარეობის წყალობით მდინარე ოკერზე, რომელიც ბრაუნშვაიგიდან სანაოსნოდ გამოიყენებოდა. ამის გამო ბრაუნშვაიგი მალე მნიშვნელოვან სავაჭრო ქალაქად გადაიქცა, რომელიც XIII საუკუნის შუა წლებიდან ჰანზას კავშირის წევრი გახდა.\n\nთავდაპირველად ქალაქის სათავეში ფოგტები იდგნენ, უკვე XII საუკუნიდან კი თანამდებობებს ქალაქის მაცხოვრებლები იკავებენ. 1386 წლისათვის ქალაქის საბჭოში 105 წევრი იყო, 1614 წლიდან კი – 54.\n\n=== ახალი ისტორიის დასაწყისი ===\n1671 წელს ბრაუნშვაიგი კვლავ ბრაუნშვაიგ–ვოლფენბიუტელის საგრაფოს დაუქვემდებარდა, რითაც მისი ქალაქური თვითმყოფადობა დასრულდა. 1753 წელს კი რეზიდენცია ისევ ბრაუნშვაიგში, ახლად აშენებულ ბრაუნშვაიგის სასახლეში განთავსდა. ჰერცოგის ოჯახს ბრაუნშვაიგში დაბრუნებისას ვოლფენბიუტელის 4000–ზე მეტი მცხოვრები გამოჰყვა და ბრაუნშვაიგში დასახლდა, რასაც ვოლფენბიუტელის მოსახლეობის შემცირება მოჰყვა.\n\nმას შემდეგ, რაც ქალაქმა დამოუკიდებლობა დაკარგა (1671), მას გააჩნდა 16 წევრისაგან შემდგარი საჭო, რომელსაც ჰერცოგი ამტკიცებდა. საბჭოს სათავეში იდგა ბიურგერმაისტერი (Bürgermeister – ქალაქის მერი).\n\n=== XIX საუკუნე ===\nტილზიტის ზავისა (1807) და ნაპოლეონ ბონაპარტეს მიერ ვესტფალიის სამეფოს შექმნის შემდეგ ქალაქი ბრაუნშვაიგი და ბრაუნშვაიგის საჰერცოგო ფრანგებმა დაიკავეს. ქალაქი ბრაუნშვაიგი ახლად დაარსებული ოკერის დეპარტამენტის დედაქალაქი გახდა. შეიქმნა ახალი, ე. წ. „მარიების წესდება“, ქალაქის სათავეში „მარიე“ (მერი) იდგა.\n\nმეექვსე კოალიციის ომის დროს, 1813 წელს ბრაუნშვაიგის შეიარაღებული ჯარები იოჰან ელიას ოლფერმანის ხელმძღვანელობის ქვეშ გადავიდნენ. ამავე დროს აღდგა ბრაუნშვაიგის საჰერცოგოც, რომლის ჰერცოგიც ფრიდრიხ ვილჰემი გახდა. მომდევნო წელს, ვენის კონგრესმა ეს გადაწყვეტილება დააკანონა.\n\nძველი კანონმდებლობა და საბჭო, რომელსაც „შტადტგერიხტი“ (Stadtgericht – ქალაქის სასამართლო) ეწოდა, ისევ ამოქმედდა. იუსტიციისა და ადმინისტრაციის გამიჯვნის შემდეგ, 1825 წელს საბჭოს, მთავრობას (Rat) მაგისტრატი ეწოდა (Magistrat). უკვე 1813 წლიდან ბრაუნშვაიგის პირველი პირი „შტადტდირექტორის“ (Stadtdirektor - ქალაქის დირექტორი) ტიტულს ატარებდა, 1848 წლიდან კი ბრაუნშვაიგის სათავეში „ობერბიურგერმაისტერი“ დგას.\n\n1833 წელს ბრაუნშვაიგი გახდა ცენტრი საკუთარი რაიონული მმართველობისა (Kreisdirektion), რომლისაგანაც მოგვიანებით ბრაუნშვაიგის რაიონი შეიქმნა. 1871 წელს ბრაუნშვაიგის საჰერცოგო გერმანიის იმპერიის შემადგენელი ნაწილი გახდა.\n\n=== ვაიმარის რესპუბლიკა ===\nპირველი მსოფლიო ომის დასრულების შემდეგ ბრაუნშვაიგში ეკონომიკური, სოციალური და პოლიტიკური კრიზისი დაიწყო, რომელიც ბრაუნშვაიგის ოქტომბრის რევოლუციაში გადაიზარდა. 1918 წელს მუშებმა და ჯარისკაცებმა აუგუსტ მერგესის ხელმძღვანელობით ბრაუნშვაიგის უკანასკნელი ჰერცოგი – ერნსტ აუგუსტი იძულებით გადააყენეს. ქალაქის საბჭომ პოლიტიკური საქმიანობაც შეითავსა, ხოლო „ბრაუნშვაიგის სოციალისტური რესპუბლიკის“ პრეზიდენტი მერგესი გახდა.\n\nბრაუნშვაიგში სიტუაცია თანდათან უარესდებოდა, 1919 წლის 9 აპრილს სპარტაკისტებმა გაფიცვა გამოაცხადეს. გაფიცულებმა შეაფერხეს მატარებელთა მოძრაობა და გადაკეტეს  აღმოსავლეთი–დასავლეთის მნიშვნელოვანი სარკინიგზო ხაზი, რასაც შედეგად მთელს გერმანიაში სატრანსპორტო ქაოსი მოჰყვა. 11 აპრილიდან ქალაქში საზოგადო მღელვარება  ჩაწყნარდა. 17 აპრილს ფრაიკორპის ჯარი 10 000 კაცით ქალაქში მარშით შევიდა და მშვიდობიანად დაიკავა იგი. პრემიერმინისტრ ჰაინრიხ იასპერის მიერ ახალი მთავრობის დამტკიცების  შემდეგ, ბრაუნშვაიგი ჯარებმა დატოვეს (მაისში). 1922 წლის ინფლაციას, როგორც ევროპაში, ისე მთელს მსოფლიოში შედეგად მოჰყვა უმუშევრობა, სიღარიბე, არეულობა და პოლიტიკური კრიზისი; ეს საერთო არეულობა და მღელვარება ბრაუნშვაიგსაც შეეხო.\n\n==იხილეთ აგრეთვე==\n*გერმანიის დიდი ქალაქების სია\n\n==რესურსები ინტერნეტში==\n*ოფიციალური საიტი  \n*Braunschweig – 360° Panoramas\n*International School Braunschweig-Wolfsburg \n*Daily newspaper Braunschweiger Zeitung\n\nკატეგორია:გერმანიის ქალაქები", "url": "https://ka.wikipedia.org/wiki/ბრაუნშვაიგი", "length": 11686}
{"id": "1844", "title": "ჯუზეპე გარიბალდი", "text": "thumb|250px|right|ჯუზეპე გარიბალდი\n'''ჯუზეპე გარიბალდი''' (დ. 4 ივლისი, 1807, ნიცა — გ.  2 ივნისი, 1882, კუნძული კაპრერა) იტალიის სახალხო გმირი. გენერალი. XIX საუკუნის იტალიის ეროვნულ-განმათავისუფლებელი მოძრაობის მოღვაწე, მისი რევოლუციური-დემოკრატიული ფრთის ერთ-ერთი ბელადი (ჯ. მაძინისთან ერთად). გამოდიოდა იტალიის „ქვემოდან“ გაერთიანების გეგმით.\n\n== ახალგაზრდობა ==\nმინი|მარცხნივ|სახლი ნიცაში, სადაც დაიბადა გარიბალდი\nჯუზეპე გარიბალდი დაიბადა 1807 წლის 4 ივლისს ქალაქ ნიცაში ნეგოციანტის ოჯახში. გარიბალდების რამდენიმე თაობის ყველა მამაკაცი მეზღვაური და გემთმშენებელი იყო. ჯუზეპეს მამა „პატრონ“ დომენიკო საკუთარი ტარტანით დაცურავდა კატალონიიდან ლიგურიამდე და გადაჰქონდა სხვადასხვა ტვირთები. მისი მეუღლე, დონა როზა, სათნო და მზრუნველი ქალი იყო. ჯუზეპე მათი მეორე ვაჟი იყო, მას სამი ძმა ჰყავდა. დომენიკომ და როზამ თავიანთ შვილებს საუკეთესო განათლება მისცეს. ჯუზეპემ მშობლიური იტალიურისა და ფრანგულის გარდა შესანიშნავად შეისწავლა გერმანული, ესპანური, ინგლისური ენები, მათემატიკა, ისტორია, გეოგრაფია და ა. შ.  მშობლებს უნდოდათ, რომ ის მღვდელი გამხდარიყო, მაგრამ ჯუზეპეს ზღვა იტაცებდა. თხუთმეტი წლის ასაკში იგი უკვე იუნგაა და სატვირთო გემით მიემგზავრება ოდესისკენ. თერთმეტი წლის განმავლობაში ჯუზეპე სერავს ხმელთაშუა ზღვას ყველა მიმართულებით, კანარის კუნძულებიდან ტაგანროგამდე, და სრულყოფილად ეუფლება მეზღვაურის ხელობას. ოცდახუთი წლის ასაკში იგი უკვე კაპიტანია. მას შეეძლო წარმატებულით გაეგრძელებინა თავისი კარიერა, მაგრამ მასში ძალიან დიდი შინაგანი ძალა ბობოქრობდა, რომ დაკმაყოფილებულიყო მხოლოდ პირადი კეთილდღეობის მოწყობით. ბავშვობიდანვე იგი მხურვალე ინტერესით და დიდი გულისტკივილით ადევნებდა თვალყურს იტალიაში მიმდინარე ურთულეს პროცესებს.\n\nგარიბალდის მშობლიური ქალაქი ნიცა ისტორიულად შედიოდა პიემონტ-სარდინიის სამეფოს შემადგენლობაში. 1796 წლის აპრილში საფრანგეთის რევოლუციური გენერალი ნაპოლეონ ბონაპარტი შეიჭრა იტალიაში, დაამარცხა პიემონტისა და ავსტრიის გაერთიანებული ჯარები და  ნიცა სავოიასთან ერთად საფრანგეთს შეუერთა. 1801 წელს ნაპოლეონმა ხელახლა დაიკავა ჩრდილოეთ იტალია და ჩამოაყალიბა ლიგურიისა და ციზალპური რესპუბლიკები, მაგრამ 1814 წლის აპრილში, როდესაც ნაპოლეონი ტახტიდან გადადგა, ვენის კონგრესის  გადაწყვეტილებით პიემონტ-სარდინიის სამეფო აღდგა თავის საზღვრებში და მეფე ვიტორიო-ემანუელე I, რომელიც მანამდე თავს სარდინიას აფარებდა, ავსტრიული ხიშტების მეშვეობით დაბრუნდა თავის დედაქალაქ ტურინში. პიემონტში, ისევე როგორც იტალიის სხვა ათიოდე სახელმწიფოში, გაუქმებული იყო რესპუბლიკისა და იმპერიის პირობებში ჩატარებული პროგრესული რეფორმები და აღდგენილი იყო XVIII საუკუნის დროინდელი კანონმდებლობა და დინასტიები, რომლებიც სრულად ემორჩილებოდნენ ავსტრიის იმპერიის კონტროლს.\n\nრევოლუციური საფრანგეთის გავლენამ თავისი შედეგი გამოიღო და იტალიური საზოგადოების განათლებული ნაწილი ვეღარ შეეგუა დამკვიდრებულ რეაქციას. მთელ იტალიაში წარმოიქმნა საიდუმლო, ე. წ. „კარბონარების“, ორგანიზაციათა ქსელი, რომელის მიზანი იყო „რისორჯიმენტო“, ე. ი. იტალიის აღდგომა - აღორძინება. მათი მოთხოვნები იყო კონსტიტუცია, სახალხო წარმომადგენლობა და, რაც მთავარია, ქვეყნის გათავისუფლება ავსტრიული დიქტატისაგან და ერთ სახელმწიფოდ გაერთიანება.\n\n1821 წელს მთელი იტალია შეძრა აჯანყებათა ტალღამ, განსაკუთრებით კი სიცილია, მაგრამ ავსტრიული სამხედრო მანქანა სასტიკად უსწორდებოდა პატრიოტებს, ტარდებოდა რეპრესიები, დაპატიმრებულებს სასტიკად აწამებდნენ და სიკვდილით სჯიდნენ.\n\nპიემოტის სამეფოში პატრიოტულმა მოძრაობამ ისეთი ძლიერი ფორმები მიიღო, რომ 1821 წელს მეფე გადადგა, მაგრამ მისმა ძმამ და მემკვიდრემ კარლო-ფელიჩემ სისხლში ჩაახშო აჯანყება.\n\n1831 წელს პიემონტის ტახტზე ავიდა კარლო-ალბერტო, რომელსაც სიჭაბუკის წლებში მოუწია ნაპოლეონის ბანაკებში ყოფნა და ის ლიბერალის რეპუტაციით სარგებლობდა. იტალიელი პატრიოტები მასზე დიდ იმედებს ამყარებდნენ. თვით ჯუზეპე მაძინიმ, რომელმაც ემიგრაციაში ჩამოაყალიბა ორგანიზაცია „ჯოვინე იტალია“ („ახალგაზრდა იტალია“), მიმართა მეფეს შემდეგი სიტყვებით: “სირ, ჩადექით ერის სათავეში და დაწერეთ თქვენს ალამზე ერთიანობა, თავისუფლება, დამოუკიდებლობა“. მაგრამ კარლო-ალბერტოს, როგორც პოლიტიკოსს, სპონტანური მოქმედებების უარყოფითი გამოცდილება უკვე ჰქონდა ადრე მიღებული და მან უპასუხოდ დატოვა ეს მიმართვა. მაძინი თავისი ორგანიზაციის ძალებით შეუდგა მორიგი აჯანყების მომზადებას.\nმინი|მაძინისა და გარიბალდის პიველი შეხვედრა\nჯუზეპე გარიბალდი ამ პერიოდში უკვე გემის კაპიტანი იყო, მაგრამ მან ზედმიწევნით კარგად იცოდა ყველაფერი, რაც ხდებოდა იტალიაში და განიცადა ნეაპოლის სამეფოში, კერძოდ სიცილიაში, პატრიოტების სიკვდილით დასჯა. ნაოსნობის დროს გარიბალდი ეზიარა სენ-სომონის მოძღვრებას და ამან უფრო გაუმტკიცა მას მისწრაფება ებრძოლა ტირანიის წინააღმდეგ. მან დაიწყო მაძინისთან კავშირების ძებნა. მათი შეხვედრა გაიმართა მარსელში 1833 წელს. მაძინის უკვე დაგეგმილი ჰქონდა აჯანყების მოწყობა პიემონტში და გარიბალდის მან დაავალა ამ გეგმის ნაწილის შესრულება — გენუის არსენალისა და პორტის ხელში ჩაგდება. გარიბალდი ენთუზიაზმით შეუდგა საქმეს, მაგრამ აჯანყება იმდენად ცუდად იყო მომზადებული, რომ დაწყებამდე ჩაიშალა. შეთქმულების მონაწილეთა უმრავლესობა დააპატიმრეს. გარიბალდიმ ძლივს მოასწრო გაქცევა და საფრანგეთს შეაფარა თავი. გაზეთებიდან მან გაიგო, რომ სამხედრო ტრიბუნალმა მას დახვრეტა მიუსაჯა. რეპრესიების შედეგად მაძინის ორგანიზაციამ ფაქტობრივად შეწყვიტა არსებობა და გარიბალდიმ, თავი რომ დაეღწია უმოქმედობისათვის, გადაწყვიტა ახალ სამყაროში გადასახლება. 1835 წლის სექტემბერში იგი ადის გემზე და მიემგზავრება რიო-დე-ჟანეიროში.\n\n== სამხრეთამერიკული პერიოდი ==\nრიო-დე-ჟანეიროში გარიბალდის დახვდა იტალიელი ემიგრანტების საკმაოდ დიდი კოლონია. სიკვდილმისჯილ პატრიოტს დიდი პატივით შეხვდნენ, ყველა ოჯახის კარი მისთვის გახსნილი იყო, მალე მას უკვე ბევრი ერთგული მეგობარი ჰყავდა. ბრაზილიაში იტალიელები ძირითადად კომერციით იყვნენ დაკავებული, მაგრამ გარიბალდის კომერცია არც ეხერხებოდა და არც აინტერესებდა. იგი მიისწრაფოდა „დიდი საქმეებისკენ“, მას „გრიგალი და შეტევა“ სჭირდებოდა.\n\nასეთი „დიდი საქმე“ გამოჩნდა, როდესაც ბრაზილიის იმპერიას გამოეყო სამხრეთი ნაწილი და თავი დამოუკიდებელ რესპუბლიკად გამოაცხადა თანასწორობის და სამართლიანობის დამკვიდრების მოწოდებით. ამ რესპუბლიკის ხელმძრვანელობა მჭიდროდ თანამშრომლობდა იტალიელ პატრიოტ - ემიგრანტებთან, რომლებიც მაძინისთან ინარჩუნებდნენ კავშირს და  გარიბალდიც მათ წრეს ეკუთვნოდა. მათი გადაწყვეტილებით გარიბალდი ხდება „რესპუბლიკის კორსარი“: იგი გადის ზღვაში, თავს ესხმის ბრაზილიის დროშით მიმავალ გემებს, რესპუბლიკის სასარგებლოდ ახდენს გემების და ტვირთების კონფისკაციას, მგზავრებს კი ათავისუფლებს. ეს ხდებოდა 1837-1840 წლებში, ამ პერიოდში გარიბალდის ცხოვრებაში იყო ავანტიურები, შეტაკებები, გამარჯვებები, დამარცხებები, უახლოესი მეგობრების დაღუპვა. გარიბალდი გამოიბრძმედა ბრძოლებში, ჩამოყალიბდა როგორც ლიდერი. იგი მძიმედ იყო დაჭრილი, აღმოჩნდა ტყვეობაში, გადაიტანა წამება, გაიქცა ტყვეობიდან და ისევ გააგრძელა თავისი საქმე.\n\n1839 წელს გარიბალდი შეხვდა ანიტას, რომელმაც იგი შეიყვარა, გვერდში ედგა უმძიმესი ბრძოლების დროსაც კი და უძლებდა ყველანაირ გაჭირვებას. მაგრამ როდესაც მათ ბავშვი შეეძინათ, გარიბალდი მიხვდა, რომ მისი მთავარი მოვალეობა იყო თავისი ოჯახისთვის თავშესაფარის და სტაბილურობის უზრუნველყოფა. ამიტომ მან სთხოვა რესპუბლიკის ხელმძღვანელობას უფლება გადამდგარიყო და მიიღო თანხმობასთან ერთად ჯილდოს სახით ხარების ცრაასთავიანი ჯოგი.\n\nმეგობრების დახმარებით ჯუზეპე და ანიტა მონტევიდეოში დასახლდნენ, დაიწერეს ჯვარი. გარიბალდი მასწავლებლობით არჩენდა ოჯახს. შვიდი წლის განმავლობაში მათ ოთხი შვილი შეეძინათ. მაგრამ ომი მათ ისევ  მოადგათ კარზე.\nმინი|გარიბალდი არგენტინელთა წინააღმდეგ ბრძოლის დროს, 1846\n1843 არგენტინის დიქტატორმა ხუან მანუელ როზასმა დაიწყო ომი ურუგვაის რესპუბლიკის წინააღნდეგ და მონტევიდეოს მთელი მოსახლეობა აღსდგა თავისუფლების დასაცავად. გარიბალდიმ ჩამოაყალიბა იტალიური ლეგიონი, რომელიც ისე თავგანწირულად და წარმატებით იბრძოდა მტრის წინააღმდეგ, რომ არგენტინის დიქტატორს ჯერ გარიბალდის ლიკვიდაცია უნდოდა და რომ არ გამოუვიდა, შეეცადა მის მოსყიდვას, მაგრამ გარიბალდის უანგარობა საყოველთაოდ ცნობილი იყო. როდესაც ურუგვაის მთავრობამ მადლობის ნიშნად შესთავაზა მას და მის მეომრებს საჩუქრად მიწები, გარიბალდიმ ამაყად უპასუხა: „იტალიელმა ოფიცრებმა შესთავაზეს რესპუბლიკას თავისი დახმარება ყოველგვარი ანაზღაურების გარეშე მხოლოდ პატივისთვის გაეზიარებინათ იმ ხალხის ბედი, რომელმაც მათ სტუმართმოყვარეობა გაუწია“. ურუგვაის მთავრობამ გარიბალდი დანიშნა მთავარსარდლად და გენერლის წოდება მიანიჭა.\n\nმონტევიდეოს თავდაცვამ დიდი რეზონანსი გამოიწვია მთელ მსოფლიოში. სარდალ გარიბალდის შესახებ წერდნენ მსოფლიოს ყველა გაზეთები. ამ მოვლენებს ალექსანდრე დიუმამ მიუძღვნა წიგნი: „მონტევიდეო ანუ ახალი ტროა\", რომელიც დიდი წარმატებით სარგელობდა. ფრანგი და ინგლისელი დიპლომატები და ადმირალები, რომლებიც იმ დროს მონტევიდეოში იმყოფებოდნენ, ასე იხსენიებდნენ გარიბალდის: „თქვენი ნიჭის და სიმამაცის წყალობით თქვენ ჩაატარეთ სამხედრო ოპერაცია, რომელიც პატივს მოუხვეჭავდა დიად არმიას“; „გარიბალდი არის უდიდესი სიმამაცის მქონე ადამიანი, დაჯილდოებული ჭეშმარიტი სამხედრო ნიჭით“; „ყოველი განსაცდელიდან გარიბალდი გამოდიოდა თავისი ღირსების შეუბღალავად“.\n\nუნდა ითქვას, რომ გარიბალდიმ, როგორც დიდმა ორგანიზატორმა, შექმნა თავისი სიმბოლოები: ეს იყო შავი ალამი (ტანჯული იტალიის სიმბოლო), რომელზეც წითელი აბობოქრებული ვეზუვი იყო გამოსახული (რისორჯიმენტოს სიმბოლო) და, რაც მთავარია, სამხედრო უნიფორმა — წითელი ხალათი და ყელსახვევი, თეთრი ან რუხი პონჩო და ფართოფარფლებიანი სომბრეროს ტიპის ქუდი.\n\nალამისთვის შერჩეული სიმბოლოები მოწმობენ, რომ სამშობლოდან განდევნილი გარიბალდი მუდმივად ინარჩუნებდა რწმენას, რომ მისი ცხოვრების მთავარი მიზანი იტალიის გათავისუფლება და გაერთიანება იყო. იტალიელი ემიგრანტები მონტევიდტოში მუდმივ კავშირში იმყოფებოდნენ იტალიელ პატრიოტებთან და იცოდნენ, რომ ბოლო წლებში სამშობლოში სასიკეთო ცვლილებები ხდებოდა, იტალიის მთელი საზოგადოება აბობოქრებული იყო, ქვეყნდებოდა წიგნები, რომლებიც ამზადებდნენ რისორჯიმენტოსთვის აუცილებელ ატმოსფეროს. 1847 წელს ყველასთვის ნათელი იყო, რომ დღე – დღეზე მთელი იტალია აღსდგებოდა საბრძოლველად.\n\nგარიბალადიმ თავის თანამებრძოლებთან ერთად დაიწყო მზადება სამშობლოში დასაბრუნებლად. მან წინასწარ გააგზავნა ანიტა და ბავშვები დედასთან ნიცაში, თვითონ კი მონტევიდეოში საქმეებს აგვარებდა და მხოლოდ 1848 წლის 15 აპრილს თავის უერთგულეს თანამებრძოლეებთან ერთად გამოემგზავრა იტალიაში.\n\n== 1848 წელი პიემონტში და იტალიაში ==\nპიემონტ - სარდინიის მეფე კარლო-ალბერტო, რომელმაც 1834 წელს ჩაახშო მაძინის მიერ მოწყობილი აჯანყება და გარიბალდის სიკვდილით დასჯა მიუსაჯა, როგორც იყო ჩამოყალიბდა თავის პოლიტიკურ მისწრაფებებში და მიზნად დაისახა  პიემონტის იმ ბირთვად გადაქცევა, რომლის გარშემო გაერთიანდებოდა მთელი იტალია. მისმა მინისტრებმა შეიმუშავეს რეფორმები, რომლებმაც პიემონტი იტალიის ყველაზე წარმატებულ სახელმწიფოდ აქციეს. არმია, განათლება, კომუნიკაციები, იუსტიცია, კომერცია — ყველა ეს სექტორი იყო განახლებული. როგორც ზემოთ უკვე ავღნიშნეთ, კარლო-ალბერტო თავისი ლიბერალური შეხედულებებით რადიკალრად განსხვავდებოდა იმდროინდელი იტალიის სხვა მონარქებისაგან და სურდა ახალი ტიპის სახელმწიფოს ჩამოყალიბება. ამ საქმეში მას არ სჭირდებოდა რესპუბლიკური რწმენის მიმდევარი მაძინი და რადიკალი კარბონარები, რომლებიც შეთქმულებების და ტერორის საშუალებით მოქმედებდნენ. კარლო-ალბერტო აპირებდა მხოლოდ ლეგიტიმური საშუალებების გამოყენებას. 1847 წელს მან ჩაატარა სახელმწიფო საბჭოს რეორგანიზაცია, შეასუსტა ცენზურა და შემოიღო კონსტიტუცია, ე. წ. სტატუტი, რომელიც 1923 წლამდე მოქმედებდა. მისი ყველაზე მნიშვნელოვანი ღონისძიება ის იყო, რომ მან გამოუცხადა ავსტრიას ე. წ. „საბაჟო ომი“, რამაც მას პატრიოტების დიდი სიმპატიები მოუპოვა. \"მე არ მეშინია ავსტრიის, მე მზად ვარ მარტო დავიწყო ომი დამოუკიდებლობისათვის“ — სწერდა კარლო-ალბერტო თავის სამხედრო მინისტრს.\n\nმთელი ამ წლების განმავლობაში იტალიელი მოაზროვნეების მიერ დაიწერა წიგნები, რომლებშიც ყალიბდებოდა იტალიის აღირძინების კონცეპფცია. 1848 წელს  გამოვიდა წიგნი „იტალიელების საზოგადოებრივი და მორალური პრიმატი“, სადაც დასაბუთებული იყო იტალიის კონფედერაციის შექმნის აუცილებლობა და მითითებული იყო, რომ ამ მიზნის მისაღწევად აუცილებელია, რომ რომის პაპი და პიემონტის მეფე გაერთიანდნენ.\n\n1847 წელს არჩეული რომის პაპი პიუს IX აძლევდა იტალიელ ინტელექტუალებს საბაბს, რომ იგი ბელადად მიეჩნიათ — მან გამოაცხადა პაპის სახელმწიფოში პოლიტპატიმრების საყოველთაო ამნისტია, პოლიტემიგრანტებს დაბრუნების უფლება დართო, შემოიღო კონსტიტუცია, დასახა განათლების რეფორმა.\n\nსაყოველთაო პატრიოტული აღმავლობის პერიოდში იტალიელებს ფსიქოლოგიურად სჭირდებოდათ დიდი თანამედროვე სარდალი, რომელიც უმეთაურებდა მათ და გამარჯვებამდე მიიყვანდა. ამ თვალსაზრისით გარიბალდი, რომლის სახელი ქუხდა მთელ მსოფლიოში და რომლის პოპულარობა საყოველთაოდ აღიარებული იყო, მიჩნეული იქნა შესაფერის ფიგურად. მთელ იტალიაში დაიწყო ხელმოწერით ფულის შეგროვება, რათა „ეროვნული აღიარების ნიშნად\" გარიბალდისთვის ოქროს ხმალი მიერთმიათ. სულ რამდენიმე დღეში საჭირო თანხა შეგროვდა. კარლო-ალბერტო იყო ერთ-ერთი პირველი, ვინც მნიშვნელოვანი თანხა შეიტანა.\n\n1848 წლის დასაწყისიდან მთელ ევროპას და კერძოდ იტალიასაც რევოლუციური გამოსვლების ტალღამ გადაუარა. იანვარ — თებერვალში მოხდა აჯანყებები სიცილიაში და ნეაპოლში, ტოსკანაში, ლომბარდიაში, ვენეციაში. გარდა პოლიტიკური მოთხოვნებისა ამ აჯანყებებს ეკონომიკური მიზეზებიც გააჩნდათ — ძლიერი მოუსავლიანობის გამო  ქვეყანაში შიმშილი იყო და მოსახლეობა პროტესტს გამოთქვამდა მარცვლეულის ავსტრიაში გატანის წინააღმდეგ. ვენამ გამოაგზავნა საექსპედიციო კორპუსი არეულობების ჩასახშობად.\n\n1848 წლის 15 მარტს, ავსტრიაში, სადაც აგრეთვე იყო შიმშილის პრობლემა, მოხდა რევოლუცია, რომლის შედეგადაც  გადადგა მეტერნიხის მთავრობა. კარლო-ალბერტომ ისარგებლა სიტუაციით და ავსტრიას ომი გამოუცხადა. იგი თვითონ ჩაუდგა სათავეში თავის არმიას. ერთი თვის განმავლობაში მან რამდენიმე გამარჯვება მოიპოვა და ივნისის დასაწყისისთვის პიემონტს ლომბარდია და ვენეცია შეუერთა. ტოსკანამ მას მხარი დაუჭირა, აჯანყებული ნეაპოლი და პაპის სახელმწიფოც მხარში ამოუდგნენ, მაგრამ წარმატებების პერიოდი ამით დამთავრდა.\n\nგარიბალდიმ დასტოვა მონტევიდეო 1848 წლის 15 აპრილს. წამოსვლის წინ მან იცოდა, რომ მთელ იტალიაში ეროვნულ — გამათავისუფლებელი მოძრაობის დიდი აღმავლობა და გამარჯვების მოლოდინი სუფევდა. მგზავრობა გაგრძელდა ორნახევარი თვე და ამ პერიოდში სიტუაცია შეიცვალა სწრაფად  უარესობისაკენ. 15 მარტს ნეაპოლის მეფემ ჩაახშო თავის ქვეყანაში რევოლუცია და უკან გამოიწვია ჯარი. რომის პაპმა პიუს IX-მ გამოაცხადა, რომ რადგან ის არის ყველა კათოლიკეთა მოძღვარი, მას არ შეუძლია მხარი დაუჭიროს ავსტრიის წინააღმდეგ ომს. ვენაში რევოლუციური ტალღა დაცხრა და ავსტრიელებმა მთელი ძალით შეუტიეს ლომბარდიას და უკუაგდეს პიემონტის ჯარი. კარლო-ალბერტოს  მიერ ინიციატივის ხელიდან გაშვების მიზეზი ნაწილობრივ ისიც იყო, რომ მილანშიც და ვენეციაშიც ავსტრიელების განდევნის შემდეგ რესპუბლიკები იყო გამოცხადებული, რაც მონარქ კარლო-ალბერტოსთვის აბსოლუტურად მიუღებელი იყო.\n\nგარიბალდი ჩამოვიდა იტალიაში ივნისის ბოლოს და 4 ივლისს მას მეფემ აუდიენცია დაუნიშნა. ამ შეხვედრამ მათ ორივეს იმედი გაუცრუა. ერთი მხრივ იყო დახვეწილი არისტოკრატი კარლო-ალბერტო, გამოწყობილი ბრწყინვალედ მორგებულ მუნდირში, და მეორე მხრივ ხანგრძლივი მოგზაურობის შემდეგ მოუწესრიგებელი გარიბალდი, გამოწყობილი თავის ეგზოტიკურ პარტიზანულ სამოსში, და თანაც საკმაოდ შელახული მალარიის ახლადგადატანილი შეტევის შემდეგ. კარლო-ალბერტომ ჩათვალა, რომ მისი არმიისთვის თავისმოჭრა იქნებოდა გენერლის წოდების მინიჭიბა ამ \"მონტევიდეოლი ვაჟბატონისთვის“. გარიბალდიმაც თავის მხრივ მეფეზე  შემდეგი  დასკვნა გამოიტანა: „ჩვენი უბედური სამშობლოს ბედი არასაიმედო ადამიანის ხელში აღმოჩნდა“ და თავის მეომრებთან ერთად დასტოვა პიემონტი და წავიდა მილანში, სადაც ადგილობრივმა დროებითმა მთავრობამ მას ვოლონტიორების (სახალხო ლაშქრის) სამათასიანი კორპუსი ჩააბარა. მაგრამ ამავე თვის ბოლოს, 25 ივლისს კარლო-ალბერტოს არმიამ წააგო გადამწყვეტი ბრძოლა და ავსტრიელებმა დაიკავეს მილანი და მთელი ლომბარდია. ომი წაგებული იყო.\n\nგარიბალდი აღმჩნდა გაურკვეველ სიტუაციაში. მასთან ჩამოვიდა მაძინი და  მოუწოდა დაეწყოთ პარტიზანული ომი. მაგრამ მაძინი როგორც სამხედრო ორგანიზატორი  აბსოლუტურად უვარგისი იყო, გარიბალდი კი, მიუხედავად თავისი დიდი გამოცდილებისა, იტალიელებისთვის ჯერ მაინც მარგინალი იყო. ჩრდილოეთ იტალიაში იგი აღმოჩნდა თავისთვის უცხო გარემოში, ადგილობრივ პირობებს ის არ იცნობდა. მას ძალიან უკვირდა, რომ გლეხობა პარტიზანებს კი არ ეხმარებოდა, არამედ მტრულად ექცეოდა. მას არ ესმოდა, რომ სოფლებში ისედაც გაჭირვება და შიმშილი იყო, და ომს ახალი გაჭირვებისა და სასტიკი რეპრესიების გარდა არაფერი მოჰქონდა გლეხებისთვის. ამიტომ პარტიზანული ომი ძალიან ხანმოკლე აღმოჩნდა.\n\nგარიბალდიმ ფარ-ხმალი არ დაყარა. მას არავითარი კონკრეტული გეგმა არ გააჩნდა, მაგრამ მზად იყო ებრძოლა ყველგან, სადაც კი საჭირო იქნებოდა. და როდესაც მან დეპეშა მიიღო რომიდან იმის შესახებ, რომ იქ რევოლუცინერებმა ძალაუფლება ხელში ჩაიგდეს და სთხოვენ გარიბალდის თავის ლეგიონერებთან ერთად ჩამოვიდეს, გარიბალდი დაუყოვნებლივ გაემართა რომში.\n\n== რომის რესპუბლიკის თავდაცვა და დაცემა; მეორე ემიგრაცია ==\nმინი|გარიბალდი ალპებში\nრომი იყო წმინდა ტახტის სახელმწიფოს დედაქალაქი. 1848 წლის ნოემბერში რესპუბლიკელებმა განდევნეს პაპი პიუს IX და მიმართეს გარიბალდის თხოვნით დახმარებოდა ქალაქის დაცვის ორგანიზებაში. თითქმის ორი თვე დასჭირდათ გარიბალდის ლეგიონერებს ზამთრის პირობებში, რომ გადაელახათ უღელტეხილები აპენინებში და მიეღწიათ რომამდე. ურუგვაიდან ჩამოსული მეომრები გამოწყობილები იყვნენ წითელ ხალათებში და თეთრ პონჩოებში, უნაგირებზე მიბმული ჰქონდათ ლასო. გზაში ისინი იკვებებოდნენ მოსახლეობის ხარჯზე და თავისი შეხედულებით აფრთხობდნენ სოფლელებს, რომელთა თვალში უფრო ყაჩაღებს ჰგავდნენ, ვიდრე მეომრებს.\n\nრომში მაძინიც ჩამოვიდა. 1849 წლის 9 თებერვალს გაიმართა დამფუძნებელი საბჭოს ასამბლეის სხდომა, რომელმაც გარიბალდის წინადადებით გამოაცხადა რომის რესპუბლიკის დაარსება და პაპის მართველობის გაუქმება. მიღებული იყო გადაწყვეტილება ეკლესიის ქონების კონფისკაციის, აგრეთვე საყოველთაო განათლების, ბეჭდვითი სიტყვის თავისუფლების და ყველა მოქალაქეთა კანონის წინაშე თანასწორობის შესახებ. მაძინის წინადადებით ასამბლეამ მოხაზა სოციალური პროგრამა, რომლის მიხედვით ყოფილი საეკლესიო მიწები განაწილდებოდა უღარიბეს მიწადმოქმედთა ოჯახებს შორის. მაგრამ რომის რევოლუციური მთავრობა და მისი სარდალი გარიბალდი თავს არ იტყუებდნენ: მათ იცოდნენ, თუ რა დიდი საფრთხე მოელოდა რომს.\n\n1849 წლის მარტში ავსტრიამ საბოლოოდ გაანადგურა პიემონტის არმია. გამათავისუფლებელი მოძრაობისათვის ეს კატასტროფა იყო, პიემონტი გადაურჩა ავსტრიის მიერ ოკუპაციას მხოლოდ საფრანგეთის ჩარევის წყალობით. კარლო-ალბერტო გადადგა ტახტიდან თავისი ვაჟის სასარგებლოდ. ავსტრიის ჯარებმა ისევ დაიკავეს ლომბარდია, ტოსკანა, პარმა, მოდენა და სხვა ქალაქები. დამოუკიდებელნი დარჩნენ მხოლოდ რომი და ვენეცია — ორი თვითგამოცხადებული რესპუბლიკა. ავსტრიის ჯარი მიემართებოდა რომისაკენ და გარიბალდი რომის თავდაცვის ორგანიზებას ჩაუდგა სათავეში.\n\nრომის რევოლუცია აღმოჩნდა ევროპული პოლიტიკის ყურადღების ცენტრში. რომის პაპმა პიუს IX-მ მიმართა ყველა კათოლიკურ ქვეყანას თხოვნით დაეცვად მისი უფლებები წმინდა ტახტის სამფლობელოზე. საფრანგეთის მთავრობამ, რომელიც დაინტერესებული იყო იტალიაში გავლენის გაძლიერებაში ავსტრიის საპირისპიროდ, მიიღო გადაწყვეტილება რომში ჯარის სასწრაფოდ გაგზავნის შესახებ იმ მიზნით, რომ რომის პაპსა და მის ქვეშევრდომებს შორის მიღწეული ყოფილიყო კომპრომისი. გაგზავნილი იყო მხოლოდ სამათასიანი კონტინგენტი, რადგან სამხედრო ოპერაცია არ იგეგმებოდა. იგულისხმებოდა, რომ იტალიელები კეთილგანწყობილები იქნებოდნენ საფრანგეთის რესპუბლიკის არმიის მიმართ.\n\nროდესაც რომში გახდა ცნობილი ფრანგული ჯარის გადმოსხმის შესახებ, ასამბლეამ დაავალა \"ტრიუმვირატს გადაარჩინოს რესპუბლიკა და ძალას ძალა დაუპირისპიროს\". გარიბალდიმ კარგად გაამზადა თავდაცვის პოზიციები. როგორც კი გამოჩნდა რომისაკენ წყნარად მომავალი ფრანგული ჯარი, მას მოულოდნელად ჯვარედინი ცეცხლი გაუხსნეს და მანამ ფრანგები გონზე მოვიდნენ, გარიბალდიელები ხელჩართულ ხიშტებიან იერიშზე გადავიდნენ და ფრაგები იძულებულები გახდნენ დიდი დანაკარგით უკან დაეხიათ. გარიბალდის უნდოდა ფრანგები გემებამდე ედევნა და ამით თავისი გამარჯვება გაემტკიცებინა, მაგრამ რომის მთავრობა გრძნობდა, რომ საქმე ასე მარტივად არ დამთავრდებოდა და ამიტომ შეაჩერეს გარიბალდი ფრანგებთან ურთიერთობის უკიდურესად გამწვავების შიშით. მაგრამ ამან საქმეს ვერ უშველა.\n\nმომხდარმა შეტაკებამ პარიზში მწვავე რეაქცია გამოიწვია. ლუი-ნაპოლეონმა, რომელიც ერთი წლით ადრე საფრანგეთის რესპუბლიკის პრეზიდენტად იყო არჩეული, ასე მისწერა თავის სარდალს რომში: \"საქმე ეხება ჩვენ მხედრულ ღირსებას და მე არ დავუშვებ მის დაკნინებას.\" ფრანგული ჯარის კონტინგენტი რომში გაზარდეს ათჯერ და გააძლიერეს არტილერიით. რომი საშინელ საფრთხის წინაშე აღმოჩნდა. რომის დამცველებს შორის გარდა იტალიელებისა იყვნენ პოლონელი და უნგრელი პატრიოტები, ინგლისელი მოხალისეები, ფრანგი დისიდენტები. მაგრამ ეს ლაშქარი არასაკმარისი იყო ქალაქის დასაცველად. კატასტროფა გარდაუვალი იყო. ფრანგმა გენერალმა მისწერა რომის მთავრობას, რომ რადგან ის იწყებს იერიშს რომზე, მოსახლეობას შეუძლია შეუფერხებლად დატოვოს ქალაქი. რომის შტურმი ფრანგებმა დაიწყეს 1 ივნისს. ქალაქს არტილერია დაუშინეს, რითაც დიდი ზიანი მიაყენეს ქალაქის ისტორიულ ნაწილს და მშვიდობიან მოსახლეობას. გარიბალდიელები თავგანწირულად იბრძოდნენ, მაგრამ მათი გმირობა უძლური იყო მაღალპროფესიული ფრანგული არმიის წინააღმდეგ. მთელი თვე გრძელდებოდა ბრძოლები, გარიბალდის საუკეთესო მეომრები, მათ შორის მონტევიდეოელები, დაიღუპნენ. თვითონ გარიბალდი თავდაუზოგავად იბრძოდა გაუჩერებლივ წინა ხაზზე. ბოლოს, როდესაც შემდგომი წინააღმდეგობის ყველა შესაძლებლობა ამოწურული იყო, 2 ივლისს გამოცხადდა დაზავება. გარიბალდიმ შეკრიბა თავისი ლეგიონის ნარჩენები და უთხრა: \"მე მივდივარ რომიდან. ვისაც უნდა გააგრძელოს ბრძოლა დამპყრობლების წინააღმდეგ, გამომყევით. მაგრამ თქვენ მოგელით მხოლოდ შიმშილი, წყურვილი, ბრძოლები და სიკვდილი.\" და ლეგიონერები გაჰყვნენ მას. გარიბალდის  გვერდით ცხენით მიჰყვებოდა ანიტა.\n\nმეორე დღეს ფრანგულმა ჯარმა დაიკავა რომი. მთელი იტალია მოიცვა მასიური რეპრესიების და დახვრეტების ახალმა ტალღამ.\n\nგარიბალდი თავისი პატარა ჯარით გაემართა ვენეციისკენ, რომელიც ჯერ იბრძოდა. მათ უნდა გადაელახათ აპენინები ე. წ. ვირის ბილიკებით, რადგან მათ ფეხდაფეხ ავსტრიელები მისდევდნენ. ადგილობრივი მოსახლეობა იმდენად დაშინებული იყო, რომ არაფრით მათ არ ეხმარებოდა. თანამებრძოლებმა ვერ გაუძლეს სიძნელეებს და დაიფანტნენ, ბოლოს გარიბალდის მხოლოდ რამდენიმე ათეული უერთგულესი თანაშემწე შემორჩა. ანიტა ავად გახდა. უდიდესი სიძნელეებით მათ მიაღწიეს ადრიატიკის სანაპიროს, ეცადნენ მეთევზეთა გემებით ვენეციისკენ გასვლას, მაგრამ ავსტრიულმა ესკადრამ გზა გადაუკეტა, მოუხდათ უკაცრიელ ნაპირზე გადმოსვლა, ტყეში დამალვა. აქ ტყეში ანიტა გარდაიცვალა. გარიბალდი იძულებული გახდა ადგილობრივი გლეხებისთვის დაეტოვებინა გვამი დასამარხავად, თვითონ კი სასწრაფოდ  გაეცალა ამ ადგილს, რადგან ავსტრიელები მას არ დაინდიბდნენ. თითქმის ყველა მისი თანამებრძოლე უკვე დააპატიმრეს და დახვრიტეს.\n\nგარიბალდიმ მოახერხა მთელი ნახევარკუნძულის ხელახლა გადალახვა  და პიემონტამდე მიღწევა. პიემონტის მთავრობა იძულებული გახდა ფორმალურად ის დაეპატიმრებინა (ის საპატიმროში კი არა, ერთ - ერთ ციხედარბაზში მოათავსეს). შემდეგ კონვოის თანხლებით გარიბალდი ნიცაში გაამგზავრეს დედის და შვილების სანახავად. თანამემამულეები მას აღფრთოვანებით შეხვდნენ, მაგრამ ხელისუფლებამ შესთავაზა იტალიის დაუყოვნებლივ დატოვება და ემიგრაციაში წასვლა. ტურინის პარლამენტმა გამოთქვა პროტესტი \"გენერალ გარიბალდის\" სამშობლოდან გაძევების წინააღმდეგ, მაგრამ მთავრობის გადაწყვეტილება უცვლელი დარჩა.\n\nამ დროისთვის ვენეციის რესპუბლიკაც უკვე დაცემული იყო და როგორც ერთმა პატრიოტმა სთქვა: \"ჩვენ დავეცით უფსკრულის ფსკერზე... იქ უნდა გავჩერდეთ და მიმოვიხედოთ, შემდეგ კი ყველაფერი ხელახლა უნდა დავიწყოთ.\"\nმინი|გარიბალდის მუზეუმი სტეიტ-აილენდზე\n1850 წლის ივნისში გარიბალდი ნიუ-იორკში გაემგზავრა. მან ნიცაში დატოვა სამი დაობლებული მცირეწლოვანი შვილი და მოხუცი დედა, რომელსაც ახლობლები დაეხმარებოდნენ ბავშვების აღზრდაში. ტურინის მთავრობის მიერ დანიშნული პენსია და პატრიოტების მიერ მირთმეული  ოქროს ხმლის გაყიდვისაგან მიღებული თანხა მან დედას დაუტოვა.\n\nნიუ-იორკში გარიბალდი თითქმის პარალიზებული ჩავიდა — მწვავე არტრიტი, რევმატიზმი, მალარია და სულიერი დეპრესია — ეს იყო შედეგი მისი წარუმატებელი ბრძოლისა და საყვარელი მეუღლის დაკარგვისა. იქ მას დახვდა მრავალრიცხოვანი იტალიური სათვისტომო, რომელიც ძალიან პატივისცემით, ყურადღებით და გაგებით შეხვდა გარიბალდის. ერთი წლის შემდეგ გარიბალდი ისევ გემის კაპიტანი იყო და სერავდა ოკეანეებს ყველა მიმართულებით.\n\nასე გრძელდებოდა 1854 წლამდე, როდესაც გარიბალდიმ დედის გარდაცვალების შესახებ გაიგო. ამ მომენტიდან მისთვის აქტუალური გახდა სამშობლოში დაბრუნება, რადგან მას შვილებზე უნდა ეზრუნა. როგორც იქნა დადგა დრო, როდესაც მან მიიღო ოფიციალური მინიშნება, რომ ტურინის მთავრობა წინააღმდეგი არ იქნებოდა მისი დაბრუნებისა სამშობლოში.\n\n== გარიბალდის დაბრუნება ემიგრაციიდან; იტალიის პოლიტიკური მდგომარეობა 50-ან წლებში ==\n1850 წლის შემდეგ, გარიბალდის ემიგრაციაში ყოფნის პერიოდში, პიემონტში მოხდა მნიშვნელოვანი სასიკეთო ცვლილებები. ქვეყანა აქტიურად დაადგა ეროვნული პოლიტიკის გატარების გზას. ახალი მეფე ვიტორიო ემანუელე II, რომელიც ტახტზე ავიდა თავისი მამის გადადგომის შემდეგ 1849 წელს, ძალიან ენერგიული, მებრძოლი სულისკვეთების პიროვნება იყო, მართალია მას ავტორიტარული თვისებებიც გააჩნდა, მაგრამ ის იყო სიტყვის კაცი და ზუსტად იცავდა კონსტიტუციას. მის ხელში ტურინი გადაიქცა იტალიის ერთადერთ ოაზისად, სადაც იყო სიტყვის და აზროვნების თავისუფლება. აქ თავი მოიყარეს მთელი იტალიის ინტელექტუალებმა და პატრიოტებმა.\n\n1852 წელს პიემონტიის მთავრობას სათავეში ჩაუდგა დიდი იტალიელი, ბრწყინვალე სახელმწიფო მოღვაწე გრაფი კამილო ბენსო დი კავური, რომელმაც ისეთივე როლი შეასრულა იტალიისთვის, როგორც ბისმარკმა გერმანიისთვის. კავური იყო სულისჩამდგმელი პოლიტიკისა, რომლის საშუალებით პიემონტი სულ მოკლე დროში გახდა იმდროინდელი ევროპის ერთ-ერთი მოწინავე წარმატებული ქვეყანა და მას როგორც მაგნიტს უნდა მიეზიდა დაქუცმაცებული იტალიის ყველა ნაწილი. ჩატარებული იყო რეფორმები, დაარსდა ახალი ბანკები, დაიგო რკინიგზების ხშირი ქსელი, მოდერნიზებული იყო პორტები, შეიქმნა ძლიერი არმია, ეკლესიას თავისი ადგილი მიეჩინა.\n\nკავურმა კარგად გააანალიზა 1848-1849 წლების დამარცხებების მიზეზები და მივიდა იმ დასკვნამდე, რომ ავსტრიასთან დასაპირისპირებლად პიემონტს დასჭირდებოდა ძლიერი მოკავშირეები, რომლებიც დაეხმარებოდნენ მას სამხედრო კონფლიქტის დროს. ასეთ მოკავშირეებად მან მიიჩნია ინგლისი და საფრანგეთი, რომლებთანაც ხელშეკრულებები დადო. 1854 წელს, როდესაც ამ მოკავშირე ქვეყნებმა დაიწყეს რუსეთის წინააღმდეგ ყირიმის ომი, კავურმა გააგზავნა სევასტოპოლში სამხედრო კონტინგენტი. ამით მან იმას მიაღწია, რომ 1856 წელს პარიზის კონგრესზე მას მიეცა საშუალება მწვავედ დაეყენებინა იტალიის საკითხი. მაგრამ იტალიის აღორძინებისთვის, ბუნებრივია, მარტო დიპლომატია არ იყო საკმარისი, საჭირო იყო პატრიოტული მოძრაობის კონსოლიდაცია პიემონტის მონარქიის ეგიდით. ამ თვალსაზრისით კავური დიდ მნიშვნელობას ანიჭებდა გარიბალდის ფენომენს. ეს ორი პიროვნება, რომლებიც თავდაუზოგავად ემსახურებოდნენ ერთ დიდ საქმეს, იყვნენ ერთმანეთის სრული ანტიპოდები და არა მარტო თავისი წარმომავლობით, წარსული ცხოვრებით და სამყაროს აღთქმით.\n\nგარიბალდისთვის პოლიტიკა იყო აღტყინება, თავგანწირული ბრძოლა იდეალებისთვის და მისი იდეალი იყო დემოკრატიული რესპუბლიკა. არისტოკრატი კავური მონარქიის უსაზღვროდ ერთგული იყო და პოლიტიკაში იგი მოქმედებდა ვირტუოზული მოჭადრაკესავით. გარიბალდი მისთვის იყო ძლიერი საჭადრაკო ფიგურა, რომელიც რაციონალურად უნდა გამოეყენებინა. გარიბალდი, მიუხედავად თავისი იდეალიზმისა, გრძნობდა, რომ არსებულ თანამედროვეობაში იტალიის რესპუბლიკად ჩამოყალიბება არარეალური იყო და სანუკვარი მიზნის მისაღწევად ერთადერთი შესაძლებლობა იყო ეროვნული ძალების გაერთიანება პიემონტის დინასტიის ძალებთან. ამიტომ გარიბალდიმ მიიღო გადაწყვეტილება მხარში ამოსდგომოდა ვიტორიო-ემანუელე II-ს.\n\n1854 წელს გარიბალდი დაბრუნდა თავის მშობლიურ ნიცაში შვილებთან. მას მიეცა საშუალება შეეძინა მამული პატარა კუნძულ კაპრერაზე სარდინიის მახლობლად, სადაც მან პირველად ცხოვრებაში აიშენა საკუთარი ხელით სახლი და დასახლდა შვილებთან ერთად.\n\n1857 წელს ტურინში ჩამოყალიბდა ეროვნული პარტია, რომელშიც მონარქისტებთან ერთად რესპუბლიკელებიც გაერთიანდნენ და მიიღეს შემდეგი დეკლარაცია: \"რესპუბლიკური პარტია თავს სწირავს ეროვნულ საქმეს, რადგან დარწმუნებულია, რომ უპირველეს ყოვლისა უნდა შეიქმნას იტალია და ჩვენ ვეგუებით სავოის სახლს — დაე შექმენით იტალია და ჩვენ თქვენთან ერთად ვართ\" (სავოის სახლი ანუ დინასტია იყვნენ პიემონტ-სარდინიის მონარქები). გარიბალდი იყო ამ პარტიის დამფუძნებელთა შორის და მათი დევიზი იყო \"იტალია და ვიტორიო-ემანუელე\".\n\nამგვარად კავურმა შექმნა ქვეყანაში მეტად ნოყიერი ნიადაგი გამათავისუფლებელი ომის დასაწყებად. მაგრამ მას აუცილებლად სჭირდებოდა მოკავშირე დიდი ქვეყნის მხარდაჭერა. ასეთ ქვეყნად მას საფრანგეთი მიაჩნდა. 1852 წლიდან შარლ-ლუი-ნაპოლეონ ბონაპარტი უკვე საფრანგეთის პრეზიდენტი კი არა, არამედ ფრანგების იმპერატორი ნაპოლეონ III იყო. ამ ადამიანს სურდა თავისი დიდი ბიძის ნაპოლეონ I-ის დიდების ღირსი ყოფილიყო. მის მმართველობის დროს საფრანგეთი ისევ გახდა ყველაზე გავლენიანი ქვეყანა კონტინენტალურ ევროპაში. კავური მოქმედებდა ფარული დიპლომატიის მეთოდებით, კერძოდ მან მიუგზავნა ნაპოლეონ III-ს ულამაზესი იტალიელი ნორჩი არისტოკრატი ქალი ჰერცოგის ასული ვირჯინია ორლონი, რომელიც იმპერატორის შეყვარებული გახდა და ცდილობდა იტალიის დახმარებისკენ ებიძგა მისთვის. მაგრამ გადაწყვეტილება ნაპოლეონ III-ს მიაღებინა კავურის მიერ აბსოლუტურად გაუთვალისწინებელმა მოულოდნელმა ტრაგიკულმა შემთხვევამ.\n\n1858 წლის იანვარში ტერორისტმა  ნაპოლეონ III-ს კარეტას სამი ბომბი ესროლა, იმპერატორი შემთხვევით გადარჩა. დაპატიმრებული ტერორისტი აღმოჩნდა კარბონარების ორგანიზაციის წევრი იტალიელი გრაფი ფელიჩე ორსინი და მან სიკვდილით დასჯის წინ მისწერა ნაპოლეონ III-ს წერილი, რომელშიც ახსნა თავისი საქციელის მოტივები. აღმოჩნდა, რომ მომავალი იმპერატორი ახალგაზრდობაში, როდესაც ემიგრანტი იყო და რომში ცხოვრობდა 1833 წელს, კარბონარების ორგანიზაციის წევრი ყოფილა და ერთგულების ფიციც კი ჰქონია დადებული. ფიცის გატეხვა კარბონარების წესდების თანახმად სიკვდილით ისჯებოდა და ნაპოლეონს ეს განაჩენი გამოტანილი ჰქოდა რომის 1849 წლის მოვლენების გამო. მაგრამ ამ წერილში ნაპოლეონს ეძლეოდა შანსი: \"სირ — სწერდა მას ორსინი, — ნუ უარყოფთ პატრიოტის უკანასკნელ ვედრებას, გაათავისუფლეთ ჩემი სამშობლო და თქვენზე ილოცებს მთელი იტალიელი ხალხი და მათი შთამომავალნი\". ისტორიკოსების აზრით ამ წერილმა იმდენად დიდი შთაბეჭდილება მოახდინა ნაპოლეონ III-ზე, რომ მან მიიღო იტალიის შესახებ გადაწყვეტილება.\n\n1858 წლის ივლისში ნაპოლეონ III-მ ფარულად გამოიძახა კავური საფრანგეთში და მათ შეიმუშავეს საიდუმლო ხელშეკრულება საფრანგეთსა და პიემონტს შორის. ამ ხელშეკრულების თანახმად პარიზი ვალდებულებას იღებდა დაეჭირა მხარი ტურინისთვის ვენის წინააღმდეგ ომში. ამ ომის შედეგად პიემონტს შეუერთდებოდა მთელი ჩრდილოეთ იტალია, და კონპენსაციის სახით პიემონტი დაუთმობდა საფრანგეთს ნიცას და სავოის საგრაფოს.\n\nდაიწო მზადება ომისათვის. გარიბალდი გამოიძახეს ტურინში და პიემონტის არმიის გენერალ-მაიორის წოდება მიანიჭეს. მას დაევალა რეზერვისტებისაგან (ე.წ. ვოლონტიორებისაგან) ალპიურ მსროლელთა (ბერსალიერების) კორპუსის ჩამოეყალიბა. მეფემ პირადად მიიღო გარიბალდი  და მათი შეხვედრა თბილი და გულწრფელი აღმოჩნდა.\n\nვენისთვის არ დარჩა შეუმჩნეველი ტურინის და პარიზის ომისათვის მზადება და ავსტრიის იმპერატორმა ფრანც-იოსებმა გადაწყვიტა დაესწრო მოვლენებისთვის. 1859 წლის 25 აპრილს მან წარუდგინა პიემონტს ულტიმატუმი მოთხოვნით განეიარაღებინათ და დაეშალათ გარიბალდის კორპუსი. კავურმა უარყო ულტიმატუმი და 29 აპრილს ავსტრიის ჯარი შეიჭრა პიემონტში.3 მაისს ნაპოლეონ III-მ სამოკავშირეო ხელშეკრულების თანახმად გამოუცხადა ავსტრიას ომი და თვითონ გამოემართა იტალიაში თავისი ჯარის სათავეში.\n\nფრანგული ჯარის ჩამოსვლას მთელი თვე დასჭირდა და ვინაიდან პიემონტის რეგულარული არმია რიცხობრივად ბევრად ჩამორჩებოდა ავსტრიის არმიას,  ტურინს ოკუპაციის საფრთხე დაემუქრა და მისმა დაცვამ ფაქტობრივად გარიბალდის კორპუსის ზურგზე გადაიარა. ამ დროს საფრანგეთის ჯარმა სწრაფი მარშით გადმოლახა ალპიური უღელტეხილები, ნაწილი კი ჩამოვიდა გენუიაში ზღვით და მათ ტურინში ყვავილებით და \"ბრავოს\" ძახილით შეხვდნენ. ნაპოლეონ III-ს სურვილი ჰქონდა თავისი დიდი ბიძის 1796 წლის ელვისებური ომი გაემეორებინა. ავსტრიელებსაც ძალიან კარგად ახსოვდათ ნაპოლეონ I. გამოჩნდნენ თუ არა ფრანგები, მათ დაკარგეს შემართება და ინიციატივა,  დაუშვეს ფრანგული და პიემონტური ჯარების შეერთება და ზედიზედ ორი დამარცხება განიცადეს, რის შედეგად 8 ივნისს ვიტორიო-ემანუელე II და ნაპოლეონ III ტრიუმფით შევიდნენ გათავისუფლებულ მილანში.\n\nგარიბალდის კორპუსი გადაყვანილი იყო ფრონტის მეორეხარისხოვან უბანზე - სამხედრო ხელმძღვანელები იგივე გენერლები იყვნენ, რომლებმაც 1848 წელს არ დაუშვეს გარიბალდი პიემონტის არმიაში ჩარიცხვა. კავურიც თავის მხრივ ცდილობდა, რიმ ნაპოლეონ III-ს არ მოხვედროდა თვალში სახალხო ლაშქარი, რომელსაც გარიბალდი ხელმძღვანელობდა. გარიბალდიმ არ მიიღო დაპირებული შეიარაღება, შტაბიდან მიღებული განკარგულებები უმეტესად უაზრო და დამღუპველიც კი იყო, მაგრამ მიუხედავად ამისა ის ბრძოლებით იწევდა წინ, იკავებდა ქალაქებს და ხელთ იგდო აუარებელი ავსტრიული სამხედრო აღჭურვილობა და არტილერია. მაგრამ გარიბალდის მოქმედებები ამ ომში მეორეხარისხოვანი იყო, მიუხედავად იმ დიდი ყურადღებისა, რომელსაც მას ყველა  გაზეთები უთმობდნენ.\n\nგადამწყვეტი ბრძოლები გაიმართა საფრანგეთის და ავსტრიის არმიებს შორის ჯერ მაჯენტაში 4 ივნისს, შემდეგ სოლფერინოში 24 ივნისს და დამთავრდა ავსტრიელების სრული დამარცხებით. ეს ბრძოლები იყო იმდენად მძიმე და სისხლიანი , მოკლული და დაჭრილი ჯარისკაცების რაოდენობა ორივე მხრიდან იმდენად მრავალრიცხოვანი იყო, რომ ორივე იმპერატორმა სასწრაფოდ დაიწყეს  მოლაპარაკება ზავზე, რომელსაც ხელი 1859 წლის 11 ივლისს მოაწერეს ვილაფრანკაში. საზავო ხელშეკრულების თანახმად ავსტრიის იმპერატორმა ფრანც-იოსებმა გადასცა ნაპოლეონ III-ს, როგორც ომში გამარჯვებულ მხარეს, ლომბარდია, და ნაპოლეონ III-მ კი თავის მხრივ გადასცა ის პიემონტს კეთილგანწყობის ნიშნად. ეს პიემონტისთვის დამამცირებელი იყო, და რაც მთავარია,  გაურკვეველი დარჩა ჩრდილოეთ იტალიის იმ სახელმწიფოების ბედი, რომლებიც ლომბარდიასა და რომს შორის მდებარეობდნენ (პარმა, მოდენა, ტოსკანა, რომანია), საიდანაც მოსახლეობამ განდევნა ვენის მოკავშირე მონარქები და პიემონტთან გაერთიანება მოინდომა. რაც შეეხება ვენეციას, ის ავსტრიის სრულ მფლობელობაში რჩებოდა. იტალიელები გულგატეხილები იყვნენ, კავური სასოწარკვეთილი, რადგან თვლიდა, რომ ნაპოლეონ III-მ არ შეასრულა ბოლომდე თავისი დაპირება, მაგრამ იძულებული იყო შერიგებოდა რეალობას და დაეწყო რთული დიპლომატიური ვაჭრობა პარიზთან.\n\nგარიბალდიმ, რომელსაც დიპლომატიური თამაშები სძულდა, დააპირა თავისი ძალებით გასვლა \"ცენტრში\" (პარმა, ბოლონია, ფლორენცია) და პერსპექტივაში \"სამხრეთში\" (რომი, ნეაპოლი, პალერმო). მაგრამ ვიტორიო-ემანუელე II-მ მას პირადად დაჟინებით სთხოვა: \"იყავით ძალიან ფრთხილად, არ არის საჭირო პარიზის გაღიზიანება\". სიტუაცია ისე განვითარდა, რომ გარიბალდი იძულებული იყო გაჩერებულიყო. 23 ივლისს მან დაშალა თავისი კორპუსი და გამოთხოვებისას ასეთი სიტყვებით მიმართა თავის ჯარისკაცებს: \"არ დაგავიწყდეთ, რომ ჩვენ ვალდებული ვართ მადლობლები ვიყოთ ნაპოლეონ III-ს და გმირული ფრანგული ერის, რომლის ამდენმა შვილმა თავი გასწირა იტალიის გასათავისუფლებლად\".\n\nკავურმა ოსტატურად ჩაატარა მოლაპარაკებები ნაპოლეონ III-სთან და დაითანხმა იმაზე, რომ ლომბარდიასთან ერთად მთელ ჩრდილოეთ იტალიაში (პარმა, მოდენა, რომანია, ტოსკანა) ჩატარდებოდა პლებისციტი, რომლის შედეგად ეს სახელმწიფოები შეუერთდებოდნენ პიემონტის სამეფოს, პარიზი კი თავისი სამხედრო დახმარების საფასურად მიიღებდა ნიცას და სავოის საგრაფოს, სადაც აგრეთვე ჩატარდებოდა შესაბამისი პლებისციტი.\n\nგარიბალდიმ რომ გაიგო ამ პირობის შესახებ, შეშფოთებულმა შეკითხვა გაუგზავნა ნიცის შესახებ ვიტირიო-ემანუელე II-ს და მიიღო მეფისგან შემდეგი პასუხი: \"გადაეცით გენერალს, რომ საუბარია არა მარტო ნიცაზე, არამედ სავოიაზეც, და თუ მე ვთმობ ჩემს წიმაპართა მიწას, ჩემთვის ეს უფრო მძიმეა, ვიდრე მისთვის\".\n\nპლებისციტი ცეტრალურ იტალიაში გაიმართა 1860 წლის 11 მარტს და მოსახლეობამ დაადასტურა თავისი სურვილი ვიტორიო-ემანუელე II-ს ქვეშევრდომები გამხდარიყვნენ. დაახლოებით ერთი თვის შემდეგ პლებისციტი გაიმართა სავოიაში და ნიცაში და იქ მოსახლეობის 85%-მა გამოთქვა სურვილი შესულიყო საფრანგეთის შემადგენლობაში.\n\nგულგატეხილი გარიბალდი გენერლობიდან გადადგა და თავის მამულში დაბრუნება არჩია. მეფემ მადლობის ნიშნად მას სამახსოვროდ შესანიშნავი სანადირო თოფი გაუგზავნა.\n\n== ერთიანი იტალიის სამეფოს შექმნა ==\nჩრდილოეთ იტალიის გაერთიანებამ ერთ სამეფოდ 1859 წელს იმპულსი მისცა იტალიის სამხრეთ ნაწილს — ე. წ. ორივე სიცილიის სამეფოს მძლავრი რევოლუციური ძვრებისაკენ. ეს სახელმწიფო, რომლის დედაქალაქი იყო ნეაპოლი, შედგებოდა ნახევარკუნძულის სამხრეთ ნაწილისაგან და სიცილიისაგან. ქვეყანას ბოლო 130 წლის განმავლობაში მართავდა ნეაპოლელი ბურბონების დინასტია. უნდა ითქვას, რომ ორივე სიცილიის სამეფო განსხვავებით ეკონომიკურად მძლავრ და წარმატებულ ჩრდილოეთ იტალიისაგან (მილანი, ბოლონია, ფლორენცია და განსაკუთრებით ტურინი), ცხოვრობდა შუა საუკუნეების პირობებში — აქ რამდენიმე ფეოდალი, ე. წ. გეპარდი, ფლობდა უზარმაზარ ლატიფუნდიებს, სახელმწიფოს მოურავებივით მართავდნენ კორუმპირებული მოხელეები და მოსახლეობის ძირითადი მასა — გლეხები და მწყემსები — განუსაზღვრელ გაჭირვების და უუფლებობის პირობებში ცხოვრობდა. გაუნათლებლობა, ცრუმორწმუნეობა, ძალადობა, სისხლის აღება, ძარცვა და \"მაფიის\" თარეში — ასეთ რეალობას ჰქონდა ადგილი სამხრეთში, განსაკუთრებით სიცილიაში.\n\nკავური, როგორც რეალისტურად მოაზროვნე სახელმწიფო მოღვაწე, მიუხედავად თავისი პატრიოტიზმისა, როდესაც გეგმავდა ერთიანი იტალიის შექმნას, დიდი სიფრთხილით უყურებდა ნახევარკუნძულის სამხრეთის და სიცილიის პოლიტიკური მიერთების საკითხს. იგი პრიორიტეტულად მიიჩნევდა ჩრდილიეთის მიერ ეკონომიკურ ექსპანსიას სამხრეთში და კაპიტალების საშუალებით მართვის სადავეების ხელში ჩაგდებას. ამას სჭირდებოდა დიდი დრო, მაგრამ ჯერ ერთი ტურინს დროებით ამოწურული ჰქონდა თავისი საბრძოლო პოტენციალი, მეორე მხრივ ევროპაში უნდა აღდგენილიყო წონასწორობა, დარღვეული 1859  წლის საფრანგეთ-პიემონტის და ავსტრიის ომით, და მესამე, რაც მთავარია, აარიდებდა ჩრდილოეთ იტალიას იმ \"განგრენის\" გავრცელებას, რომელიც სამხრეთს სჭირდა.\n\nრადიკალურად განწყობილი პატრიოტები, მათ შორის მაძინი, საპირისპირო აზრს იზიარებდნენ. ისინი თვლიდნენ, რომ საკმარისია ბნელი გაუნათლებელი გლეხობის გამოღვიძება და მთელი იტალია სოციალური აჯანყებით იქნება მოცული. ასეთი გამოღვიძების მცდელობა მათ უკვე რამდენიმეჯერ მოიმოქმედეს, უკანასკნელად 1857 წელს, მაგრამ რეალობაში გლეხობა რევოლუციონერების მიმართ ინდიფერენტულ და ხშირად მტრულ დამოკიდებულებასაც კი ამჟღავნებდა.\n\nმაძინის მიმდევარმა სიცილიელმა ადვოკატმა და ჟურნალისტმა ფრანჩესკო კრისპიმ 1859 წელს გადაცმულმა შემოიარა სიცილიის ყველა ქალაქი და მაძინისტების კონსპირაციული კავშირები აღადგინა. მაძინი ემიგრაციიდან წერილს წერილზე აგზავნიდა, სადაც წერდა: \"მე არ მოვითხოვ პიემონტის გამოსვლას არენაზე, ჩვენ უნდა თვითონ დავიწყოთ, ჩვენ!\" მაგრამ ვინ იყო \"ჩვენ\"?\n\nარსებობდა მხოლოდ ერთი ადამიანი, რომელსაც შეეძლო თავისი ავტორიტეტით, თავისი ქარიზმით და თავისი სახელის სიდიადით ჩაენაცვლებინა პიემონტის მონარქია. ეს ადამიანი იყო ჯუზეპე გარიბალდი.\n\n1860 წლის გაზაფხულზე გახდა ცნობილი, რომ გარიბალდი აგროვებდა ვოლონტიორებს სიცილიაზე ლაშქრობისთვის. პრაგმატიკოსმა კავურმა არ შეუქმნა მას დაბრყოლებები, იგი გრძნობდა, რომ გარიბალდისთვის ხელისშეშლა დააკარგვინებდა მას და მის მიერ შექმნილ სახელმწიფოს მორალურ ძალას, რადგან გარიბალდის სახელი უკვე იტალიის დროშის ტოლფასი იყო, მაგრამ ყოველგვარ დახმარებაზე უარი გამოუცხადა. თავისი გამჭრიახობით კავური გრძნობდა, რომ რადიკალ - რევოლუციონერ მაძინისაგან განსხვავებით გრიბალდის რეალიზმის გრძნობა და ზომიერება გააჩნდა. ლაშქრობის წინ გარიბალდიმ მისწერა ვიტორიო-ემანუელე II-ს წერილი, რომელშიც ირწმუნებოდა, რომ იგი ერთგული ქვეშევრდომია და დაუმორჩილებას იჩენს მხოლოდ იმიტომ, რომ სწადია უკეთესად ემსახუროს თავის ხელმწიფეს და სამშობლოს.\nმინი|გარიბალდის ათასიანი ექსპედიცია\n1860 წლის 6 მაისს ღამით გარიბალდის \"ათასი\", უფრო სწორედ ათას ორმოცდა ცხრა ლეგიონერი, გამოწყობილი წითელ ხალათებში და თეთრ პონჩოებში, ძალიან მცირე ამუნიციით აღჭურვილები, ჩასხდნენ გემებში და გენუიდან სიცილიისკენ გასცურეს. \"ათასის\" შემადგენლობაში შედიოდნენ ძირითადად ახალგაზრდა ენთუზიასტები, ესენი იყვნენ ადვოკატები, ჟურნალისტები, სტუდენტები, გარიბალდის ალპიურ მსროლელთა კორპუსის შემადგენლიბაში ნაბრძოლი პატრიოტები. ისინი იტალიის ყველა რეგიონიდან იყვნენ ჩამოსული და უსაზღვროდ სწამდათ თავისი ბელადის — \"დუჩე\" გარიბალდის.\n\nამ ლაშქრობის დაწყებამ უდიდესი რეზონანსი გამოიწვია მთელ ევროპაში. ალექსანდრე დიუმა თავისი იახტით სასწრაფოდ გაემართა სიცილიისენ, ერთდროულად მან დაიწყო გარიბალდის \"მემუარების\" გამოქვეყნება. ვიქტორ ჰიუგომ გაავრცელა შესანიშნავი ესსე, რომელშიც დაუზოგავად ამხილა ორივე სიცილიის მაშინდელი მეფე ფრანჩესკო II და მისი უსასტიკესი რეჟიმი და ხოტბა შეასხა გარიბალდის და მისი გუნდის გმირობას. პარიზის და ლონდონის გაზეთები აზარტულად აფასებდნენ გარიბალდის შანსებს და მოუწოდებდნენ თანამემამულეებს ლაშქრობაში მონაწილეობისკენ. თვით ნაპოლეონ III, რომელიც ვერ იტანდა გარიბალდის, როგორც ავანტიურული ბუნების პიროვნება, პროსპერ მერიმეს გადმოცემით, დიდ ინტერესს ამჟღავნებდა \"ათასის\" ლაშქრობის მიმართ.\nმინი|მარცხნივ|ბრძოლა კალატაფიმთან\nეს ლაშქრობა თავიდანვე იღბლიანი აღმოჩნდა. 1860 წლის 11 მაისს გარიბალდის \"ათასმა\" მოახერხა უბრრძოლველად გადმოსხდომა სიცილიაში მარსალის პორტში. პირველი ბრძოლა ნეაპოლელ სამეფო ჯართან მათ მოუწიათ 15 მაისს ქალაქ კალატაფიმისთან და მოხდა სასწაული: წითელხალათიანმა ცუდად შეიარაღებულმა გარიბალდიელებმა ხელჩართულ ბრძოლაში სასტიკად დაამარცხეს შესანიშნავად შეიარაღებული მრავალათასიანი პროფესიინარული არმია, რომელმაც დემორალიზებულ მდგომარეობაში პალერმოსკენ დაიხია.\n\nამ ბრძოლის შემდეგ მთელი სიცილია აჯანყდა: გლეხები, მწყემსები, ქალაქელი ლიუმპენები, ყველა გახარებული იყვნენ საძულველი \"ბურბონის\" დამარცხებით, ბევრი მათგანი შეუერთდა \"ათასს\", რადგან ირწმუნეს, რომ გამარჯვების შემდეგ ისინი შესძლებდნენ მიწების თავის ნებაზე გადანაწილებას. აჯანყებულების მიმართ ნეაპოლის ჯარმა დაიწყო გასწორება ბარბაროსული სისასტიკით, როგორც წარსულ წლებში ახდენდა, რამაც საპასუხო სისასტიკე გამოიწვია აჯანყებულების მხრიდან ჯარისკაცების მიმართ, ამან მიიღო ისეთი საშინელი ფორმები, რომ გარიბალდი შეძრწუნებული იყო: \"რა საშინელი სანახაობაა... ხედავდე იტალიელების მიერ მოკლული იტალიელების გვამებს... ისინი დახოცილნი იყვნენ თავისივე ძმების მიერ ისეთი სისასტიკით, რომ აფთრებსაც კი აღაშფოთებდათ\" — წერდა ის. ამ აჯანყებამ წალეკა ბურბონების ჯარი მთელ სიცილიაში, დარჩა მხოლოდ პალერმო, რომლის ციხესიმაგრეში მოიყარეს თავი სამთავრობო ჯარებმა.\n\n26 მაისს გარიბალდიმ დაიწყო პალერმოს შტურმი. ქალაქის მოსახლეობა სიხარულით შეხვდა მას და მხარი დაუჭირა ბრძოლებში. ამ დროისათვის გარიბალდის \"ათასს\" შეუერთდა მრავალი უცხოელი მოხალისე - ძირითადად ინგლისელები და ამერიკელები — თავისივე იარაღით. უმძიმესი ბრძოლები გრძელდებოდა 19 ივნისამდე და დამთავრდა ნეაპოლის სამთავრობო ჯარის სრული კაპიტულაციით. ამ ჯარის ნარჩენებს გარიბალდიმ მისცა საშუალება გემებით დაეტოვებინათ პალერმო. ამრიგად 1860 წლის ივლისის ბოლოს უკვე მთელ კუნძულს გარიბალდი აკონტროლებდა და იგი გამოცხადდა სიცილიის დიქტატორად.\n\nალექსანდრე დიუმას იახტა მთელი ამ პერიოდის განმავლობაში იდგა პალერმოს რეიდზე და მის ბორტზე იკერებოდა წითელი ხალათები მეომრებისათვის. გარიბალდის პიროვნებამ აღაფრთოვანა დიუმა და მან დაიწყო მასზე უკვე მეორე წიგნის წერა სახელად \"გარიბალდიელები\". რაც შეეხება თვით გარიბალდის, ამ ფანტასტიკურმა წარმატებამ  თავბრუ არ დაახვია მას. ის დარჩა ისეთივე უბრალო და თავმდაბალი, როგორიც მანამდე იყო. მან გამოაცხადა, რომ არ აპირებს გაჩერებას, რომ სიცილია მხოლოდ ეტაპია, რომ წინაა ნეაპოლი, რომი და მთელი იტალიის გაერთიანება.\n\nგარიბალდის ამ განცხადებამ მთელ ევროპაში აჟიოტაჟი გამოიწვია. ნეაპოლის მეფემ ფრანჩესკო II ბურბონმა ნეაპოლიდან მიმართა დახმარების თხოვნით პარიზს და ლონდონს, მაგრამ მხარდაჭერა არ მიიღო. ნაპოლეონ III-მ განაცხადა: \"მე მინდა, რომ იტალია თავისით დაწყნარდეს უცხოელების ჩაურევლად\". ლონდონიც იგივე აზრისა იყო: \"ჩვენ შეგვიძლია მხოლოდ გათამაშებული დრამის მაყურებლები ვიყოთ\".\n\nკავურს საშინლად აშინებდა სიტუაციის განვითარების პერსპექტივა. იგი გრნობდა, რომ გარიბალდის შეჩერება შეუძლებელი იყო და გაუგზავნა მას კონსულტანტები და დამხმარე კონტინგენტი. რაც შეეხება ვიტორიო-ემანუელე II-ს, მისი პოზიცია იყო ორჭოფული: ოფიციალურად იგი ურჩევდა გარიბალდის \"უარი თქვას იდეაზე გადავიდეს სიცილიიდან კონტინენტზე\", და პირად წერილში კი სთავაზობდა არ დაეჯერა მის რჩევისთვის. გარიბალდიმ შესაბამისად უპასუხა მეფეს: \"სირ, ჩემთვის ძნელია არ დაგემორჩილოთ თქვენ, მაგრამ მე მიხმობს ხალხი... როდესაც მე გავათავისუფლებ მოსახლეობას მონობისაგან, მე თქვენ ფეხთ დავდებ ჩემს ხმალს და იმ წუთიდან თქვენი მორჩილი ვიქნები ჩემს უკანასკნელ დღემდე\".\n\nამგვარად გარიბალდიმ გააგრძელა თავისი ლაშქრობა. 20 აგვისტოს ის შეფერხებების გარეშე გადავიდა სიცილიიდან კონტინენტზე და გაემართა ნეაპოლისკენ. კალაბრიაში ყველა ფორტები თავისი გარნიზონებიანად და არსენალებიანად უბრძოლველად დანებდნენ მას. ეს ლაშქრობა გახდა გარიბალდის \"ბრწყინვალე ტრიუმფი\". მოსახლეობამაც ისევე, როგორც სიცილიაში, მას მხარი დაუჭირა.\n\nნეაპოლში პანიკა დაიწყო. მეფე ფრანჩესკო II-მ მიატოვა თავისი დედაქალაქი და რომს შეაფარა თავი. დარჩენილმა მთავრობამ კი, რომ გადაერჩინა ქალაქი არეულობასა და ანარქიისაგან, დეპეშა გაუგზავნა გარიბალდის როგორც \"უძლეველ დიქტატორს\" და \"იტალიის მხსნელს\" თხოვნით სასწრაფოდ შემოსულიყო ნეაპოლში და აღედგინა წესრიგი. ამიტომ გარიბალდიმ წინ გაუსწრო თავის ჯარს და ჟურნალისტების, მეგობრების, თაყვანისმცემლების დიდი ამალით გაემგზავრა ჯერ კარეტით, შემდეგ მატარებლით და 7 სექტემბერს ის უკვე ნეაპოლში იყო. ნეაპოლის მთავრობა და გარნიზონი ცერემონიალის ყველა წესების დაცვით მიესალმა მას. გარიბალდი ოფიციალურად გამოცხადდა ორივე სიცილიის სამეფოს დიქტატორად. მაგრამ ამის შემდეგ დაიწყო ყველაზე მძიმე ეტაპი, ის რისაც ძალიან ეშინოდა კავურს, რომელიც მოელოდა მოვლენათა ასეთ განვითარებას.\n\nნეაპოლში ეროვნული მოძრაობის ირგვლივ თავი მოიყარეს არა მარტო ჭეშმარიტმა პატრიოტებმა და ლიბერალებმა, არამედ მეტწილად ბნელი წარსულის მქონე სუბიექტებმა, რათა დავიწყებული ყოფილიყო მათი წარსული, ადვილად დაწინაურებულიყვნენ და გამდიდრებულიყვნენ, ზოგს კი პირადი ანგარიშებიც გაესწორებინათ. სიცილიაში, სადაც აჯანყებული მოსახლეობა არ წყნარდებოდა, მთელი ძალით იჩინა თავი \"სამხრეთულმა ყაჩაღობამ\". მასიური გახდა მიწების თვითნებური მიტაცებები, მოურავების და მოხელეების თვითგასამართლებები და მკვლელობები. გარიბალდის მოუხდა ნეაპოლის სასწრაფოდ მიტოვება და პალერმოში დაბრუნება ამ არეულობების დასაშოშმინებლად და მის ლეგიონერებს მოუხდათ მოძალადეების მეთაურების დახვრეტვა. უბრალო ხალხში ამან იმედგაცრუება გამოიწვია, აღმოჩნდა, რომ მათ მხოლოდ დროშა შეეცვალათ.\n\nრაც ხდებოდა სიცილიაში, გამეორდა კალაბრიაშიც. აქ საქმე იმითაც რთულდებოდა, რომ აქტიურად მუშაობდნენ ფრანჩესკო II-ს აგენტები, რომლებიც აქეზებდნენ მოსახლეობას არეულობებისაკენ. ფრანჩესკო II-ს კიდევ ჰყავდა ორმოცდაათათასიანი ძლიერი არმია, და იმ დროს, როდესაც გარიბალდის სიცილიაში დაბრუნება მოუხდა, ნეაპოლის მახლობლად ამ არმიამ დაამარცხა გარიბალდის შენაერთები. მდგომარეობა ძალიან დამძიმდა. \nმინი|გარიბალდისა და ვიტორიო-ემანუელეს შეხვედრა 26 ოქტომბერს\nტურინის მთავრობამ ამ კრიტიკულ სიტუაციაში გამოიჩინა ოპერატიულობა და მოქნილობა. კავურმა ოსტატურად გამოიყენა ინფორმაცია იმის შესახებ, რომ გარიბალდი გეგმავდა ნეაპოლიდან პირდაპირ რომისკენ გალაშქვრას, სადაც 1849 წლის შემდეგ პაპის დასაცავად ფრანგული გარნიზონი იდგა. ეს გალაშქრება უეჭველად გამოიწვევდა შეტაკებას იტალიელებსა და ფრანგებს შორის, რაც არ სჭირდებოდა არც პარიზს და არც მით უმეტეს ტურინს. კავურმა შესთავაზა ნაპოლეონ III-ს შემდეგი გეგმა: ფრანგულმა ჯარმა უნდა გაატაროს პიემონტის ჯარი პონტიფოკატის ტერიტორიაზე ნეაპოლის მიმართულებით და ამით პიემონტის ჯარი მოახდენს გარიბალდის ნეიტრალიზაციას. სამაგიეროდ ის ტერიტორიები, რომლებზეც ეს ჯარი გაივლის (მარკი და ომბრია), შეუერთდება პიემონტს, თვით რომს კი არაფერი დაემუქრება. ხანმოკლე მოლაპარაკებების შემდეგ ნაპოლეონ III-მ თანხმობა განაცხადა: \"იმოქმედეთ, მხოლოდ... სწრაფად\". ეს გეგმა ზუსტად იყო შესრულებული და უკვე 15 ოქტომბერს ვიტორიო-ემანუელე II თავისი ჯარის სათავეში ნეაპოლში ჩავიდა. გარიბალდიმ, რომელიც ერთგული იყო მეფისადმი მიცემული სიტყვის, უყოყმანოდ მოაწერა ხელი დეკრეტს, რომლის თანახმად დიქტატორის უფლებამოსილება გადასცა ვიტორიო-ემანუელე II-ს. ამით გარიბალდის ჩამოერთვა ყოველგვარი ინიციატივის საშუალება. იგი გულნატკენი იყო: \"ადამიანებს იყენებენ როგორც ფორთოხლებს, გამოსწურავენ წვენს და ქერქს აგდებენ\" — დაიჩივლა მან. იგი ისევ გადადგა გენერლობიდან და სულ მარტო გაემგზავრა თავის მამულში კაპრერაზე.\n\n1860 წლის 26 ოქტომბერს ჩატარდა პლებისციტი, რომელმაც დაადასტურა, რომ ნეაპოლის სამეფო, სიცილია, ომდრია და მარკი შევლენ ვიტორიო-ემანუელე II-ს სამეფოს შემადგენლობაში, ამ სამეფოს უკვე იტალია ერქმევა და თვით ვიტორიო-ემანუელე II კი გახდებოდა უფლის წყალობით და ხალხის ნებით იტალიის მეფე.\n\n== გარიბალდის რომისკენ ლაშქრობის მცდელობის კრახი ==\nმინი|ჯუზეპე გარიბალდი სარდინიაში\n1860 წლის 9 ნოემბერს გადამდგარი გენერალი და ორივე სიცილიის სამეფოს ყოფილი დიქტატორი ჯუზეპე გარიბალდი გემით გაემგზავრა ნეაპოლიდან კაპრერაზე. მას ახლდა მხოლოდ მისი უფროსი ვაჟი მენოწი, თან მიჰქონდა მხოლოდ მცირეოდენი პროდუქტი და ჯიბეში სულ რამდენიმე ლირა ედო. გამცილებელ თანამებრძოლებს მან შესძახა: \"რომში შეხვედრამდე\". გარიბალდი ამ დროს უკვე 53 წლის იყო.\n\nთითქმის ერთი წელი ცხოვრობდა გარიბალდი კაპრერაზე როგორც განდეგილი მხოლოდ თავისი ოჯახის გარემოცვაში. მაგრამ ეს განდეგილობა მოჩვენებითი იყო. მისი სახელი ქუხდა მთელ მსოფლიოში და ყოველ კვირა მასთან გემით ჩამოდიოდა აუარებელი ხალხი: ინგლისელი არისტოკრატები, რომლებიც მასში ხედავდნენ ძველ რომაელს ცინცინატს, რევოლუციონერები რუსეთიდან და ცენტრალური ევროპიდან, რომლებიც მას რჩევებს სთხოვდნენ, იტალიელი პატრიოტები, რომლებმაც \"რომის და ვენეციის გათავისუფლების კომიტეტი\" დააარსეს და უნდოდათ, რომ გარიბალდი ჩასდგომოდა მათ სათავეში, და უბრალოდ თაყვანისმცემლები, მათ შორის არისტოკრატი ქალბატონებიც. იტალიელ პატრიოტებს შორის იყო ორი ფრთა: ერთი მხრივ მაძინის მიმდევრები ფანატიკოსი რესპუბლიკელები და მეორე მხრივ მონარქისტები. გარიბალდი თამაშობდა არბიტრის როლს მათ შორის და მას გაუჩნდა იმის შეგრძნება, რომ ის უგვირგვინო \"სახალხო მეფეა\", ჭეშმარიტება მხოლოდ მის მხარეზეა და მხოლოდ მის თანამებრძოლებს სიცილიის და ნეაპოლის გმირებს აქვთ დამსახურება სამშობლოს წინაშე.\n\nამასთან ერთად გარიბალდი იყო თავისი მეფის ერთგული ქვეშევრდომი, ვიტორიო-ემანუელე II-ს ავტორიტეტი მისთვის ურყევი და ხელშეუხებელი იყო. მაგრამ  მას სძულდა \"პოლიტიკანები\" და უპირველეს ყოვლისა კავური. ანტაგონიზმი გარიბალდის და კავურს შორის მომდინარეობდა არა მარტო კავურის ფრთხილი, ბალანსირებული და კომპრომისული პოლიტიკიდან, რომელიც გარიბალდისთვის გაუგებარი და ამდენად მიუღებელი იყო, არამედ ძირითადად იმ კონცეპციიდან, რომლის საფუძველზეც აგებდა კავური იტალიის სახელმწიფოს. კავურის და მონარქისტების თვალსაზრისით, ეს უნდა ყოფილიყო კონსერვატიული სამეფო, განათლებული, ეკონომიკურად წარმატებული და სამართლებრივი. რაც შეეხება გარიბალდის, მას ამ მხრივ არავითარი გამოკვეთილი პოზიცია არ გააჩნდა.\n\nგარიბალდის დამსახურებაზე ქვეყნის წინაშე სამთავრობო წრეებში საკმაოდ კრიტიკული შეხედულება გააჩნდათ, ისინი თვლიდნენ და არც თუ უსაფუძვლოდ, რომ ნეაპოლში დროზე რომ არ შესულიყო ვიტორიო-ემანუელე II თავისი ჯარით, გარიბალდი მაძინის გავლენით იქ რესპუბლიკას გამოაცხადებდა. გარდა ამისა ქვეყნის დაჩქარებულმა გაერთიანებამ მოიტანა უამრავი პრობლემები, რომლებიც გარიბალდის გადასაწყვეტი არ იყო: კალაბრიაში და სიცილიაში არ წყნარდებოდა ყაჩაღობა, კიდევ მრავალი წელი გაგრძელდა ამის შემდეგ ნამდვილი პარტიზანული ომი, რომელმაც  უფრო მეტი იტალიელის სიცოცხლე შეიწირა, ვიდრე რისორჯიმენტოსთვის წარმოებულმა ყველა ომმა. აქედან გასაგებია, რომ ტურინში გარიბალდის მიმართ დიდ კეთილგანწყობას  არ იჩენდნენ. მას არ თვლიდნენ იმ კაცად, რომელსაც ჭკუა მოეკითხებოდა, თუნდაც დიდ პატივს სცემდნენ მის გმირობას და უანგარობას.\n\nასეთი იყო სიტუაცია, როდესაც გარიბალდი ტურინში ჩავიდა როგორც დეპუტატი პარლამენტის სხდომაზე სიტყვით გამოსასვლელად. მის მომხრე დეპუტატებს წინასწარ ეშინოდათ ამ გამოსვლის, რადგან გრძნობდნენ, რომ მოხდებოდა სკანდალი, რომელიც გამოიწვევდა იტალიის საზოგადოების გახლეჩვას. მეფე ვიტორიო-ემანუელე II საგანგებოდ შეხვდა გარიბალდის და ძალიან თბილად ესაუბრა მას, მაგრამ ამანაც არ გაჭრა.\n\nპარლამენტის სხდომაზე, რომელიც გაიმართა 1861 წლის 18 აპრილს გარიბალდი მივიდა თავის წითელ ხალათში და რუხ პონჩოში გამოწყობილი სომბრეროთი ხელში. მემარცხენეებმა მას ტაში დაუკრეს, მემარჯვენეემა კი სიცილი დაიწყეს. გარიბალდი გამოვიდა ტრიბუნაზე, გაიშვირა ხელი კავურისკენ და მრისხანე ხმით წარმოსთქვა: \"მე არასოდეს არ ჩამოვართმევ ხელს ადამიანს, რომელმაც ჩემი სამშობლო მიჰყიდა უცხოელებს (გულისხმობდა ნიცას) და ... რომლის მთავრობა ხელს უწყობს ძმათამკვლელ ომს\". ატყდა საშინელი ალიაქოთი, გარიბალდის მომხრე დეპუტატებმა სცადეს შეერბილებინათ ამ სიტყვებით გამოწვეული მძიმე შთაბეჭდილება, მოუწოდეს პარლამენტს შეთანხმებისკენ და შერიგებისკენ, მაგრამ გარიბალდი შერიგებაზე თანახმა იყო მხოლოდ იმ შემთხვევაში, თუ იტალიის მთელი შეიარაღებული ძალების მთავარსარდლობა ჩაბარდებოდა მას. დეპუტატები აღშფოთებულები იყვნენ რიგორც ამ მოთხოვნით, ისე კავურის უსამართლო შეურაცხყოფით. თვით კავური, რომელიც უაღრესად ამაყი და ფეთქებადი ხასიათის კაცი იყო, იჯდა გაუნძრევლად გაფითრებული და აკანკალებული, მაგრამ ხმა არ ამოუღია, რადგან იცოდა, რომ თუ მას უღალატებდა თავშეკავება, იმავე საღამოს იტალიაში შეიძლება სამოქალაქო ომი დაწყებულიყო, იტალია კი ამას ვერ გადაიტანდა. ეს სხდომა საბედისწერო აღმოჩნდა კავურისთვის. \"აღელვებას რომ შეეძლოს კაცის მოკვლა, იმ საღამოს მე მოვკვდებოდი\" — შესჩივლა მან თავის მეგობარს. თვენახევარიც კი არ გავიდა ამ სხდომის შემდეგ, რომ ორმოცდა თერთმეტი წლის კავური უეცრად გარდაიცვალა. გარიბალდიმ კი არც სინანულის და არც სამძიმრის გამოსახატავი სიტყვაც კი არ გაიმეტა თავისი პოლიტიკური მოწინააღმდეგის გარდაცვალების გამო.\n\nამ საპარლამენტო ინცინდენტის შემდეგ გარიბალდის ავტორიტეტი და დიდება კიდევ უფრო გაძლიერდა და კავურის სიკვდილის შემდეგ მან, როგორც ეროვნულმა მოღვაწემ იტალიის მთელი პოლიტიკური სივრცე დაიკავა. მასთან კაპრერაზე კიდევ უფრო მეტი ხალხი ჩამოდიოდა და რომის და ვენეციის გათავისუფლების ფანტასტიკურ პროექტებს სთავაზობდნენ. გარიბალდი მათ ყველას უსმენდა და ეთანხმებოდა. მას უკვე ყველაფერი შესაძლებლად მიაჩნდა. იდეით გატაცება იმდენად დიდი იყო, რომ რეალობის შეგრძნება ფაქტობრივად დაიკარგა.\n\nკავურის სიკვდილის შემდეგ სახელმწიფო საბჭოს თავმჯდომარე გახდა რატაცი, დიდი ღირსებებით დაჯილდოებული პიროვნება, მაგრამ როგორც პოლიტიკოსი იგი არ ფლობდა შესაძლებლობების გამოყენების ხელოვნებას ისეთ მაღალ დონეზე, როგორც კავური, სურვილი კი გამხდარიყო კავურის ტოლი მას ჰქონდა. ვიტორიო-ემანუელე II-ც მიისწრაფოდა  დიდი და თამამი პოლიტიკა ეწარმოებინა, რომელიც მას რომს და ვენეციას მოუტანდა.  ამიტომ გამოყენებული იყო იგივე ხერხი, რომელმაც კარგად იმუშავა 1859 წელს - ტურინში მიწვეული იყო გარიბალდი. რაზე შეთანხმდნენ რატაცი და მეფე გარიბალდისთან დარჩა საიდუმლოდ, მაგრამ მათ შეხვედრის შემდეგ გარიბალდიმ, რომელიც არ მალავდა თავის მიზანს \"გაემეორებინა — გაეგრძელებინა\" დაწყებული საქმე, ოფიციალურად შექმნა ტურინში თავისი შტაბი და დაიწყო ვოლონტიორების შეკრება. შემდეგ გაიმართა მისი ტურნე ჩრდილოეთ იტალიის ყველა დიდ ქალაქში, სადაც ის ხალხის დიდი თავყრილობის წინაშე მგზნებარე სიტყვებით გამოდიოდა და ეგზალტირებული ხალხი სკანდირებდა მასთან ერთად: \"რომი და ვენეცია\". ავსტრიამ პროტესტი გამოაცხადა მის საზღვრებთან გარიბალდის მეომრების თავმოყრის გამო და ტურინის მთავრობა შეშინდა. სასწრაფოდ დააპატიმრეს საზღვარზე მყოფი გარიბალდიელები, დაპატიმრების დროს მოხდა შეტაკება, იყვნენ მოკლულებიც. მთელი იტალია აღშფოთდა, გარიბალდიმ მომხდარი გააპროტესტა, მაგრამ მეფემ და რატაციმ მოახერხეს გარიბალდის დაყვავება და ისევე ყველასთვის საიდუმლოდ დარჩენილ მომავალ გეგმებზე დათანხმება.\n\nუეცრად, ყველასთვის მოულოდნელად, 1862 წლის ივლისში გარიბალდი პალერმოში ჩავიდა. აქ მას ისეთი აღფრთოვანებული შეხვედრა მოუწყეს, თითქოს ის ისევ იყო სიცილიის დიქტატორი. გარიბალდი გამოვიდა პალერმოს ფორუმზე და რიხიანად წარმოსთქვა: \"პალერმოს ხალხნო! საფრანგეთის მბრძანებელი, რომელმაც ფიცი გატეხა და ოკუპირებული აქვს რომი ... ყაჩაღების და მკვლელების წინამძღოლი გახდა. დავატოვებინოთ ნაპოლეონს რომი და თუ საჭირო იქნება, ახალი  \"სიცილიური სერობა\" მოუწყოთ!\" ხალხმა გარიბალდის უპასუხა ერთსულოვანი ძახილით: \"რომი ან სიკვდილი!\" .\n\nგარიბალდი  თავისი ვოლონტიორების კოლონების სათავეში გაბედულად გაემართა მესინის სრუტისკენ ნახევარკუნძულზე გადასასვლელად. გზაში მან მიიღო ვიტორიო-ემანუელე II-ს მკაცრი ბრზანება რომ შეეწყვიტა ლაშქრობა. გარიბალდიმ ყურად არ იღო ეს ბრძანება და გააგრძელა გზა. მას არ აინტერესებდა, რომ საფრანგეთის მთავრობამ უკვე  გამოთქვა გულისწყრომა \"თავხედური მუქარების\" გამო და დაადასტურა თავისი განზრახვა დაიცვას \"წმინდა ტახტის\" სამფლობელო. ვიტორიო-ემანუელე II-ს სხვა გზა აღარ ჰქონდა — როგორც კი გარიბალდის ვოლინტიორებმა ფეხი დადგეს კალაბრიის მიწაზე, მათ სამთავრობო ჯარი გადაეღობა. ვოლონტიორების მხრიდან ატყდა სროლა, გარიბალდი, თავიდან რომ აეცილებინა შეტაკება, გამოვარდა წინა ხაზზე და ჩადგა მოწინაარმდეგეებს შორის. ცეცხლი მხოლოდ მაშინ შეწყდა, როდესაც გარიბალდი დაჭრილი მიწაზე დაეცა. ვოლონტიორები დააპატიმრეს, თვით გარიბალდი როგორც ტყვე გადაიყვანეს ფორტში.\nმინი|გარიბალდი მკურნალობის დროს\nგარიბალდის სამკურნალოდ მთავრობამ ევროპის საუკეთესო ქირურგები ჩამოიყვანა, მაგრამ პატიმრობა მაინც პატიმრობა იყო. მომხდარმა აღაშფოთა მთელი ევროპის საზოგადოებრივი აზრი, რომელმაც ტანჯულის შარავანდედით შეამკო გარიბალდი. სიმბოლიურ პატიმრობაში გარიბალდიმ 54 დღე გაატარა, ამ დროს მას გაუკეთეს სერიოზული ოპერაცია და გადაურჩინეს ფეხი ამპუტაციისაგან. 1862 წლის ოქტომბერში ვიტორიო-ემანუელე II-მ ამნისტია გამოუცხადა გარიბალდის და ის კაპრერაზე დაბრუნდა. ამ დროს ის უკვე 55 წლის იყო, გადატანილი ჭრილობის შემდეგ ჯანმრთელობა ძალიან ნელა უბრუნდებოდა მას, მხოლოდ რამდენიმე თვის შემდეგ შესძლო მან ყავარჯნებით სიარული. ძალიან მძიმედ განიცდიდა გარიბალდი თავის \"უმოქმედობას და უსარგებლობას\", და როდესაც გაიგო, რომ რამდენიმე ოფიცერი, რომელიც მის ლაშქრობას შეუერთდა, იყვნენ დაპატიმრებული და ზოგი დახვრეტილიც კი, იმ დროს როდესაც ის თვითონ, ამ ლაშქრობის ორგანიზატორი და მეთაური ამნისტირებული იყო, ამ უსამართლობამ ის მთლად დათრგუნა. მოვლენებზე რაიმე გავლენის მოხდენის საშუალება  მას აღარ ჰქონდა, რადგან ის შინაურ პატიმრობაში იმყოფებოდა და პრესასთანაც კავშირს მოკლებული იყო.\n\n1864 წლის დასაწყისში გარიბალდიმ მიიღო ინგლისის პრემიერ-მინისტრ პალმერსტონისგან თხოვნა სწვეოდა ინგლისს სტუმრად. მთელი ინგლისი აღმერთებდა გარიბალდის, ხედავდიენ მასში ძველი მითების გმირს, თანამედროვე  ულისეს. ამ გრძნობას იზიარებდნენ საზოგადოების ყველა ფენები, მასში აფასებდნენ პიროვნებას, რომელიც სოციალური ჯგუფების დაპირისპირებაზე მაღლა იდგა და მიუხედავად თავისი რესპუბლიკური მრწამსისა, ერთგულად ემსახურებოდა მონარქიას.\n\nინგლისში ვიზიტი, რომელიც შესდგა 1864 წლის აპრილში, მართლაც ტრიუმფალური იყო. საუთჰემპტონის პორტში, სადაც იგი ჩამოვიდა გემით, ქუჩებში, სადაც ის გადაადგილდებოდა, რკინიგზის გასწვრივ, როდესაც ის მგზავრობდა, იკრიბებოდა აუარებელი ხალხი და მიესალმებოდა ვაშას ძახილით. მინისტრები, პარლამემტარები, ყველა გამოჩენილი პიროვნება, თვით ტახტის მემკვიდრე გარიბალდის პატივსაცემად მიღებებს მართავდნენ.\n\nინგლისიდან ჩამოსვლის შემდეგ გარიბალდი დროებით დაუბრუნდა პატრიარქალურ ცხოვრებას ოჯახთან ერთად კაპრერაზე, მაგრამ მას არ შეეძლო არ გაეგრძელებინა გეგმების შედგენა რომის და ვენეციის დაბრუნების თაობაზე, მიუხედავად იმისა, რომ რეალური ინიციატივის გამოვლენის საშუალებას  იგი მოკლებული იყო. მის გარშემო იკრიბებოდნენ მაძინისტები და მონარქისტები, რომლებიც ერთმანეთს ექიშპებოდნენ და ცდილობდნენ გარიბალდის თავის მხარეზე გადაბირებას. ბოლოს გარიბალდი დაიღალა მათი ინტრიგებისგან და ლაყბობისგან, იგი უკვე 57 წლის იყო, მას შერყეული ჯანმრთელობა ჰქონდა და ძალიან ეშინოდა, რომ ასეთი უსარგებლო ცხოვრება მოელოდა მას მომავალში. ასე გრძელდებოდა 1866 წლამდე.\n\n== ვენეციის დაბრუნება იტალიის შემადგენლობაში ==\n1864 წლის სექტემბერში პარიზსა და ტურინს შორის ხელი მოეწერა შემდეგ ხელშეკრულებას, რომელიც სამი ძირითადი პუნქტისგან შედგებოდა:\n\n:1. იტალია კისრულობდა რომის პაპის ტერიტორიის ხელშეუხებლობის უზრუნველყოფას;\n\n:2. საფრანგეთი იწყებდა პაპის სახელმწიფოდან თავისი ჯარის გამოყვანას, რაც ორი წლის განმავლობაში უნდა დასრულებულიყო;\n\n:3. იტალიის ხელისუფლებას არ უნდა შეეშალა ხელი რომის პაპისთვის საკუთარი არმიის შექმნაში; \nამასთან ერთად იტალიის დედაქალაქი ტურინიდან ფლორენციაში უნდა გადასულიყო.\n\nამ შეტანხმებამ თითქოს წერტილი დაუსვა ვიტორიო-ემანუელე II მისწრაფებას რომის — იტალიის ჭეშმარიტი დედაქალაქის ერთიან სახელმწიფოში გაერთიანებას, მით უმეტეს, რომ მაშინდელი პაპი პიუს IX უდრეკი იყო საღვთო ქალაქზე პონტიფიკატის სუვერენიტეტის შენარჩუნების მოთხოვნაში და არავითარ შეთანხმებებზე არ თანხმდებოდა იტალიის სახელმწიფოს საბოლოოდ ჩამოსაყალიბებლად. მაგრამ ამავე დროს დაისახა ვენეციის დაბრუნებოს რეალური პერსპექტივა.\n\nპრუსიის მეფემ ვილჰელმ I-მა დაისახა მიზნად გერმანული მიწების გაერთიანება პრუსიის ჰეგემონიის დამყარებით და ავსტრიისთვის გერმანულ კავშირზე იმპერიული უფლებების ჩამორთმევა. სახეზე იყო პრუსიასა და ავსტრიას შორის საომარი სიტუაციის შექმნა. პრუსიის კანცლერი ოტო ფონ ბისმარკი 1865 წელს საიდუმლოდ შეხვდა ნაპოლეონ III-ს რათა გაერკვია მისი პოზიცია ამ საკითხში. საფრანგეთს ხელს არ აძლევდა ავსტრიის დასუსტება, რადგან ცნობილი იყო, რომ ვენა გეგმავდა საფრანგეთზე რევანშის აღებას 1859 წელს დამარცხებისთნის და ლომბარდიის უკან დაბრუნებას და შესაბამისად არ სცნობდა გაერთიანებულ იტალიის სამეფოს. ამით აიხსნება ნაპოლეონ III-ს კეთილგანწყობა პრუსიის გეგმების მიმართ. იგი დაპირდა ბისმარკს საფრანგეთის  ნეიტრალიტეტს მომავალ ომში და ამასთან ერთად შესთავაზა იტალიის მონაწილეობა ამ ომში იმ პირობით, რომ გამარჯვების შემდეგ იტალია ანექსიის სახით მიიღებდა ვენეციას.\n\nსაფრანგეთის ნეიტრალიტეტით მომავალ ომში ავსტრიაც იყო დაინტერესებული და ნაპოლეონ III-მ ვენასთანაც დადო ხელშეკრულება, რომლის თანახმად საფრანგეთი ამ ომში ნეიტრალიტეტის საფასურად ავსტრიის გამარჯვების შემთხვევაში მისგან ჯილდოს სახით მიიღედა ვენეციას, და საფრანგეთი კი თავის მხრივ დაუთმობდა ვენეციას იტალიას. ამგვარად, როგორც არ უნდა დამთავრებულიყო ეს ომი, იტალია მაინც მიიღებდა ვენეციას, და ეს მოხდებოდა ნაპოლეონ III-ს მეოხებით.\n\nვიტორიო-ემანუელე II  დიდი სიხარულით დათანხმდა ომზე პრუსიის მხარეზე ავსტრიის წინააღმდეგ. მას ჰყავდა შესანიშნავად შეიარაღებული მრავალრიცხოვანი არმია, ძლიერი ფლოტი და რაც არ იყო უმნიშვნელო — გენერალი გარიბალდი, რომელსაც შეეძლო მოკლე ხანში რეზერვისტ — ვოლონტიორებისაგან ბრძოლისუნარიანი ჯარის ჩამოყალიბება.\n\nორმოცდა ცხრამეტი წლის გარიბალდი ენთუზიაზმით შეუდგა საქმეს. მას გადაავიწყდა თავისი ჭრილობები და არტრიტის შეტევები და მან შესთავაზა მთავრობას გრანდიოზული გეგმა ტრიესტის და დალმაციის დალაშქვრის თაობაზე. მაგრამ მთავრობამ სიფრთხილე გამოიჩინა და გააგზავნა გარიბალდი მაღალმთიან სამხრეთ ტიროლში პლაცდარმის შესაქმნელად.\n\nავსტრია იმდენად შეშინებული იყო ორ ფრონტზე ომის პერსპექტივით, რომ თანახმა იყო ვენეცია უომრად დაეთმო, მაგრამ მთელი იტალია ვიტორიო-ემანუელე II-თი დაწყებული და გარიბალდით დამთავრებული ასეთი \"წყალობის\" წინააღმდეგი იყო, მათ სურდათ მთელი ევროპისთვის ეჩვენებინათ, რომ იტალია დიდი და ძლიერი ქვეყანაა, რომელსაც ძალუძს სამხედრო ძალის საშუალებით დაიბრუნოს თავისი მიწები, და არა მარტო ვენეცია, არამედ სამხრეთ ტიროლიც.\n\nმაგრამ იტალიის რეგულარული არმია, რომელიც რიცხიბრივადაც და შეიარაღების ხარისხითაც აღემატებოდა იტალიაში ექსპედირებულ ავსტრიულ არმიას, სამარცხვინოდ დამარცხდა 1866 წლის 25 ივნისს კუსტოცასთან. გარიბალდი იძულებული იყო მიეტოვებინა თავისი პლაცდარმი და დაეცვა ლომბარდია. მაგრამ ავსტრიელებს იმდენად გაუჭირდათ პრუსიის ფრონტზე, რომ ლომბარდიას თავი დაანებეს და გარიბალდიმ ისევ შეუტია ტიროლს. იგი, როგორც ყოველთვის, წინ მიუძღოდა თავის მეომრებს  მიუწდომელ სიმაღლეებზე მოწინააღმდეგის გააფთრებული ცეცხლის მიუხედავად. მასთან გვერდი-გვერდ იბრძოდნენ მისი ორი ვაჟი და სიძე. გარიბალდიელებს ბრძოლა უხდებოდათ საუკეთესოდ გაწვრთნილ სამთო ალპიურ დივიზიასთან, ე.წ. \"კაიზერიაგერებთან\". გარიბალდის საუკეთესო მეომრები დაეცნენ ბრძოლებში, თვითონ გარიბალდი დაიჭრა, მაგრამ ისინი მაინც აგრძელებდნენ შეტევას იმ დროს, როდესაც ომის ბედი უკვე გადაწყვეტილი იყო. ავსტრიელებმა კუსტოცასთან გამარჯვების შემდეგ იტალიის ფლოტიც დაამარცხეს და თვითონ თავის მხრივ სასტიკად დამარცხდნენ პრუსიელებისგან 3 ივლისს სადოვთან (კენიგსგრეც-თან). პრუსიამ და ავსტრიამ 22 ივლისს დაიწყეს საზაო მოლაპარაკება. იტალია აღმოჩნდა სამარცხვინო მდგომარეობაში - მან პირწმინდად წააგო ომი დამარცხებულ ავსტრიასთან. იტალიის \"საამაყო\" არმიის ასეთი სწრაფი დამარცხება განაპირობა იმანაც, რომ ფრაგმენტებისაგან ახლად შეკოწიწებული ქვეყნის არმიაც ასევე ფრაგმენტალური იყო: მეთაურები - პიემონტელი მთავარსარდლები იყვნენ და მათ დაქვემდებარებაში მყოფი გენერლები კი - ზოგი ნეაპოლელები, ზოგი კი ყოფილი გარიბალდიელიბი, ისინი  ერთმანეთს არ ენდობოდნენ და უფრო ინტრიგებით იყვნენ დაკავებულნი, ვიდრე საერთო ტაქტიკის გამომუშავებით. უნდა აღინიშნოს, რომ პიემონტელი მთავარსარდლობა სწორედ ის გენერლები იყვნენ, რომლებიც წინანდელ ომებშიც და ახლაც გარიბალდის მიმართ მტრულად იყვნენ განწყობილი და აბუჩად იგდებდნენ მას, იმ დროს, როდესაც გარიბალდი იყო იტალიის ერთად-ერთი მეთაური, რომელიც ამ ომში წარმატებულად იბრძოდა. მათ დამარცხებას გარიბალდისთვის ალბათ კმაყოფილება უნდა მოეტანა, მაგრამ მისთვის უპირველესი იყო სამშობლოს წარუმატებლობის განცდა.\n\nძირითად ფრონტზე შექმნილმა მდგომარეობამ გარიბალდის გულისწყრომა გამოიწვია მთავარსარდლების მიმართ, მაგრამ ომის დროს იგი მკაცრად იცავდა სუბირდინაციას. როგორც კი მიიღო შტაბიდან ბრძანება თავისი ყველაზე დიდ არაკეთილმოსურნისგან გენერალ ლა-მარმორასგან დაედო ზავი და გამოეყვანა ჯარი ტიროლიდან, მან მიუხედავად იმისა, რიმ მისი მეომრები მიისწრაფოდნენ განემტკიცებინათ ლოკალური გამარჯვება,  შეაჩერა შეტევა და უპატაკა შტაბს: \"მე გემორჩილებით\".\n\nშეთანხმების თანახმად დაზავების შემდეგ ავსტრიამ გადასცა ვენეცია საფრანგეთს, და საფრანგეთმა თავის მხრივ გადასცა ის იტალიას. 1866 წლის 22 ოქტომბერს ვენეციაში ჩატარდა პლებისციტი, რომელმაც თითქმის ერთხმად დაადასტურა მოსახლეობის სურვილი შესულიყო იტალიის შემადგენლობაში. ვიტორიო-ემანუელე II ტრიუმფალურად შევიდა ვეიეციაში, გარიბალდი კი დაბრუნდა კაპრერაზე.\n\n== რომის საკითხის საბოლოო გადაწყვეტა ==\n1867 წელს გარიბალდი უკვე 60 წლის იყო. მაგრამ გარიბალდის ფეხ ქვეშ თითქოს მიწა იწოდა, მას არ შეეძლო უქმად ყოფნა. \"ჩემსა და რომს შორის... დადებულია ხეშეკრულება და მე რადაც არ უნდა დამიჯდეს შევასრულებ დანაპირებს\" — წერდა ის პროკლამაციებში. საარჩევნო კომპანიასთან დაკავშირებით მან წამოიწყო მოგზაურობა ქალაქიდან ქალაქში და ყველგან მოუწოდებდა ხალხს: \"რომი ჩვენი დედაქალაქია\", \"პაპი უზურპატორია\", \"რომში, რომში!\" იგი ქადაგებდა როგორც მოციქული და ხალხი როგორც წმინდანს ისე უსმენდა მას, ქალებს ბავშვები მიჰყავდათ მასთან დასალოცად, მისი მჭერმეტყველება აჯადოვებდა ხალხს. თვით გარიბალდი იმდენად გამსჭვალული იყო თავისი მისიის შეგრძნებით, რომ ირწმუნა, რომ მიზანი ადვილად მიღწევადია. მართლაც თანახმად 1864 წლის კონვენციისა, საფრანგეთის ჯარმა უკვე დატოვა რომი და ქალაქს მხოლოდ პაპის ჯარი იცავდა, რომლის დაძლევა გარიბალდის არ მიაჩნდა ძნელ საქმედ და თანაც რომაელი პატრიოტები მოსახლეობის აჯანყებას აპირებდნენ და გარიბალდისგან დახმარებას ელოდნენ.\n\nიტალიის მთავრობა ორჭოფულ მდგომარეობაში არმოჩნდა: იგი შებოჭილი იყო ნახსენები კონვენციით და პირდაპირ აფრთხილებდა გარიბალდის, რომ \"რომის საკითხი არ შეიძლება გადაწყდეს შეიარაღებული თავდასხმით პაპის ტერიტორიაზე, რადგან ეს აუცილებლად გამოიწვევს კონფლიკტს საფრანგეთთან\". ერთად-ერთი გამოსავალი მთავრობის თვალსაზრისით იყო პაპთან მშვიდობიანი შეთანხმება, მაგრამ პიუს IX კატეგორიულად წინააღმდეგი იყო ეკლესიის სამფლობელოს დათმობისა იტალიის სამეფოსთვის. იმ შემთხვევაში კი, თუ რომის მოსახლეობა თვითონ აჯანყდებოდა და ძალით აიძულებდა პაპს იტალიასთან შეერთებას, ვიტორიო-ემანუელე II შესძლებდა მათი მოთხოვნის დაკმაყოფილებას საფრანგეთთან დადებული კონვენციის დაურღვრვლად. მაგრამ  რომის მოსახლეობა სულაც არ მოელოდა რაიმე ხეირს პიემონტელ ხელისუფლებისგან და სუფთა პრაგმატიული თვალსაზრისით არ ისწრაფოდა სისხლი დაეღვარა.\n\nშექმნილ ვითარებაში გარიბალდის გულუბრყვილოდ სჯეროდა იტალიელთა სოლიდარობის და არ ეგონა, რომ მთავრობა მის მხარეზე არ დადგებოდა. იგი აქტიურად ემზადებოდა რომზე ლაშქრობისათვის — აგროვებდა ვოლონტიორებს, ყიდულობდა იარაღს და საფრანგეთის პროტესტს არავითარი ყურადღება არ მიაქცია, რითაც იტალიის მთავრობა უხერხულ მდგომარეობაში ჩააყენა. მთავრობა იძულებული გახდა დაეპატიმრებინა გარიბალდი, იძულებით თავისივე კუნძულ კაპრერაზე გადაეყვანა და სამხედრო გემებით მოეხდინა კუნძულის ბლოკირება. მაგრამ გარიბალდის შეჩერება მაინც ვერ მოხერხდა, მისი უფროსი ვაჟი მენოწი ვოლინტიორების რაზმის სათავეში შეიჭრა პაპის სახელმწიფოს ტერიტორიაზე. თვით გარიბალდიმ მოახერხა ბლოკირებული კუნძულიდან გაქცევა და ჩააღწია რომში. რატომღაც ის დარწმუნებული იყო, რომ საფრანგეთი, რომელმაც დიდი სისხლის ფასად დაიცვა იტალიის დამოუკიდებლობა 1859 წელს, არ მოახდენდა ინტერვენციას რომში.\n\nგარიბალდიმ ვოლონტიორთა შვიდ ათასიანი ლაშქრით დაიკავა რომის მისადგომები. ამ შვიდი ათასიდან სულ ცოტანი იყვნენ ჭეშმარიტი პატრიოტები, ძირითად მასას შეადგენდნენ უმუშევრები და ყოფილი პატიმრები, რომლების ფულადი ანაზღაურებით და მუქთი საკვებით იყვნენ დაინტერესებული. გარიბალდის იმედი ჰქონდა რომის მოსახლეობის საყოველთაო აჯანყებისა, მაგრამ აჯანყება არ მოხდა, იყო მხოლოდ პატრიოტთა ჯგუფების ცალკეული გამოსვლები, რომლებიც მაშინვე ჩახშული იყო. რაც შეეხება საფრანგეთს, ნაპოლეონ III-ს იმპერიული ლოგიკა მოითხოვდა, რომ კონვენციის დარღვევა აუცილებლად ყოფილიყო დასჯილი. ამიტომ ფრანგული ცხრა ათასიანი დივიზია, შეიარაღებული უახლესი იარაღით, რომლის ბრძოლაში გამოცდა აინტერესებდათ ფრანგ გენერლებს, დაუყოვნებლივ გადმოსხდა ჩევიტა-ვეკიაში და სწრაფი მარშით გაემართა რომისკენ. ფრანგული დივიზიის გამოჩენისთანავე ვოლონტიორების ნახევარზე მეტმა გაქცევით უშველეს თავს და დარჩენილი ძირითადი ბირთვი კი ჩაერთო უთანასწორო სასტიკ ბრძოლაში. გარიბალდი იმდენად სასოწარკვეთილი იყო, რომ ბრძოლის შუა ხაზზე სიკვდილს ეძებდა და ის თანაშემწეებმა ძალით გამოიყვანეს. მსხვერპლი პატრიოტებს შორის ძალიან დიდი იყო. ფრანგებს კი დანაკარგი ფაქტობრივად არ ჰქონიათ - მათი ახალი ტიპის იარაღი მართლაც \"სასწაულებს ახდენდა\". ეს უაზრო ბრძოლა მოხდა 1867 წლის 3 ნოემბერს და მის შემდეგ გარიბალდი ისევ დააკავეს და გადაიყვანეს კაპრერაზე შინაურ პატიმრობაში.\n\nგარიბალდის სასოწარკვეთილებას საზღვარი არ ჰქონდა. თავის წარუმატებლობაში იგი ადანაშაულებდა ყველას: მაძინის, პიუს IX-ს, ნაპოლეონ III-ს, მაგრამ მას აზრად არ მოსდიოდა, რომ ეღიარებინა თავისი წინდაუხედულობა და ეცნო, რომ თვითონ ჩააყენა ხალხი, რომელიც მას ენდო, გამოუვალ მდგომარეობაში. იმას კი მიხვდა, რომ გამარჯვებით რომში შესვლა მას აღარ ეწერა.\n\nსაერთაშორისო საზოგადოებამ დიდი თანაგრძნობა გამოხატა გარიბალდის მიმართ. ვიქტორ ჰიუგომ გულითადი ლექსები მიუძღვნა მას, საფრანგეთის ოპოზიციამ დემონსტრაციები მოაწყო თავისი მთავრობის მოქმედების საპროტესტოთ და გარიბალდისთვის სოლიდარობის გამოსახატავად. ვიტორიო-ემანუელე II-მ კი განაცხადა, რომ მისი გული მეფისა და მამისა განგმირულია, და ეს იყო უდიდესი უბედურება მის ცხოვრებაში.\nმინი|გარიბალდი 1870 წელს\n\nრომის პაპის ძალაუფლება საფრანგეთის მიერ მისი პოზიციის შეიარაღებული მხარდაჭერის შედეგად უფრო მეტად გამტკიცდა. 1869 წელს პიუს IX-მ დააპირა პაპის უცოდველობის დოგმატის მიღება. საფრანგეთი ამ დოგმატის მიღების წინააღმდეგი იყო და ამ მიზეზით ნაპოლეონ III-მ დააპირა პერსპექტივაში რომიდან თავისი ჯარის გამოყვანა, რის შედეგად იტალიის მთავრობას  რომის საკითხის გადაწყვეტის შანსი მიეცემოდა. მაგრამ ეს ყველაფერი გაცილებით უფრო სწრაფად მოხდა: ყველასთვის მოულოდნელად 1870 წლის 19 ივლისს ნაპოლეონ III-მ გამოუცხადა ომი პრუსიას და საფრანგეთის საექსპედიციო კორპუსი სასწრაფოდ გაწვეული იქნა რომიდან. შემდეგ კი იყო ფრანგების სედანთან დამარცხება და ნაპოლეონ III-ს დატყვევება და ტახტიდან გადაყენება და იტალიის მთავრობას მიეცა სრული შესაძლებლობა შეეყვანა ჯარი რომში. პიუს IX მაინც არ წავიდა კომპრომისზე ვიტორიო-ემანუელე II-სთან და მხოლოდ ხანმოკლე ბრძოლის შემდეგ გამოაცხადა კაპიტულაცია. 1870 წლის 2 ოქტომბერს რომში გაიმართა პლებისციტი, რომლის შედეგის საფუძველზე რომი იტალიას შეუერთდა და სახელმწიფო საბოლოოდ გაერთიანდა. მაგრამ პიუს IX -მ ამ ძალდატანებისთვის მაინც განკვეთა ეკლესიიდან ვიტორიო-ემანუელე II და ეს საკითხი საბოლოოდ გადაწყდა მხოლოდ 1929 წელს, როდესაც ვატიკანსა და იტალიის სახელმწიფოს შორის დაიდო \"ლატერანის ხელშეკრულება\".\n\nგარიბალდი, რომელმაც თითქმის მთელი ცხოვრება შეალია სამშობლოს გაერთიანებას, ჩამოცილებული აღმოჩნდა ამ პროცესს დამარგვინებელ ეტაპზე - მას არ მიეცა უფლება ჩასულიყო რომში. მისი ისტორიული მისია დამთავრებული იყო.\n\n== საფრანგეთისთვის ბრძოლა ==\n1866 წლის პრუსია-ავსტრიის ომში პრუსიის მორალური მხარდაჭერა ძალიან მალე გაუხდა ნაპოლეონ III-ს სანანებელი. გამარჯვებულმა პრუსიამ განდევნა ავსტრია გერმანული კავშირიდან, რომელიც ავსტრიის იმპერიის არეალს შეადგენდა, ჩამოაყალიბა ჩრდილოეთ — გერმანული კავშირი პრუსიის ჰეგემონიით და მხოლოდ დროის საკითხი იყო სამხრეთ გერმანიის სახელმწიფოების მიერთება და ერთიანი გერმანული კავშირის ჩამოყალიბება. საფრანგეთმა აღმოსავლეთ საზღვარზე მიიღო მილიტარიზირებული მზარდი ამბიციების მქონე გაერთიანებული სახელმწიფო, რომელიც მისთვის გაცილებით უფრო დიდ საშიშროებას წარმოადგენდა, ვიდრე დაბერებული ავსტრტრიული იმპერია. პრუსიის პრესტიჟი ევროპულ  \"კონცერტში\" ძალიან გაიზარდა, რადგან მის პოლიტიკას, როგორც შინაგანს, ისე საგარეოს, განაგებდა \"ჯადოქრის მოწაფე\" და \"მაგარი ბიჭი\" ოტო ფონ ბისმარკი.\n\nბისმარკის რთული დიპლომატიური მანიოვრების შედეგად 1870 წელს პრუსიის მეფის ვილჰელმ I-ს უახლოვესი ნათესავის კანდიდატურა იყო შერჩეული გამონთავისუფლებული ესპანეთის ტახტის დასაკავებლად. ცხადია, რომ საფრანგეთისთვის ეს მეტად არასასურველი იყო. ვილჰელმ I-მა, რომელსაც არ სურდა გართულებები საფრანგეთთან, განუმარტა საფრანგეთის ელჩს, რომ მან უკვე ურჩია თავის ნათესავს ამ შეთავაზებაზე უარის თქმა. ნაპოლეონ III-მ ეს განმარტება არ იკმარა და კატეგორიულად მოითხოვა იმის ოფიციალური დადასტურება, რომ ჰოენცოლერნების კანდიდატი არასოდეს დაიკავებდა ესპანეთის ტახტს, რითაც ძლიერ გაანაწყენა მოხუცი ვილჰელმ I.  ბისმარკმა ისარგებლა ამ წყენით და ნაპოლეონ III-ს ისეთი მკვახე უარით უპასუხა, რომ ის იძულებული გახდა \"სახის\" შესანარჩუნებლად პრუსიისთვის ომი გამოეცხადებინა. ეს ნაბიჯი საბედისწერო აღმოჩნდა ნაპოლეონ III-სთვის და საუბედურო მთელი ფრანგი ხალხისთვის.\n\nომი გამოცხადებული იყო 1870 წლის 15 ივლისს და დაწყებისთანავე ფრანგებისთვის წარუმატებლად წარიმართა. პრუსიელებმა შეაღწიეს საფრანგეთის ტერიტორიაზე და აგვისტოს ბოლოს სედანთან ალყაში მოაქციეს ფრანგული არმიის ძირითადი ძალები იმპერატორის მეთაურობით. 1 სექტემბერს საფრანგეთის სარდლობა იძულებული იყო კაპიტულაცია გამოეცხადებინა და თვით ნაპოლეონ III ჩაბარდა ტყვედ ვილჰელმ I-ს. როდესაც პარიზში ცნობილი გახდა სედანის კატასტროფის შესახებ, გაუქმდა მეორე იმპერია, გამოცხადდა რესპუბლიკა, და გაგრძელდა თავდაცვითი ომი პრუსიელების წინააღმდეგ, რომლებიც უკვე პარიზს ემუქრებოდნენ. შეიქმნა \"ეროვნული თავდაცვის კავშირი\", და მასში დიდ როლს თამაშობდნენ გარიბალდის \"ათასის\" აქტიური მონაწილეები რომლებმაც საფრანგეთის რესპუბლიკის სახელით მიმართეს თხოვნით გარიბალდის, როგორც \"მსოფლიოში აღიარებულ უდიდეს გმირს\" და \"უძლეველ სარდალს\" ჩასდგომოდა სათავეში  საფრანგეთის ჯარს და დაეცვა რესპუბლიკა აგრესორისაგან.\n\nგარიბალდი რომზე ლაშქრობის კრახით დამთავრების შემდეგ უკვე სამი წელი იმყოფებოდა შინაურ პატიმრობაში თავის საკუთარ პაწაწინა კუნძულ კაპრერაზე, სადაც ეწეოდა მრავალდარგობრივ მეურნეობას და მიღებული მოსავლით არჩენდა თავის გაზრდილ ოჯახს. ჯანმრთელობა მას საკმაოდ შერყეული ჰქონდა, არტრიტის ხშირი და მძიმე შეტევების შედეგად მას მოძრაობაც კი უჭირდა.\n\n1870 წლის 15 სექტემბერს კაპრერაზე ჩავიდა გარიბალდის \"ათასის\" ერთ-ერთი აქტივისტი ფრანგი გენერალი ბორდონე და სთხოვა გარიბალდის ფრანგი ხალხის დახმარება და გარიბალდი უყოყმანოდ გაყვა მას. 7 ოქტომბერს იგი უკვე მარსელში იყო, სადაც მას უდიდესი აღტაცებით შეხვდნენ - ნიცელი გარიბალდი მარსელელებმა თანამემამულედ მიიჩნიეს. \"მე ჩამოვედი, რომ შევწირო საფრანგეთს ის, რაც ჩემგან დარჩა\" — განუცხადა მან დამხვედრ საზოგადოებას. მაგრამ როდესაც გარიბალდი ტურში ჩავიდა, სადაც დროებითი რესპუბლიკური მთავრობის რეზიდენცია იყო, მას საკმაოდ ცივად შეხვდნენ. გარდა მცირერიცხოვანი მემარცხენეებისა ფრანგი პოლიტიკოსები და მით უმეტეს სამხედროები გარიბალდის ფრანგების მოწინააღმდეგედ მიიჩნევდნენ. გარიბალდი კი თავის მხრივ მტრად მხოლოდ ნაპოლეონ III-ს მიიჩნევდა, ფრანგი ხალხი კი მისთვის სათაყვანებელი იყო. ალბათ ამიტომ მისი დახმარება ზრდილობისთვის იყო მიღებული. მას დაევალა სახალხო ლაშქრისგან და უცხოელი ვოლონტიორებისაგან ჯარის ჩამოყალიბება და ბურგუნდიის დაცვა. ვოლონტიორებს შორის იყვნენ პოლონელები, უნგრელები, ესპანელები და იტალიელებიც.\n\nუნდა ითქვას, რომ იტალიელები საკმაოდ არაერთგვაროვნად შეხვდნენ გარიბალდის გადაწყვეტილებას ებრძოლა საფრანგეთისვის რომის 1867 წლის ამბების შემდეგ, ჩათვალეს, რომ ეს უსაქმური, მოწყენილი მოხუცის ახირებაა. მიუხედავად ასეთი აზრისა მაძინიმ ასე დაარიგა თავისი მიმდევრები: \"რადგან მაინც მიდიხართ, დაამტკიცეთ, რომ ღირსი ხართ იტალიელები გერქვათ ... და თუ დაიმსახურებთ საფრანგეთის მადლიერებას, იმედია გარიბალდი გაიხსენებს ნიცას\". გარიბალდი თავის მხრივ აპირებდა ფრანგი ხალხისთვის და რესპუბლიკისთვის ებრძოლა უანგაროდ და დიდსულოვნად ყოველგვარი ანაზღაურების და ანგარიშსწორების გარეშე.\n\nგარიბალდიმ მართლაც მოახერხა ჯანმრთელობის ცუდი მდგომარეობის მიუხედავად (მისი შტაბი ლაზარეთს წააგავდა, და ფრონტზე გადაადგილება მას ორთვალათი უხდებოდა) რეზერვისტებისა და ვილინტიორებისაგან შემდგარი იმპროვიზებული არმიის საუკეთესოდ ორგანიზება. მას მხარში ედგნენ მისი ვაჟები მენოწი და რიჩოწი, რომლებმაც ბრწყინვალე ოფიცრებად გამოიჩინეს თავი და უსასტიკესი ზამთრის პირობებში მაღალმთიან ვიგეზებში მათ წარმატებული სამხედრო ოპერაციები ჩაატარეს, რითაც დაიმსახურეს ტურის მთავრობის აღიარება და მადლიერება და ... ბისმარკის დიდი გულისწყრომა: \"ეს გარიბალდი უნდა ცოცხალი ჩავიგდოთ ხელში, ჩავსვათ გალიაში და ზედ დავაწეროთ — იტალიური უმადურობა\".\n\nმინი|საფრაგეთში გარიბალდის მეტსახელი \"თავისუფლების ლომი\" იყო\nგარიბალდის დატყვევება გერმანელებმა ვერ მოახერხეს, სამაგიეროდ იანვრის ბოლოს პარიზი აიღეს და 2 მარტს ვერსალში საფრანგეთის მთავრობას მძიმე და დამამცირებელი საზავო ხელშეკრულება მოახვიეს თავზე, რომლის თანახმად ელზასი და ლოტარინგია გადაეცა გერმანიას და საფრანგეთს დაევალა დიდი კონტრიბუციის გადახდა.\n\nსაზავო ხელშეკრულების თანახმად საფრანგეთში ჩატარდა საკანინმდებლო ორგანის არჩევნები. მიუხედავად იმისა, რომ გარიბალდი არ იყო წარდგენილი კანდიდატად, იგი აირჩიეს დეპუტატად რამდენიმე დეპარტამენტში, მათ შორის პარიზში და ნიცაში. გარიბალდი ჩავიდა ასამბლეის სხდომაზე ბორდოში, მიუხედავად იმისა, რომ წინასწარ დაწერა თხოვნა გადადგომის შესახებ, რადგან მიაჩნდა, რომ მას როგორც უცხოელს არ ჰქონდა უფლება გადაეწყვიტა საფრანგეთის შინაგანი პრობლემები, მაგრამ მას სურდა მიემართა გამოსათხოვებელი სიტყვით საფრანგეთისთვის და ჩაებარებინა თავისი არმიის დაღუპული და დაჭრილი მეომრების და მათი ოჯახების ბედი რესპუბლიკური სამშობლოსთვის. ასამბლეის სხდომაზე გარიბალდი მივიდა ვიქტორ ჰიუგოსთან ერთად. მემარცხენე დეპუტატებმა მას ოვაცია მოუწყეს, სამაგიეროდ მემარჯვენეებმა, რომლებიც დიდ უმრავლესობას წარმოადგენდნენ, დაცინვები და შეურაცხყოფები დააყარეს მას. გარიბალდის წითელმა ხალათმა, პონჩომ და ფართოფარფლებიანმა ქუდმა უდიდესი გაღიზიანება გამოიწვია მათში, რადგან კონსერვატორებისთვის და კლერიკალებისთვის, რომლებიც დეპუტატების უმრავლესობას წარმოადგენდნენ, გარიბალდი იყო \"წითელი, რევოლუციონერი, ანტიპაპისტი\" და ა. შ, ე. ი ყველაფერი იმის განსახიერება, რაც მათ აშინებდათ და რაც მათ სძულდათ.  ასამბლეაზე სიტყვით გამოსვლის უფლება გარიბალდის  არ მისცეს, იგი ფაქტობრივად გააძევეს, ამიტომ მან მემარცხენე დეპუტატების თანხლებით ეფექტურად დასტოვა სხდომა და იმავე საღამოს გაემგზავრა საფრანგეთიდან.\n\nემილ ზოლია, რომელიც იმ დროს ახალგაზრდა რადიკალური ორიენტაციის ჟურნალისტი იყო, ასე აღწერა ეს სიტუაცია; \"თავმჯდომარემ ილიუზიონისტივით მარჯვედ დახურა სხდომა, ამ ბატონებს არაფერი ესაქმებოდათ მოხუცთან, რომელმაც ახლახან დაამარცხა პრუსიელები საფრანგეთისთვის ბრძოლაში. მათ ხომ შიშის ოფლი ასხავდათ მაშინ, როდესაც გარიბალდი შიშველ მკერდს უშვერდა მტრის ტყვიებს. დაე გაეთრიოს ის, დასისხლიანებული და დაჩეხილი, და ნუ გვაბეზრებს თავს თავისი გმირობით! გესმით თუ არა თქვენ, ბატონებო, რომ საფრანგეთისთვის სირცხვილი იქნებოდა უმადურობის გამოჩენა ამ თავისუფლების ჯარისკაცის მიმართ. ზრდილობიანი მაინც ვიყოთ, თუ არ შეგვიძლია ვიყოთ დიადი!\"\n\nროგორც ზემოდ ავღნიშნეთ, ემილ ზოლიას პოზიციას მხოლოდ უმცირესობა იზიარებდა. ფრანგების ამ უდიდესი ეროვნული დამცირების პერიოდში ალბათ მხოლოდ გიგანტებს შეეძლოთ უცხოელი გმირის სათანადოდ შეფასება. ასამბლეის შემდეგ სხდომაზე ვიქტორ ჰიუგო შეეცადა სამართლიანობის აღდგენას: \"არცერთმა სახელმწიფომ არ დაიცვა საფრანგეთი ... მხოლოდ ერთმა ადამიანმა გააკეთა ეს — გარიბალდიმ. თქვენ არ მოუსმინეთ გარიბალდის, ახლა არ მისმენთ მე\". მემარჯვენე უმრავლესობამ ჰიუგოსაც ობსტრუქცია მოუწყო და დიდმა მწერალმა პროტესტის ნიშნად დატოვა ასამბლეა.\n\nგარიბალდი დაბრუნდა კაპრერაზე 1871 წლის 18 თებერვალს და ცოტა ხანში 24 მარტს მიიღო კიდევ ერთი მიმართვა დახმარების თხოვნით, ამჯერად პარიზის კომუნის ცენტრალური კომიტეტისაგან. ამ თხოვნაზე გარიბალდიმ ავადმყოფობის მიზეზით უარით უპასუხა. მაგრამ აქ მარტო ავადმყოფობაში არ იყო საქმე. მიუხედავად იმისა, რომ იგი მთელი გულით უთანაგრზნობდა კომუნარებს: \"ისინი მარტონი იყვნენ, ... ამ ტირანიის, სიცრუის, უნამუსობის და უზნეობის ჟამს, მათ აიტაცეს სიმართლის და სამართალის წმინდა ალამი და ამ ალამში გახვეულნი დაიღუპნენ\" — ასე დაწერა გარიბალდიმ მოგვიანებით კომუნარების დაღუპვის შემდეგ. მაგრამ იმის გამო, რომ კომუნარების ბრძოლა იყო სამოქალაქო ომი ფრანგებისა ფრანგების წინააღმდეგ, მას როგორც უცხოელს, არ უნდოდა ჩარეულიყო. გარიბალდი მთელი ცხოვრება იბრძოდა ტირანებისა და ოკუპანტების წინააღმდეგ და ყოველთვის წინააღმდეგი იყო ძმათამკვლელი სამოქალაქო ომებისა.\n\n1870-1871 წლის საფრანგეთ-პრუსიის ომი უკანასკნელი იყო გარიბალდის ცხოვრებაში, ამის შემდეგ ის უკვე შეურიგდა სიბერეს და ცხოვრების უკანასკნელი ათი წელი გაატარა კაპრერაზე ოჯახურ წრეში.\n\n== სიცოცხლის ბოლო წლები ==\nმინი|გარიბალდი კაპრერაზე\n1871 წლის მარტში საფრანგეთიდან დაბრუნების შემდეგ მოხუცი გარიბალდი საბოლოოდ შეეგუა წყნარ ცხოვრებას თავის გაზრდილ ოჯახთან ერთად საკუთარ მამულში კუნძულ კაპრერაზე. მწვავე არტრიტი მას ძალიან ურთულებდა ცხოვრებას, გამწვავების პერიოდებში ის ლოგინს იყო მიჯაჭული. მას ერთგულად უვლიდა მისი მეუღლე ფრანჩესკა, რომელმაც 1873 წელს უკვე მესამე შვილი - ვაჟი გაუჩინა მოხუცს. გარიბალდის ბედნიერებას საზღვარი არ ჰქონდა, მაგრამ მოღვაწეობისადმი ლტოლვა მასში ისევ ძლიერი იყო.\n\n1872 წელს ბოლონიაში გაიმართა სოციალისტური ინტერნაციონალის რეგიონალური კონგრესი, რომელიც ძალიან დაინტერესებული იყო გარიბალდის მხარდაჭერაში, მაგრამ გარიბალდიმ მთელი თავისი ცხოვრების გამოცდილებიდან გამომდინარე უარყო სოციალური რევოლუციის იდეა და მხარი დაუჭირა სოციალური კომპრომისის ზნეობრივ პოზიციას, რითაც ინტერნაციონალის ლიდერების დაძრახვა გამოიწვია. გარიბალდი არ სცნობდა კლასობრივი ბრძოლის სამართლიანობას, მისთვის არსებობდა მხოლოდ ერის ინტერესები და სიკეთისა და ბოროტების ურთიერთობის პრინციპი. იგი თვლიდა, რომ თანამედროვე მსოფლიოში იმდენი უბედურებაა: შიმშილი, ეპიდემიები, სტიქიური უბედურებები, ხალხის გაუნათლებლობა, ხელისუფალთა არაკეთილსინდისიერება და ა. შ. მისი სიტყვებით ატმოსფერო ჯერ არ განწმენდილა ომებში დაღუპული ადამიანების გახრწნილი გვამების სიმყრალისაგან და ხალხი კი ისევ იარაღდება ახალი ბრძოლებისთვის. გარიბალდი მივიდა იმ რწმენამდე, რომ კაცობრიობის ცივილიზაციის მწვერვალი მშვიდობაა და აღმშენებლობა. იმ პერიოდში იტალიაში აღინიშნებოდა მოსახლეობის სწრაფი ზრდა  და მასიური ემიგრაციის თავიდან ასაცილებლად მან შეადგინა და შესთავაზა პარლამენტს პროექტები რომის დაბლობის ირიგაციის და მელიორაციის და  აგრეთვე სარდინიის აუთვისებელი მიწების კოლონიზაციის შესახებ. მან აგრეთვე შესთავაზა პარლამენტს შემდეგი შინაარსის კანონპროექტი: მანამ არ იქნება დაძლეული ფინანსური დეპრესია, დაინიშნოს სამთავრობო ჯამაგირების და პენსიების ზედა ზღვარი. ამ მიზეზით მან უარი სთქვა მთავრობის მიერ მისთვის დანიშნულ საკმაოდ სოლიდურ რენტაზე და პენსიაზე \"იტალიელი ხალხის მადლობის ნიშნად\" (მართალია, ორი წლის შემდეგ, როდესაც მთავრობის სათავეში მისი \"ათასის\" მოღვაწეები იყვნენ, გარიბალდიმ აიღო ეს თანხა, რადგან მას უფროსი ვაჟების ვალები ჰქონდა გასასტუმრებელი).\n\nსაერთაშორისო პოლიტიკის დარგშიც ჰქონდა გარიბალდის შეთავაზებები. 1872 წელს მან შეადგინა შემდეგი მოწოდება, რომლითაც მიმართა ბისმარკს, როგორც იმ დროის ყველაზე ავტორიტეტულ პოლიტიკისს: \"უნდა შეიქმნას საერთაშორისო არბიტრაჟი, რომელიც იმუშავებს ჟენევაში და დაადგენს, რომ:  1.ხალხთა შორის ომი დაუშვებელია; 2.ყველა უთანხმოება ქვეყნებს შორის უნდა გადაწყდეს არბიტრაჟის საშუალებით\". \"რკინის კანცლერმა\", ბუნებრივია, ამ მიმართვაზე გარიბალდის პასუხი არ გასცა.\n\n1879 წელს გარიბალდიმ გამოაქვეყნა \"მანიფესტი იტალიელებისადმი\", სადაც აღნიშნავდა, რომ იტალიის იმდროინდელი მთავრობა გამოხატავდა მხოლოდ უმცირესობის ინტერესებს და ამიტომ მას უნდა დაუპირისპირდეს \"დემოკრატიის ფასცია\". ამისთვის მას ექსტრემიზმში დასდეს ბრალი.\n\nძალიან საინტერესოა გარიბალდის პოლიტიკური ანდერძი, რომელიც მან 1871 წლის დეკემბერში შეადგინა. ამ ანდერძში მან ხაზი გაუსვა იმ გარემოებას, რომ იმ ეტაპზე ყველაზე მთავარი იყო ძლიერი იტალიის ჩამოყალიბება დანტეს სიტყვებით რომ ითქვას თუნდაც ეშმაკთან შეკვრის ფასად (გულისხმობდა მონარქიას) და უდრეკი რესპუბლიკელები კი მხოლოდ ავნებენ იტალიას. მხოლოდ მაშინ, როდესაც იტალია ჭეშმარიტად თავისუფალი და ძლიერი გახდება, უნდა ჩამოყალიბდეს რესპუბლიკა. პარლამენტარები კი თავისი გამაბრუებელი ლაყბობით  დაღუპვამდე მიიყვანენ იტალიას, ამიტომ საჭიროა იტალიელებს შორის შერჩეული იყოს ყველაზე წესიერი კაცი და დაინიშნის ის დროებით დიქტატორად და ეს დიქტატურა გაგრძელდეს მანამდე, სანამ იტალიელ ხალხს აღარ დაემუქრებიან ძლიერი მეზობლები. მხოლოდ ამის შემდეგ დიქტატურა უნდა შეიცვალოს ჭეშმარიტი რესპუბლიკური მთავრობით. \nმინი|მარცხნივ|გარიბალდის მემორიალური ქვა ნიცის სასაფლაოზე.\nსაგულისხმოა XIX საუკუნის 80-იანი წლების დასაწყისში საფრანგეთ — იტალიის ურთიერთობა. ამ პერიოდში ხდებოდა ევროპის უძლიერესს ქვეყნებს შორის კოლონიალური სამფლობელოების განაწილების დასრულება. ახლადჩამოყალიბებულ იტალიის სამეფოს უკვე გაეღვიძა მადა კოლონიების შეძენაზე და მას პრეტენზია ჰქონდა ტუნისზე, რომელიც სიცილიასთან თითქმის მოსაზღვრეა და იქ ძალიან ბევრი იტალიელი სახლობდა. მაგრამ საფრანგეთმა, რომელმაც უკვე სული მოითქვა პრუსიასთან დამარცხების შემდეგ და რომელსაც უკვე ჰქონდა საკმაოდ ვრცელი კოლონიები არა მარტო აფრიკაში, ტუნისიც დაიმორჩილა და არაფრად ჩააგდო იტალიის პრეტენზიები. ამან იტალიაში დიდი აღშფოთება გამოიწვია, დაიწყო ანტიფრანგული ისტერია, აგორდა შოვინისტური ტალღა. ამის ორგანიზატორი იყი მაშინდელი შინაგან საქმეთა მინისტრი კრისპი, რომელიც 1860 წელს იყო გარიბალდის \"ათასში\" მთავარი თანაშემწე, ახლა კი ცდილობდა შეექმნა წინაპირობა იტალიის მძლავრ იმპერიალისტურ სახელმწიფოდ გადასაქცევად. მისი შემწეიბით გარიბალდი აქტიურად ჩაერთო ამ თამაშში: \"მე სიხარულით დავთმობდი ცხოვრების დარჩენილ ნაწილს, ოღონდ იტალია არავინ შეურაწცხოს\" — წერდა ის. გარიბალდის ხმამ იტალიის იმპერიალიზმის აღმოცენას შემატა კეთილშობილი დემოკრატიული ელფერი და წარმოადგინა ის არა როგორც სახელმწიფოებრივი მოთხოვნა სხვა სახელმწიფოების მოთხოვნის მაგვარად, არამედ როგორც გაუბედურებული ერის უფლებების დაცვა.\n\nპრესა მრავალჯერ იმეორებდა გარიბალდის განცხადებას, რომელშიც ის უბრუნდებოდა თავის დაკარგულ სამშობლოს ნიცას და აყენებდა კორსიკის საკითხს, რომელიც აგრეთვე მისი აზრით უნდა დაბრუნებოდა იტალიას.\n\n1882 წლის გაზაფხულზე სიცილიაში მოხდა \"სიცილიის სერობის\" 600 წლისთავის დიდი ზარ-ზეიმით აღნიშვნა. სამოცდათხუთმეტი წლის გარიბალდი, მიუხედანად ჯანმრთელობის უმძიმესი მდგომარეობისა ამ ზეიმზე დასასწრებათ ჩავიდა სიცილიაში, სადაც მას აღფრთოვანებით შეხვდნენ. მაგრამ ამ მოგზაურობის შედეგად გარიბალდის ავადმყოფობა მკვეთრად გამწვავდა და იმავე 1882 წლის 2 ივნისს იგი გარდაიცვალა. მთელ იტალიაში გამოცხადდა ეროვნული გლოვა. მსოფლიოს ყველა გაზეთმა პირველ გვერდზე გამოაცხადა გარიბალდის გარდაცვალების შესახებ. საფრანგეთში პარლამენტის სხდომა დაიხურა გლოვის ნიშნად. დაკრძალეს გარიბალდი თავის მამულში კაპრერაზე უდიდესი პატივით.\n\n== ქორწინება და შვილები ==\n* ანიტა დ`ანინას რიბეირა და სილვა (1821-1849)\n** მეტოწი გარიბალდი (1840-1903)\n** როზიტა გარიბალდი (1843-1845)\n** ტერეზა გარიბალდი (1845-?)\n** რიჩოწი გარიბალდი (1847-1924)\n* ჯუზეპინა რაიმონდი\n* ფრანჩესკა არმოზინო +1923\n** კლელია გარიბალდი (1871-1954)\n** მანლიო გარიბალდი (1873-1900)\n\n== ლიტერატურა ==\n* \"ჯუზერე გარიბალდი\", მაქს პოლო, 1998 როსტოვი \"ფენიქსი\".\n* ენციკლოპედია \"ევროპის ყველა მონარქი\", კონსტანტინე რიჟოვი, 1999, მოსკოვი, \"ვეჩე\".\n* \"კაიზერები\", ანტონ შინდლინგი და ვალტერ ციგლერი, 1997, როსტოვი \"ფენიქსი\".\n*''კიღურაძე გ''., ქსე, ტ. 2, გვ. 701, თბ., 1977\n\n== რესურსები ინტერნეტში ==\n\n* Garibaldi & the Risorgimento \n* The Giuseppe Garibaldi Foundation\n* 1867 Caricature of Garibaldi by André Gill\n\n==სქოლიო==\n\n\n\nკატეგორია:იტალიის ეროვნული გმირები\nკატეგორია:დაბადებული 4 ივლისი\nკატეგორია:დაბადებული 1807\nკატეგორია:გარდაცვლილი 2 ივნისი\nკატეგორია:გარდაცვლილი 1882", "url": "https://ka.wikipedia.org/wiki/ჯუზეპე_გარიბალდი", "length": 83879}
{"id": "1847", "title": "ჟღენტი", "text": "საკუთარი სახელი '''ჟღენტი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე ჟღენტი — რეჟისორი, სცენარისტი, პოლიტიკოსი\n* ალექსი ჟღენტი — რუსეთის იმპერიის არმიის გენერალ-მაიორი\n* ანა ჟღენტი — თერაპევტი\n* ბაგრატ ჟღენტი — სამხედრო პირი\n* ბესარიონ ჟღენტი — კრიტიკოსი, ლიტერატურათმცოდნე\n* დავით ჟღენტი — სახელმწიფო მოხელე, პოლიტიკოსი\n* ვიქტორ ჟღენტი — პოლიტიკოსი, ჟურნალისტი\n* ვლადიმერ ჟღენტი — პათოლოგ-ანატომი\n* თენგიზ ჟღენტი — რევოლუციური მოძრაობის მონაწილე საქართველოსა და უკრაინაში\n* ლეონტი ჟღენტი — პოლიტიკოსი, ჟურნალისტი\n* მამული ჟღენტი — ინჟინერი, პოლიტიკოსი\n* პეტრე ჟღენტი — ეკონომისტი\n* სერგი ჟღენტი — ენათმეცნიერი\n* სულიკო ჟღენტი — კინოდრამატურგი\n* ტარიელ ჟღენტი — სპორტსმენი (სასტენდო და ტყვიის სროლა)\n* შალვა ჟღენტი — გენერალ-მაიორი\n\n\n\nკატეგორია:ჟღენტები\nკატეგორია:ქართული გვარები", "url": "https://ka.wikipedia.org/wiki/ჟღენტი", "length": 806}
{"id": "1848", "title": "ანა ჟღენტი", "text": "'''ანა ჟღენტი''' (დ. 4 ივნისი, 1895, სოფ. ქვაციხე, ახლანდელი ჭიათურის რ-ნი ― გ. 12 ივნისი, 1976, თბილისი) — ქართველი მეცნიერი-თერაპევტი და პედაგოგი, მედიცინის მეცნიერებათა დოქტორი (1956), პროფესორი (1956), საქართველოს მეცნიერების დამსახურებული მოღვაწე (1961). ლიტერატურის კრიტიკოსის ბესარიონ ჟღენტის და.\n\n== ბიოგრაფია ==\nანა ჟღენტმა 1924 წელს დაამთავრა თბილისის სახელმწიფო უნივერსიტეტის (თსუ) სამკურნალო ფაკულტეტი (პირველი გამოშვება). 1957–1973 წლებში განაგებდა თბილისის სახელმწიფო სამედიცინო ინსტიტუტის (ამჟამად თბილისის სახელმწიფო სამედიცინო უნივერსიტეტი) შინაგან სნეულებათა პროპედევტიკის კათედრას. აღზარდა ქართველ თერაპევტთა მრავალი თაობა. \n\nჟღენტი შეისწავლიდა ბორჯომის მინერალური წყლის სამკურნალო თვისებებს, ქართულ კერძებში გამოყენებულ გემოს მიმცემ ნივთიერებებს და ქართული ღვინოების მოქმედებას კუჭ-ნაწლავის ტრაქტზე, ღვიძლზე, სანაღვლე გზებზე და გულსისხლძარღვთა სისტემის მუშაობაზე. საქართველოში პირველმა აღწერა ფასციოლოზის შემთხვევა. დაჯილდოებულია შრომის წითელი დროშის ორდენითა და მედლებით.\n\nდაკრძალულია თბილისში, საბურთალოს საზოგადო მოღვაწეთა პანთეონში.\n\n== ლიტერატურა ==\n\n\n\n\nკატეგორია:ქართველი ექიმები\nკატეგორია:ქართველი პედაგოგები\nკატეგორია:შრომის წითელი დროშის ორდენის კავალრები\nკატეგორია:დაბადებული 4 ივნისი\nკატეგორია:დაბადებული 1895\nკატეგორია:გარდაცვლილი 12 ივნისი\nკატეგორია:გარდაცვლილი 1976\nკატეგორია:საბურთალოს პანთეონში დაკრძალულები\nკატეგორია:თბილისის სახელმწიფო უნივერსიტეტის კურსდამთავრებულები\nკატეგორია:ჭიათურის მუნიციპალიტეტში დაბადებულები\nა", "url": "https://ka.wikipedia.org/wiki/ანა_ჟღენტი", "length": 1456}
{"id": "1849", "title": "სერგი ჟღენტი", "text": "'''სერგი  მიხეილის ძე ჟღენტი''' (დ. 30 მაისი, 1912, ქვენობანი, ამჟამად ჩოხატაურის მუნიციპალიტეტი ― გ. 11 ოქტომბერი, 1963, თბილისი) — ქართველი საბჭოთა ენათმეცნიერი. ფილოლოგიის მეცნიერებათა დოქტორი (1949), პროფესორი (1950). \n\n==ბიოგრაფია==\nსერგი ჟღენტი იყო ქართული ენის კათედრის გამგე ქუთაისის პედაგოგიურ ინსტიტუტში 1937-1941 წლებში, თბილისის სახელმწიფო უნივერსიტეტის პრორექტორი სამეცნიერო დარგში 1950-1962 წლებში. განაგებდა იკვლევდა ქართველური ენების სტრუქტურისა და ფონეტიკის თეორიულ საკითხებს. აღსანიშნავია მისი თანამედროვე ექსპერიმენტული მეთოდებით შესრულებული გამოკვლევები ქართველური ენების ფონეტიკაში. ჟღენტმა შეისწავლა ქართული სალიტერატურო ენის აქცენტუაცია, მნიშვნელოვანი წვლილი შეიტანა საქართველოში ლოგოპედიის დამკვიდრებასა და განვითარებაში.\n\n==ლიტერატურა==\n\n\n\n\nკატეგორია:ქართველი ენათმეცნიერები\nკატეგორია:დაბადებული 1912\nკატეგორია:გარდაცვლილი 1963\nკატეგორია:ჩოხატაურის მუნიციპალიტეტში დაბადებულები\nს", "url": "https://ka.wikipedia.org/wiki/სერგი_ჟღენტი", "length": 904}
{"id": "1851", "title": "რუბინშტეინი", "text": "საკუთარი სახელი '''რუბინშტეინი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ანტონ რუბინშტეინი - რუსი პიანისტი, კომპოზიტორი, დირიჟორი, პედაგოგი და საზოგადო მოღვაწე\n* არტურ რუბინშტეინი - პოლონელი პიანისტი\n* მარკ რუბინშტეინი - საბჭოთა გეოლოგი\n* ნიკოლოზ რუბინშტეინი - რუსი პიანისტი, დირიჟორი, პედაგოგი და საზოგადო მოღვაწე\n* სერგეი რუბინშტეინი - საბჭოთა ფსიქოლოგი", "url": "https://ka.wikipedia.org/wiki/რუბინშტეინი", "length": 372}
{"id": "1852", "title": "მარკ რუბინშტეინი", "text": "'''მარკ მიხეილის ძე რუბინშტეინი''' (დ.  26 ნოემბერი   <small>[ძვ. სტ. 13 ნოემბერი]</small>, 1915, თბილისი, საქართველო, — გ. 29 ივნისი, 1978, იქვე]) — საბჭოთა გეოლოგი, საქართველოს სსრ მეცნიერებათა აკადემიის წევრ-კორესპონდენტი (1974), გეოლოგიის მინერალოგიურ მეცნიერებათა დოქტორი (1967), პროფესორი (1968). სკკპ წევრი 1944-იდან. 1938 წელს დაამთავრა ს. კიროვის სახელობის საქართველოს ინდუსტრიული ინსტიტუტი. 1945-იდან მუშაობდა საქართველოს სსრ მეცნიერებათა აკადემიის ა. ჯანელიძის სახელობის გეოლოგიის ინსტიტუტში, სადაც 1954-1955 ხელმძღვანელობდა პეტროგრაფიის განყოფილებას, 1955-იდან — ქანების აბსოლუტური ასაკის ლაბორატორიას. 1969-1976 იყო ამავე ინსტიტუტის დირექტორის მოადგილე სამეცნიერო დარგში. პედაგოგიურ მოღვაწეობას ეწეოდა ვ. ი. ლენინის სახელობის საქართველოს პოლიტექნიკურ ინსტიტუტში (1944–1954) და თბილისის სახელმწიფო უნივერსიტეტში (1954-იდან).\n\nრუბინშტეინის შრომები ძირითადად შეეხება აბსოლუტური გეოქრონოლოგიის, სეისმოტექტონიკის, რეგიონული გეოლოგიის საკითხებს. საქართველოს სსრ სახელმწიფო პრემია (1973). დაჯილდოებულია „საპატიო ნიშნის“ ორდენით და მედლით.\n\n==ლიტერატურა==\n\n\n\n\nკატეგორია:ქართველი გეოლოგები\nკატეგორია:საქართველოს მეცნიერებათა ეროვნული აკადემიის წევრ-კორესპონდენტები\nკატეგორია:საქართველოს ინდუსტრიული ინსტიტუტის კურსდამთავრებულები", "url": "https://ka.wikipedia.org/wiki/მარკ_რუბინშტეინი", "length": 1232}
{"id": "1853", "title": "ოსნაბრიუკი", "text": "'''ოსნაბრიუკი''' — ქალაქი გერმანიაში, ქვემო საქსონიის მხარეში. 164.453  ათ. მცხოვრებით (2004). ნავსადგური შუა გერმანიის არხის განშტოებაზე. მეტალურგიული, მანქანათსაშენი, საფეიქრო მრეწველობა.\n\n==რესურსები ინტერნეტში==\n\n\n* \n\n\n\n\nკატეგორია:გერმანიის ქალაქები", "url": "https://ka.wikipedia.org/wiki/ოსნაბრიუკი", "length": 253}
{"id": "1854", "title": "ოლდენბურგი", "text": "'''ოლდენბურგი''' () — ქალაქი გერმანიაში, ქვემო საქსონიის მხარეში, მდინარე ჰუნტეს (ვეზერის შენაკადი) ნაპირზე, ჰუნტე-ემსის არხთან. 2016 წლის მდგომარეობით ქალაქის მოსახლეობა შეადგენდა 165,711  ადამიანს. სატრანსპორტო კვანძი. სამრეწველო ცენტრი. მანქანათსაშენი, კვების, საფეიქრო, მინის, ხის დასამუშავებელი მრეწველობის საწარმოები. საქონლით ვაჭრობის ცენტრი. ადმინისტრაციული აკადემია, პედაგოგიური და პოლიტექნიკური ინსტიტუტები. არის ბოტანიკური ბაღი.\n\n==რესურსები ინტერნეტში==\n* Official city website\n \n\n==სქოლიო==\n\n\nკატეგორია:გერმანიის ქალაქები", "url": "https://ka.wikipedia.org/wiki/ოლდენბურგი", "length": 534}
{"id": "1855", "title": "ჰანოვერი", "text": "'''ჰანოვერი''' — ქალაქი გერმანიაში, ქვემო საქსონიის მხარის ადმინისტრაციული ცენტრი, საერთაშორისო მნიშვნელობის სარკინიგზო და საავტომობილო გზების კვანძი. ნავსადგური შუა გერმანიის არხისა და მდინარე ლაინეს გადაკვეთის ადგილას, სამრეწველოდა საფინანსო-სავაჭრო ცენტრი. განვითარებულია სატრანსპორტო (უმთავრესად საავტომობილო) და საერთო (ჩარხთმშენებლობა და სხვ.), მანქანათმშენებლობის, ელექტროტექნიკის, რეზინის (I ადგილი გერმანიაში), კვების, საფეიქრო მრეწველობის, არის ზუსტი მექანიკისა და ოპტიკის საწარმოები. ქალაქის მიდამოებში იღებენ ნავთობსა და კალიუმის მარილებს.\n\nჰანოვერში ყოველწლიურად ტარდება საერთაშორისო სამრეწველო ბაზრობები. არის ტექნიკური, სავეტერინარო, პედაგოგიური, სამუსიკო და თეატრალური ხელოვნების უმაღლესი სკოლები. მეტროპოლიტენი. II მსოფლიო ომის (1939-45) დროს ქალაქი ძლიერ დაინგრა. აღდგენილია ბაზრის ეკლესია (XIV ს.) და ძველი რატუშა (XV ს.), შემოინახა ჰერენჰაუზენის სასახლე (დაიწყო 1676, გადაკეთებულია 1704 და 1820-21) და პარკი (დაიწყო 1674). აშენდა რადიოცენტრი (არქიტექტორები ფ. ვ. კრემერი, ჰ. ლიხტენჰალმი, დ. ესტერლენი) და სხვ.\n\nწარმოშობით ჰანოვერიდან არის გერმანული როკ ჯგუფი სკორპიონსი, რომელიც 1965 წელს შეიქმნა.\n\n== იხილეთ აგრეთვე ==\n* გერმანიის დიდი ქალაქების სია\n\n==ლიტერატურა==\n\n\n== რესურსები ინტერნეტში ==\n* City's own website\n* Official website for tourism, holiday and leisure in Lower Saxony and Hanover\n\n==სქოლიო==", "url": "https://ka.wikipedia.org/wiki/ჰანოვერი", "length": 1328}
{"id": "1856", "title": "გეტინგენი", "text": "thumb|right|გეტინგენი\n'''გეტინგენი''' () — ქალაქი გერმანიაში, ქვემო საქსონიის მხარეში, მდინარე ლაინეს ნაპირზე. 121,5 ათ. მცხოვრები (2006). ლითონდასამუშავებელი, ელექტროტექნიკის მრეწველობის, ზუსტი მექანიკისა და ოპტიკის საწარმოები. გამომცემლობები და სტამბები. გეტინგენი ქვეყნის სამეცნიერო ცენტრია. მეცნიერებათა აკადემიის განყოფილება. უნივერსიტეტი (1737-იდან). მაქს პლანკის სამეცნიერო საზოგადოება. აეროდინამიკის ექსპერიმენტული ცენტრი. შუა საუკუნეებში გეტინგენი იყო მაუდის წარმოების მნიშვნელოვანი ცენტრი, ჰანზის წევრი (XIV საუკუნიდან).<ref></ref>\n\n== სქოლიო ==\n\n\nკატეგორია:გერმანიის ქალაქები", "url": "https://ka.wikipedia.org/wiki/გეტინგენი", "length": 586}
{"id": "1858", "title": "კოსმონავტიკა", "text": "'''კოსმონავტიკა''' ( და ), '''ასტრონავტიკა''' ( და ) — კოსმოსურ სივრცეში ფრენის ხელოვნება; მეცნიერებისა და ტექნიკის იმ დარგების ერთობლიობა, რომლებიც კოსმოსური საფრენი აპარატების გამოყენებით უზრუნველყოფენ კოსმოსის ათვისებას. კოსმონავტიკა წყვეტს კოსმოსური ფრენის თეორიის (ემყარება ცის მექანიკას და ასტროდინამიკას) სამეცნიერო-ტექნიკური, სამედიცინო-ბიოლოგიური და სხვათა პრობლემებს.\n\n==ისტორია==\nკაცობრიობა ძველთაგანვე ესწრაფოდა კოსმოსში ფრენას, რასაც მოწმობს ძველი ბერძნული მითი მზისაკენ იკაროსის გაფრენის შესახებ. მეცნიერულ-ფანტასტიკური აღწერები და სხვა. კოსმოსში ფრენის შესაძლებლობა XIX საუკუნის ბოლოს დაასაბუთეს კ. ციოლკოვსკიმ (რუსეთი), ჰ. ობერტმა (გერმანია), რ. ენო-პელტრმა (საფრანგეთი) და რ. გოდარტმა (აშშ). ამავე პრობლემას მიეძღვნა ი. მეშჩერსკის, ი. კონდრატიუკისა და ფ. ცანდერის შრომები. XX საუკუნის 20-იან წლებში დაარსდა კოსმონავტიკის პირველი საზოგადოებები და დაიწყო პირველი სამუშაოები: რაკეტული ტექნიკის დარგში სსრკ-ში სამუშაოები დაიწყო 1921 წელს. 1929 წლიდან ვ. გლუშკომ დაიწყო ელექტრული და სითხიანი ძრავების მქონე რაკეტების დამუშავება. 1932 წელს კვლევაში ჩაება რეაქტიული მოძრაობის შემსწავლელი ჯგუფი ს. კოროლიოვის ხელმძღვანელობით. აშშ-ში მცირე ზომის პირველი სითხიანი რაკეტები გაუშვეს 1926 წელს, გერმანიაში კი ჰ. ობერტმა დაიწყო მათი გამოცდა 1929 წელს. II მსოფლიო ომის დროს გერმანელებმა (კონსტრუქტორი ვერნერ ფონ ბრაუნი) შექმნეს ამ ტიპის რეალური რაკეტები, რომელთა ფრენის სიშორე 250-300 კმ აღწევდა. ომის შემდგომ წლებში სხვა ქვეყნებმა შექმნეს კონტინენტთაშორისი რაკეტები. ამ სამუშაოებმა საფუძველი ჩაუყარა პრაქტიკულ კოსმონავტიკას.\n\n===კოსმოსური ერა===\nმინი|დედამიწის პირველი ხელოვნური თანამგზავრი „სპუტნიკ-1“\n1957 წლის 4 ოქტომბერს სსრკ-დან პირველი დედამიწის ხელოვნური თანამგზავრის (დხთ) გაშვებით დაიწყო კოსმოსური ერა. კოსმონავტიკის შემდგომი მნიშვნელოვანი მიღწევები იყო 1959 წლის 14 სექტემბრის ავტომატურ სადგურ „ლუნა-2-ის“ დაშვება მთვარეზე და იმავე წლის 4 ოქტომბრის „ლუნა-3“-ის მიერ მთვარის უკანა მხარის გამოსახულების დედამიწაზე გადმოცემა. განსაკუთრებით აღსანიშნავია 1961 წლის 12 აპრილს ი. გაგარინის პირველი გაფრენა კოსმოსში დედამიწის ირგვლივ ორბიტაზე და 1969 წლის 16-24 ივლისს ნ. არმსტრონგის, ე. ოლდრინისა და მ. კოლინზის (აშშ) პირველი ექსპედიცია მთვარეზე. 1977 წლის 20 აგვისტოს და 5 სექტემბერს აშშ-მა გაუშვა „ვოიაჯერის“ სერიის ხომალდები, რომლებმაც 1978-1991 წლებში მიმდევრობით გამოიკვლიეს იუპიტერის, სატურნის, ურანისა და ნეპტუნის სისტემები. 1981-2014 წლებში ხორციელდებოდა მრავალჯერადი გამოყენების კოსმოსური ხომალდების („სპეის შატლი“) ფრენა, ორბიტალური სადგური.\n\nდედამიწის ხელოვნურ თანამგზავრებს იყენებენ საკომუნიკაციო, სატელეფონო (მ. შ. სიგნალთა რეტრანსლაციისათვის დედამიწის ზედაპირის ძლიერ დაშორებულ პუნქტებში), ამინდის გრძელვადიანი პროგნოზირების, საზღვაო და საავიაციო სანავიგაციო სამსახურებში.\n\nკოსმონავტიკის უახლოესი ამოცანაა მთვარისა და პლანეტების გაძლიერებული შესწავლა და მათზე სამეცნიერო ბაზების მოწყობა. XXI საუკუნეში განზრახულია პილოტირებული ხომალდების გაგზავნა მარსზე.\n\nსაქართველოს მეცნიერებათა აკადემიის აბასთუმნის ასტროფიზიკურ ობსერვატორიაში კოსმოსური ერის დაწყებისთანავე უწყვეტლად მიმდინარეობდა დედამიწის ხელოვნურ თანამგზავრსა და სხვა ორბიტულ აპარატებზე პოზიციური დაკვირვებები. ჯერ კიდევ 1971 წელს ასეთ დაკვირვებათა მეთოდური დამუშავებისათვის რ. კილაძე დაჯილდოვდა სსრკ სახელმწიფო პრემიით. 1999 წელს ორბიტულ სადგურ „მირზე“ დაიდგა საქართველოს მეცნიერებათა აკადემიის აბასთუმნის ასტროფიზიკური ობსერვატორიისა და სამეცნიერო-საწარმოო გაერთიანება „ენერგიის“ მიერ დამუშავებული ექსპერიმენტული აპარატი გალაქტიკის მოკლეტალღიანი გამოსხივების წყაროების რეგისტრაციისათვის (კონსტრუქტორი და ხელმძღვანელი გ. კახიძე). იმავე 1999 წელს დაიდგა სტუ-სა და თბილისის საავიაციო ქარხანაში დამუშავებული ღია კოსმოსში გამოსაყენებელი დიდი ანტენური კონსტრუქცია — რეფლექტორი (კონსტრუქტორი ე. მეძმარიაშვილი).\n\n<gallery>\nThe first Georgian cosmic object (3).jpg|რეფლექტორი დაკეცილ მდგომარებაში\nThe first Georgian cosmic object (8).jpg|რეფლექტორი გახსნილ მდგომარებაში\nThe first Georgian cosmic object (4).jpg|რეფლექტორი გაშვებული ღია კოსმოსში\nDecree of President Shevardnadze to establish July 23 as \"The first Georgian cosmic object's Day\".jpg|საქართველოს პრეზიდენტის ბრძანებულება\n</gallery>\n\nკოსმოსურ სივრცეში საფრენი აპარატების თეორიისა და პრაქტიკის განვითარებაში მნიშვნელოვანი წვლილი შეიტანეს ა. ბეთანელმა, ა. ნადირაძემ და ი. გვერდწითელმა.\n\n==ასპექტები==\nასტრონავტიკა მოიცავს სხვადასხვა ასპექტებს:\n\n*''კოსმოსურ ფრენათა თეორიის'': ტრაექტორიების გამოთვლა და ა.შ.\n*''სამეცნიერო-ტექნიკური'': რაკეტების, ძრავების საბორტო სისტემების, ავტომატური სადგურების კონსტრუირება;\n*''სამედიცინო-ბიოლოგიური'': სიცოცხლისუნარიანი საბორტე სისტემების შექმნა, ადამიანის ორგანიზმისათვის მავნე მოვლენების კომპენსირება, როგორებიცაა უწონადობა, რადიაცია, გადაღლა და სხვა.\n*''სამართლებრივი'': კოსმოსური სივრცის და პლანეტების გამოყენებასთან დაკავშირებული საერთაშორისო სამართლებრივი ნორმების ჩამოყალიბება.\n\n==ლიტერატურა==\n\n\n==რესურსები ინტერნეტში==\n*ი. ლომიძე, ენციკლოპედია „საქართველო“\n\n*", "url": "https://ka.wikipedia.org/wiki/კოსმონავტიკა", "length": 4833}
{"id": "1859", "title": "სოფლის მეურნეობა", "text": "მინი|300px|მეჩაიეები [[ჩაქვი|ჩაქვში]], [[აჭარა]], 1909 წ. პროკუდინ-გორსკის ფოტო.\n'''სოფლის მეურნეობა''' — მატერიალური წარმოების ერთ-ერთი ძირითადი დარგი, სასოფლო-სამეურნეო კულტურების მოყვანა და შინაური ცხოველების მოშენება მემცენარეობისა და მეცხოველეობის პროდუქციის მიღების მიზნით. სოფლის მეურნეობის მთავარი დარგებია:\n\n* მეაბრეშუმეობა\n* მებაღეობა\n* მებაღჩეობა\n* მებოსტნეობა\n* მებოცვრეობა\n* მევენახეობა\n* მეთევზეობა\n* მეთესლეობა\n* მეკარტოფილეობა\n* მემცენარეობა\n* მენადირეობა\n* მეტყევეობა\n* მეფრინველეობა\n* მეფუტკრეობა\n* მეყვავილეობა\n* მეღორეობა\n* მეცხენეობა\n* მეცხვარეობა\n* მეცხოველეობა\n* მეჩაიეობა\n* მეხილეობა\n* მიწათმოქმედება\n\nსოფლის მეურნეობა მნიშვნელოვნად არის დამოკიდებული გარემო პირობებზე: ნიადაგზე, კლიმატზე, სეზონებზე, მდებარეობაზე და სხვა. მის განვითარებაზე დიდ გავლენას ახდენენ სასოფლო-სამეურნეო მეცნიერებათა ცალკეული დარგები:\n\n* აგროქიმია\n* ამპელოგრაფია\n* გენეტიკა\n* ვეტერინარია\n* ნიადაგმცოდნეობა\n* ზოოტექნიკა\n\nსოფლის მეურნეობის დარგში დასაქმებულია მსოფლიო მოსახლეობის 40-45 %, ამასთან განვითარებულ ქვეეყნებში ეს მაჩვენებელი არ აღემატება 5-6 %-ს.\n\n== სასოფლო-სამეურნეო სავარგულები ==\n\n:ბაღი - ბოსტანი - ბუნებრივი მდელო - ვენახი - მლაშობი - სათიბი - სახნავი - საძოვარი - ყანა\n\n== სასოფლო-სამეურნეო მცენარეები ==\n\n: ''ბაღჩეული კულტურები'': საზამთრო, ნესვი, გოგრა, ყაბაყი\n: ''ბოსტნეული'': ბადრიჯანი, ბოლოკი, გოგრა, თალგამი, კარტოფილი, კიტრი, კომბოსტო, პამიდორი, სტაფილო, ჭარხალი\n: ''მარცვლეული კულტურები'': ბარდა, ბრინჯი, ლობიო, მუხუდო, სიმინდი, სოია, ფეტვი, ქერი, შვრია, ცერცვი, ჭვავი, ხორბალი\n: ''ტექნიკური კულტურები'': ბამბა, თამბაქო, კანაფი, კორპი, მზესუმზირა, სელი, ტუნგო\n: ''ხილი'': ალუბალი, ატამი, ბალი, გარგარი, ვაშლი, კომში, ლიმონი, მანდარინი, მარწყვი, მაყვალი, მსხალი, ქლიავი, ფორთოხალი\n\n== სასოფლო-სამეურნეო ცხოველები ==\n\n: ''შინაური ცხოველები'': ბოცვერი, კამეჩი, თხა, ღორი, ცხენი, ცხვარი, ძროხა\n: ''შინაური ფრინველები'': ბატი, ინდაური, იხვი, ქათამი\n: ''მწერები'': აბრეშუმის ჭია, ფუტკარი\n\n== სასოფლო-სამეურნეო მანქანა-იარაღები ==\n\n: ''იარაღები'': ბარი, გუთანი, თოხი, კავი, ფარცხი\n: ''მანქანები'': კომბაინი, კულტივატორი, სალეწი, ტრაქტორი\n\n== სხვა სასოფლო-სამეურნეო ტერმინები ==\n\n: ''ტექნოლოგიური პროცესები'': ბალახთესვა, ბარვა, დაკვალვა, დასილოსება, დაწვიმება, დრენაჟი, თესლის შეწამვლა, თოხნა, მარგვლა, მელიორაცია, რწყვა, ხვნა\n: ''სასუქები'': ამიაკის გვარჯილა, ამოფოსი, გოგირდმჟავა ამონიუმი\n\n== სოფლის მეურნეობის გამოჩენილი მოღვაწენი ==\n\n* ამირაჯიბი, კონსტანტინე\n* ბუსენგო, ჟან ბატისტ\n* ვავილოვი, ნიკოლოზ\n* ლიბიხი, იუსტუს\n* მიჩურინი, ივანე\n* წინამძღვრიშვილი, ილია\n\n== ლიტერატურა ==\n* Mazoyer, Marcel; Roudart, Laurence (2006). ''A history of world agriculture: from the Neolithic Age to the current crisis''. Monthly Review Press, New York. ISBN 978-1-58367-121-4\n* Watson, A.M. (1983). ''Agricultural Innovation in the Early Islamic World'', Cambridge University Press.\n\n== რესურსები ინტერნეტში ==\n* გაეროს სურსათისა და სოფლის მეურნეობის ორგანიზაციის ოფიციალური გვერდი.\n* ვერტიკალური სოფლის მეურნეობა — ბექა ბაიაშვილი\n* Official website  of the United States Department of Agriculture (USDA)\n** Official website of the USDA's Agricultural Research Service\n* Agriculture Research Guide  from the Government Information Library of the University of Colorado, Boulder.\n* Agriculture\n\n*", "url": "https://ka.wikipedia.org/wiki/სოფლის_მეურნეობა", "length": 3198}
{"id": "1860", "title": "ჯანდაცვა", "text": "მინი|[[სიცოცხლის ვარსკვლავი]]\n'''ჯანდაცვა''' (ჯანმრთელობის დაცვა) — სახელმწიფო, სოციალ–ეკონომიკურ, სამედიცინო და საზოგადოებრივ ღონისძიებათა სისტემა,  რომლის მიზანია ადამიანთა ჯანმრთელობის დაცვა, დაავადებების თავიდან აცილება და მკურნალობა, სიცოცხლის გახანგრძლივება. ჯანდაცვა ზოგიერთ ქვეყანაში ეფუძნება უფასო სამედიცინო დახმარების და მედიცინის პროფილაქტიკური ღონისძიებების მიმართულებებს, სხვაგან - სახელმწიფოს მხრიდან იგი რეგლამენტირებულია ანტიეპიდემიური სამუშაოების ჩატარებით, ხოლო ძირითადი მომსახურება გადატანილია კერძო სექტორში.\n\nჯანმრთელობის დაცვის მეთოდები, ინდივიდუალური და კომპლექსური პროფილაქტიკული ღონისძიებები, ბიოსფეროზე მეთვალყურეობისა და კონტროლის ხერხები, დაავადებათა დიაგნოსტიკისა და მკურნალობის მეთოდები ინტერნაციონალურია, მაგრამ ყოველი ქვეყნისათვის დამახასიათებელია ეროვნული თავისებურებები და ტრადიციები. \n \nჯანდაცვის სრულფასოვნად განხორციელებისათვის აუცილებელია ძვირადღირებული მატერიალურ-ტექნიკური ბაზა, საავადმყოფოების და ამბულატორიულ-პოლიკლინიკური დაწესებულებების (პოლიკლინიკა, დისპანსერი, პროფილაქტორიუმი) ფართო ქსელი, სანიტარულ-ეპიდემიოლოგიური, დედათა და ბავშვთა დაცვის სამსახურები.  \n\n===იხილეთ აგრეთვე===\n*საქართველოს სახელმწიფო სამედიცინო დაწესებულებები\n*ჯანმრთელობის დაცვის მსოფლიო ორგანიზაცია\n*მედიცინა\n*პირველადი ჯანდაცვა\n\n==ლიტერატურა==\n*„ჯანდაცვის ეკონომიკა და დაზღვევა“, თენგიზ ვერულავა, თბილისი, 2009 წ.  \n*„ჯანდაცვის ეკონომიკა“, თენგიზ ვერულავა, თბილისი, 2003 წ.\n*„Health Care System in Georgia“, Tengiz Verulava, Tbilisi, 2002.\n\n== რესურსები ინტერნეტში ==\n* World Health Organization\n* UK National Health Service\n* Health On the Net Foundation \n* OECD Health Statistics\n* Health and Medical Information \n\nკატეგორია:ჯანმრთელობა", "url": "https://ka.wikipedia.org/wiki/ჯანდაცვა", "length": 1658}
{"id": "1861", "title": "მედიცინა", "text": "thumb|[[ასკლეპიო]] კვერთხით — მედიცინის ძველბერძნული სიმბოლო\n'''მედიცინა''' ( < ) — მეცნიერული ცოდნისა და პრაქტიკულ ღონისძიებათა სისტემა, რომელიც მიზნად ისახავს ადამიანის დაავადებათა გამოცნობას, მკურნალობასა და პროფილაქტიკას, მისი ჯანმრთელობისა და შრომისუნარიანობის შენარჩუნებას, გაუმჯობესებას და სიცოცხლის გახანგრძლივებას. \n\nმედიცინის განვითარების დონე, სამედიცინო საქმიანობის შინაარსი და მეთოდები განისაზღვრება ცხოვრების მატერიალური პირობებით, საზოგადოებრივი წყობით, კულტურის საერთო დონით, ბუნებისმეტყველების, პირველ რიგში ბიოლოგიური დისციპლინებისა და ტექნიკის განვითარებით. თანამედროვე მედიცინა არის ცოდნის ერთიანი მეცნიერების სისტემა, რომელსაც საფუძვლად უდევს ბიოლოგია და გამოყენებითი მეცნიერებების მიღწევები. მედიცინას პირობითად ყოფენ თეორიულ და პრაქტიკულ მედიცინად. \n\nთეორიული მედიცინა აერთიანებს სამედიცინო-ბიოლოგიურ დისციპლინებს. ადამიანის სხეულის აგებულებას შეისწავლის ანატომია, ჰისტოლოგია, ციტოლოგია; ორგანიზმის ფუნქციებს და მოქმედების კანონზომიერებებს — ფიზიოლოგია, ბიოქიმია და ბიოფიზიკა; ავადმყოფური პროცესების წარმოშობას, განვითარებას, მიმდინარეობას და გამოსავალს — პათოლოგია, პათოლოგიური ფიზიოლოგია, პათოლოგიური ანატომია; ადამიანის ორგანიზმზე სამკურნალო საშუალებების სამკურნალო და ტოქსიკურ მოქმედებას — ფარმაკოლოგია და ტოქსიკოლოგია; ინფექციურ და პარაზიტულ დაავადებათა გამომწვევებს — სამედიცინო მიკრობიოლოგია და პარაზიტოლოგია; მემკვიდრეობითობისა და ცვალებადობის მოვლენებს ადამიანის პათოლოგიასთან კავშირში — სამედიცინო გენეტიკა. \n\nპრაქტიკული მედიცინა აერთიანებს კლინიკურ, სამედიცინო-სოციალური და ჰიგიენურ დისციპლინათა ჯგუფებს. კლინიკური დისციპლინები შეისწავლის ადამიანის დაავადებათა დიაგნოსტიკას, მკურნალობასა და პროფილაქტიკას: ბოლო დროს აღსანიშნავია კლინიკურ დისციპლინათა ვიწრო სპეციალიზაცია, რასაც საფუძვლად უდევს შესასწავლ დაავადებათა უპირატესი ლოკალიზაცია ერთ ორგანოში ან ორგანოთა ერთ სისტემაში: მაგალითად თერაპიული რიგის დისციპლინებს გამოეყო კარდიოლოგია, პულმონოლოგია, ნეფროლოგია, გასტროენტეროლოგია, კლინიკური ენდოკრინოლოგია, ნევროპათოლოგია, ფსიქიატრია; ქირურგიული დისციპლინებს — ტრავმატოლოგია და ორთოპედია, უროლოგია, ოტორინოლარინგოლოგია, ოფთალმოლოგია; ავადმყოფის ასაკისა და სქესის შესაბამისად ცალკე გამოიყო პედიატრია, გერიატრია, გერონტოლოგია, მეანობა და გინეკოლოგია; ზოგიერთი კლინიკური დისციპლინის (ონკოლოგია, ფთიზიატრია, ვენეროლოგია, ინფექციური დაავადებანი) ცალკე გამოყოფას საფუძვლად დაედო პათოლოგიური პროცესის ხასიათი, ხოლო რენტგენოლოგია, რადიოლოგია, ფიზიოთერაპია გამოიყო დიაგნოსტიკური და სამკურნალო მეთოდების თავისებურებათა მიხედვით. კლინიკურ დისციპლინათა დიფერენციაციასთან ერთად მოხდა მათი ინტეგრაციაც, დამოუკიდებელ კლინიკურ დისციპლინებად ჩამოყალიბდა ნეიროქირურგია, კარდიოქირურგია და სხვა. \n\nსამედიცინო-სოციალური და ჰიგიენური დისციპლინები შეისწავლის ადამიანის ორგანიზმზე სოციალური და ბუნებრივი გარემოს ზემოქმედებას. ამ ჯგუფიდან წამყვანია სოციალური ჰიგიენა (იხ. ჰიგიენა სოციალური), ჯანმრთელობის დაცვა, ეპიდემიოლოგია და სამედიცინო გეოგრაფია. ჰიგიენურ დისციპლინებს განეკუთვნება ზოგადი ჰიგიენა (იხ. ჰიგიენა), ბავშვთა და მოზარდთა ჰიგიენა (იხ. ჰიგიენა სასკოლო), კომუნალური ჰიგიენა (იხ. ჰიგიენა კომუნალური), კვების ჰიგიენა (იხ. ჰიგიენა ჰვებისა), რადიაციული ჰიგიენა (იხ. პიგიენა რადიაციული), შრომის ჰიგიენა (იხ. ჰიგიენა შრომისა). \n\nმედიცინა და მისი დარგების დაყოფა ცალკეულ დისციპლინებად ერთობ პირობითია. \n\n==ისტორია== \nმის წარმოშობა და მისი განვითარება XVI საუკუნემდე. მედიცინა ჩაისახა ადამიანის არსებობის ყველაზე ადრეულ ხანაში. სამკურნალო და ჰიგიენური ჩეევები ჯერ ემპირიულად გამომუშავდა, შემდეგ კი დაგროვდა და ჩამოყალიბდა გარკვეული ცოდნის სახით შრომამ, ბუნებრივი ფაქტორების გამოყენებამ ადამიანს შესაძლებლობა მისცა შეეცნო მცენარეული, ცხოველური და მინერალური სამყარო, მოეპოვებინა იქიდან სამკურნალო საშუალებანი და გამოეყენებინა ისინი. ამავე დროს მრავალი ბუნებრივი მოვლენა, მედიცინა მათ შორის დაავადების არსი, ადამიანისათვის შეუცნობელი რჩებოდა. ამან ხელი შეუწყო ცრურწმენების, ბოროტ სულებზე და მათთან ბრძოლის შესახებ წარმოდგენების ჩამოყალიბებას, შეიქმნა სხვადასხვა მაგიური წესი და რიტუალი. ამგვარად, სამედოცონო-ბიოლოგიურ საკითხებში ყალიბდებოდა, ერთი მხრივ, ემპირიულ-მატერიალისტური, მეორე მხრივ, იდეალისტური აზროვნება, რამაც შემდგომში განაპირობა როგორც რაციონალური ხალხური მედიცინის, ისე შელოცვებზე, მკითხაობაზე და სხვა მაგიურ რელიგიურ რიტუალებზე დამყარებული ექიმბაშობის განვითარება. \n\nყველაზე ადრეული წერილობითი სამედიცინო წყაროებია შუმერულ-ბაბილონური, ხამურაბის კოდექსებსა და ეგვიპტურ პაპირუსებში შემონახული ცნობები, რომლებიც მოწმობენ, რომ იმდროინდელი (ძვ. წ. IV-III ათასწლეულები) ექიმის მოვალეობა და უფლებები განსაზღვრული იყო კანონმდებლობით. უკვე იმ დროს იყენებდნენ მკურნალობის ისეთ მეთოდებს, როგორიცაა ტანვარჯიში, წყლის პროცედურები, მასაჟი, დიეტა, ქირურგიული მანიპულაციები — იმობილიზაცია მოტეხილობათა მკურნალობისას, ემბრიოტომია, საკეისრო კვეთა, თავის ქალას ტრეპანაცია, აკუპუნქტურა და სხვა. ცნობილი იყო აგრეთვე კვებისა და საოჯახო ცხოვრების ჰიგიენური ნორმები და ალკოჰოლური სასმელების მიღების რეჟიმი, ორსულთა, მშობიარეთა, ახალშობილთა მოვლის წესები და სხვა. \n\n'''ძველი ბერძნული''' მედიცინა ჩამოყალიბდა უძველესი აღმოსავლური მედიცინის წარმოდგენების და ცოდნის შემდგომი განვითარების საფუძველზე. ბერძნული თქმულებით, უძველესი მკურნალობის ღვთაებად ასკლეპიოსი ითვლება, რომელსაც ჰყავდა ქალიშვილები ჰიგიეა ჯანმრთელობის მფარველი (აქედან — ჰიგიენა) და პანაკეა (აქედან — პანაცეა) სამკურნალო საქმის მფარველი. ავადმყოფს მკურნალობდნენ სატაძრო „ასკლეპიონებსა“ და საავადმყოფოებში. ექიმების გარკვეული ნაწილი კარის ექიმებად მუშაობდა დიდებულებთან, ნაწილი ვაჭრებსა და ხელოსნებს ემსახურებოდა, იყვნენ აგრეთვე საზოგადოებრივ ექიმები — ღარიბ-ღატაკთა უანგარო მკურნალნი და ეპიდემიის საწინააღმდეგო ღონისძიებათა გამტარებელნი ყველაზე ადრე ჩამოყალიბდა კროტონის სამედიცინო სკოლა. მისმა დამაარსებელმა ალკმეონ კროტონელმა (ძვ. წ. VI-V საუკუნეები) შეიმუშავა მოძღვრება დაავადებათა პათოგენეზზე, რომელიც შემდგომ განვითარდა კნიდოსის სკოლაში (ძვ. წ. V საუკუნის I ნახევარი). ჰუმორალური () პათოლოგიური თეორიის სრულყოფილი ვარიანტი ჩამოაყალიბა ჰიპოკრატემ, რომელმაც დაამუშავა ჰუმორალური თეორიის ერთ-ერთი ვარიანტი. ამ თეორიის მიხედვით, ავადმყოფობას საფუძვლად უდევს სხვადასხვა მიზეზის შედეგად ორგანიზმში სითხეების თანაფარდობის დარღვევა; მანვე გამოყო ადამიანთა 4 კონსტ. ტიპი ტანის აგებულებისს და ტემპერამენტის მიხედვით. ჰიპოკრატემ გამოყო მედიცინა ნატურფილოსოფიისაგან და დაავადების შესწავლის ძირითად პრინციპად აღიარა ავადმყოფზე კლინიკური დაკვირვება, მიუთითა ცხოვრების პირობებისა და გარემოს როლზე დაავადების პათოგენეზში, მოითხოვდა ყოველი ავადმყოფისადმი ინდივიდუალურ მიდგომას და სხვა. უფრო გვიან ალექსანდრიის სკოლის წარმომადგენლებმა ჰეროფილემ და ერასისტრატემ ექსპერიმენტებით დაამტკიცეს, რომ ტვინი არის აზროვნების ორგანო, განასხვავეს ერთმანეთისაგან მგრძნობიარე და მამოძრავებელი ნერვები, აღწერეს ტვინის გარსები, ხვეულები და პარკუჭები. \n\n'''რომაული''' მედიცინის განვითარებაზე დიდი გავლენა იქონია დემოკრიტეს (დაახლოებით ძვ. წ. 460-370) ეპიკურესა (ძვ. წ. 341-270) და სხვა შრომებმა, რომლებიც საფუძვლად დაედო ასკლეპიადეს (ძვ. წ. 128-56) სამედიცინო მსოფლმხედველობას და კორნელიუს ცელსუსის (ძვ. წ. 25 — ახ. წ. 50) შეხედულებებს. ცელსუსმა თავის ნაშრომში „მედიცინის შესახებ“ გააშუქა შინაგანი და ქირურგიული დაავადებების დიაგნოსტიკის, პროგნოსტიკის, დიეტეტიკისა და მკურნალობის საკითხები. რომაული მედიცინის უდიდესმა წარმომადგენელმა კლავდიუს გალენოსმა (129-201) ძირითად დარგში ბევრი სიახლე შეიტანა. მან პირველმა გამოიყენა ექსპერიმენტული ვივისექცია ცხოველის ზოგიერთი ორგანოს მორფოლოგიისა და ფუნქციის შესასწავლად და სხვა. შუა საუკუნეებში გალენოსის მოძღვრება ლენოსმა ყველა ეკლესიამ შეურყეველ დოგმად აღიარა, რის გამოც ეს მოძღვრება მედიცინის განვითარების შემაფერხებელ მუხრუჭად იქცა. სახელმწიფო-სამედიცინო საქმიანობის პირველი ნიშნები ყველაზე ადრე მონათმფლობელურ რომში გამოჩნდა. აქ სამხედრო ექიმი პროფესიონალები მოღვაწეობდნენ სამხედრო ჰოსპიტლის ტიპის დაწესებულებებში (ვალეტუდინარიუმები); რომშივე შეიქმნა სანიტარული დანიშნულების ნაგებობანი. დღემდეა შემორჩენილი იმდროინდელი წყალსადენები, აბანოები და კანალიზაციის სისტემა. \n\n'''ბიზანტიაში''' ამ პერიოდში ყალიბდებოდა სამოქალაქო ტიპის დიდი საავადმყოფოები, სამონასტრო სასნეულოები, ლაზარეთები, კარანტინები. \n\n'''ძველ რუსულ ფეოდალურ სახელმწიფოში''' სამონასტრო მედიცინასთან ერთად ვითარდებოდა ხალხური მედიცინა. გავრცელებული ხელნაწერები „ლეჩებნიკები“ და „ტრავნიკები“ შეიცავდა მკურნალობის მეთოდებსა და სამკურნალო მცენარეების აღწერილობას. მკურნალები მედიცინის ერთ რომელიმე დარგში (თვალის სნეულებანი, კენჭოვანი დაავადება, ბუასილი, ძვლების მოტეხილობა) იყვნენ დასპეციალებული. \n\nმედიცინის განვითარებაში დიდი როლი ითამაშეს აღმოსავლეთის მედიკოსებმა: ალ-რაზიმ (რაზესი), იბნ სინამ, ისმაილ ჯგურჯანიმ (ხვარაზმიდან), მხითარ ჰერაციმ (სომხეთიდან) და სხვებმა. \n\nდასავლეთ ევროპაში XI-XVI საუკუნეებში გაბატონდა სქოლასტიკური იდეოლოგია. კლერიკალური ძალები აფერხებდნენ მედიცინის წინსვლას, მაგრამ სალერნოს, პადუის, ბოლონიის, კრაკოვის, პარიზისა და მონპელიეს უნივერსიტეტებში სამედიცინო-ბიოლოგიური აზროვნება თანდათან გზას იკაფავდა რენესანსისაკენ. \n\nXVI-XIX საუკუნეების მედიცინა დაკავშირებულია შვეიცარიული ექიმის პარაცელსუსის (XVI საუკუნე) სახელთან, რომელიც პირველად გამოვიდა „გალენიზმის“ კრიტიკით; მანვე ჩაუყარა საფუძველი ამ ეპოქის ერთ-ერთ დიდ მიმდინარეობას იატროქიმიას რომელიც დაავადებას განიხილავდა, როგორც ორგანიზმში მიმდინარე ქიმიურ პროცესების დარღვევის შედეგს. ამავე დროს ჩამოყალიბდა მეორე მიმდინარეობა იატროფიზიკა, რომელიც დაავადებას ხსნიდა ორგანიზმში მიმდინარე ფიზიკური პროცესების დარღვევით. ამ პერიოდს განეკუთვნება ლეონარდო და ვინჩის ანატომიური გამოკვლევები ხოლო ა. ვეზალიუსმა პირველმა აიყვანა ანატომია ზუსტი მეცნიერების დონეზე. მან გვამების გაკვეთის და შესწავლის საფუძველზე ახლებურად აღწერა ორგანოების აგებულება და ფუნქცია. მედიცინის შემდგომ განვითარებაზე დიდი გავლენა იქონია ა. ლევენჰუკის მიერ 1676 მიკროსკოპის გამოგონებამ, რამაც საფუშველი ჩაუყარა მიკრობიოლოგიის, პათოლოგიის, ანატომიის, ჰისტოლოგიის, ციტოლოგიის და სხვა დარგების განვითარებას. მ. მალპიგიმ მიკროსკოპის საშუალებით აღმოაჩინა კაპილარული სისხლის მიმოქცევა. სქოლასტიკური აზროვნების წინააღმდეგ ბრძოლაში დიდი როლი ითამაშა ინგლისელმა ფილოსოფოსმა ფ. ბეკონმა (1561-1626), რომელმაც საფუძველი ჩაუყარა ჯანმრთელი და დაავადებული ორგანოების შესწავლის შედარებით მეთოდს. \n\nXVI საუკუნე აღინიშნა მნიშვნელოვანი მიღწევებით პრაქტიკულ მედიცინაში; შეიქმნა მოძღვრება კონტაგიოზური დაავადებების შესახებ (ჯ. ფრაკასტორო), დამუშავდა ქირურგიული საფუძვლები (ა. პარე). XVII საუკუნეში უ. ჰარვეიმ აღმოაჩინა სისხლის მიმოქცევის დიდი წრე, რამაც საფუძველი ჩაუყარა ფიზიოლოგიური, როგორც დამოუკიდებელი დარგის განვითარებას. პადუელმა ექიმმა ბ. რამაცინიმ პირველმა აღწერა სამრეწველო პათოლოგიური და შრომის ჰიგიენის საკითხები. XVIII საუკუნის დამლევსა და XIX საუკუნის დასაწყისში საფუძველი ჩაეყარა აგრეთვე სამხედრო და საზღვაო ჰიგიენას; დამუშავდა სახელმწიფო სანიტარული ზედამხედველობის, პირადი და საზოგადოებრივი ჰიგიენის საფუძვლები; დადგინდა, რომ მოსახლეობის გარკვეული ჯგუფების ჯანმრთელობა დამოკიდებულია შრომისა და ყოფა-ცხოვრების პირობებზე. \n\nკლინიკური მედიცინის შემდგომმა განვითარებამ (XVIII-XIX საუკუნეებში) ხელი შეუწყო ავადმყოფობის ობიექტური გამოკვლევის ახალი მეთოდების აუსკულტაციის, პალპაციის, ენდოსკოპიის, პერკუსიის, ლაბორატორიული დიაგნოსტიკის და სხვათა დანერგვას. სამედიცინო-ბიოლოგიური აზროვნების შემდგომ განვითარებაზე დიდი გავლენა იქონია ჟ. ლამარკის „ზოოლოგიის ფილოსოფიამ“ (1809), ჩ. დარვინის შრომამ „სახეების წარმოშობის შესახებ“ (1859), ფ. მაჟანდის, კ. ბერნარის, ი. მიულერის, ჰ. ჰელმპოლცის ექსპერ გამოკვლევებმა ფიზიოლოგიასა დ. ფარმაკოლოგიაში. ლ. პასტერმა დაადგინა გადამდები სნეულებების მიკრობული ბუნება; რ. კოხმა აღმოაჩინა ტუბერკულოზის ჩხირი და ქოლერის ვიბრიონი; ჯ. ლისტერის მიერ ანტისეპტიკის (1865) და სანარკოზო საშუალებების ეთერისა და ქლოროფორმის შემოღებამ (1846) ქირურგია განვითარების ახალ საფეხურზე აიყვანა. ი. ლიბიხის შრომებმა სრულფასოვანი კვების საკითხებზე, ცოცხალ ორგანიზმში მიმდინარე ქიმიური პროცესების მეცნიერულმა შესწავლამ განავითარა და ცალკე მეცნიერებად ჩამოაყალიბა ბიოქიმია. \n\nXIX საუკუნის უდიდესმა აღმოჩენებმა (ი. პურკინე, მ. შლაიდენი, თ. შვანი და სხვები) ხელი შეუწყო რ. ვირხოვის უჯრედული პათოლოგიური თეორიის ჩამოყალიბებას, რამაც მექანისტური ხასიათის მოუხედავად, თავის დროზე დადებითი როლი ითამაშა მედიცინის განვითარებაში. \n\nXIX საუკუნის I ნახევარში ე. მუხინის, პ. ზაგორსკის, ი. დიადკოვსკის, ა. ფილომაფიტსკის, ი. გლებოვისა და სხვათა თეორიულმა და ექსპერიმენტულმა ნაშრომებმა საფუძველი ჩაუყარა ფიზიოლოგიური მიმდინარეობის განვითარებას რუსულ მედიცინაში. განსაკუთრებით განვითარდა ეს მიმდინარეობა XIX საუკუნის II ნახევარში, მას შემდეგ, რაც ი. სეჩენოვმა გამოაქვეყნა თავისი წიგნი „თავის ტვინის რეფლექსები“ (1863). ფიზიოლოგიური მიმდინარეობა და ნევრიზმის იდეები კლინიკურ მედიცინაში დანერგა ს. ბოტკინმა. დიდი წვლილი შეიტანეს მედიცინის განვითარებაში ნ. პიროგოვმა, ი. პავლოვმა და ი. მეჩნიკოვმა, ხოლო ჰიგიენურ მეცნიერებათა განვითარება რუსეთში დაკავშირებულია ა. დობროსლავინისა და თ. ერისმანის სახელებთან. \n\nმედიცინა XII საუკუნის ბოლოსა და XX საუკუნეში ბუნებისმეტყველებისა და ტექნიკის სწრაფმა განვითარებამ გააუმჯობესა და სრულყო დაავადებათა დიაგნოსტიკისა და მკურნალობის საქმე. რენტგენის სხივების აღმოჩენამ (1895-1897) საფუძველი ჩაუყარა რენტგენოლოგიას. განვითარდა რენტგენოტელევიზია, რენტგენოკინემატოგრაფია, სამედიცინო ელექტრორენტგენოლოგია, რადიობიოლოგია და სხვა. სამედიცინო-ბიოლოგიურ კვლევაში ღრმად შეიჭრა ტექნიკა, განსაკუთრებით ელექტრონიკა, რომელსაც ფართოდ იყენებენ ფიზიოლოგიურ პროცესებისა და ცალკეული ორგანოს (გული, ტვინი, კუნთები და სხვა) ფუნქციის ობიექტურლ მდგომარეობის დასადგენად. ავიაციისა და კოსმოსავტიკის განვითარებამ განაპირობა საავიაციო მედიცინისა და კოსმოსური მედიცინის წარმოშობა. მემკვიდრეობითი ნიშნებისა და დაავადებების გადაცემის მექანიზმებისა და კანონების შესწავლის შედეგად სულ უფრო ვითარდება სამედიცინო გენეტიკა. ჩამოყალიბდა მედიცინის სრულიად ახალი დარგები იმუნოლოგია, იმუნოპათოლოგია, სიმსივნეთა იმუნოლოგია, რადიოაქტიური იმუნოლოგია, იმუნოჰემატოლოგია, იმუნოთერაპია. ბაქტერიული წარმოშობის დაავადებათა მკურნალობაში უდიდესი მნიშვნელობა ჰქონდა ანტიბიოტიკების აღმოჩენას. \n\nსამხედრო სამსახურის, სამხედრო საქმიანობის სპეციფიკამ ომისა და მშვიდობის ვითარებაში განაპირობა შეიარაღებულ ძალთა ჯანმრთელობის დაცვის თეორიისა და პრაქტიკის სამხედრო მედიცინის წარმოშობა, სადაც წამყვანი ადგილი, განსაკუთრებით ომის პირობებში, უკავია სამხედრო საველე ქირურგიას, რომლის ფუძემდებლად ითვლება ნ. პიროგოვი. \n\n'''საქართველოში''' პირველყოფილ-თემური და ანტიკური პერიოდის მედიცინის შესახებ გარკვეულ წარმოდგენას იძლევა ბერძენ და რომაელ ავტორთა ნაწერებში არსებული ცნობები, ქართული მითოლოგიური ეპოსი, არქეოლოგიური გათხრებისას და ეთნოგრაფიული კვლევის შედეგად მოპოვებული მასალები. ამ პერიოდის მედიცინის შესახებ წარმოდგენას გვაძლევს თქმულება ამირანზე (ძვ. წ. II ათასწლ.), რომელშიც აღწერილია ბალახის სამკურნალო თვისებები და მათი გამოყენება, ნახსენებია ბანგი, როგორც ძილმომგვრელი საშუალება, გვხვდება ცნობები საკეისრო გაკვეთის, ჯრილობათა მკურნალობის რაციონალური და მაგიური მეთოდების, თვალის ამოღებისა და „ჩასმის“ შესახებ, ზოგიერთი ცნობა თვალის რქოვანას დაზიანებაზე, მინერალური წყლის სამკურნალო თვისებებსა და გამოყენებაზე. \n\nმედიცინის ისტორიისათვის დიდი მნიშვნელობა აქვს არგონავტების თქმულებას. მედეას სახელთან არის დაკავშირებული სხვადასხვა დაავადებისს მკურნალობა, სხვადასხვა სახის ძილმომგვრელი, მძალმომგვრელი, განმკურნებელი, მომაკვდინებელი საშუალებების, ნელსაცხებლების, შესაორთქლებელი, შესასხურებელი, დასაზელი და ა. შ. წამლეულის მომზადება, სამკურნალო მცენარეების მოშენება და მათი თვისებების შესწავლა, შხამებისა და ანტიშხამების გამოყენება, გაახალგაზრდავებისა და სიცოცხლის გახანგრძლივების რაციონალური მეთოდების ძიება და სხვა. საგულისხმოა, რომ გამოჩენილი გერმანელი ისტორიკოსი კ. შპრენგელი თავის 5-ტომიან მსოფლიო მედიცინის ისტორიას (1792) კოლხური მედიცინით იწყებს. ამირანისა და მედეას შესახებ არსებულ გადმოცემებსა და თქმულებებში ცნობები მედიცინის შესახებ გარკვეულ დასაბუთებას პოულობს არქეოლოგიურ მასალაშიც თრიალეთის კულტურის არქეოლოგიურ მასალაში აღმოჩენილია გველის გამოსახულებიანი თიხის ჭურჭელი; საგულისხმოა, რომ გველის გამოსახულება უკვე მაშინ ითვლებოდა საექიმო პროფესიის ემბლემად. \n\nმედიცინა ანტიკურ ხანაში (ძვ. წ. VI ს. ახ. წ. IV ს.) ძვ. წ. VI ს-ში შავიზღვისპირა ქალაქებში ბერძენთა ახალ შენების გაჩენასთან ერთად მყარდება კონტაქტები ბერძნულ და ქართულ მედიცინას შორის. ამ პერიოდის არქეოლოგიურ მასალაში, კერძოდ, მდიდარ მიწათმფლობელთა სამარხებში ნაპოვნია ბევრი წამლის შუშა, პირადი ჰიგიენის ნივთი, ქირურგიული იარაღი და სხვა; კომუნალური და სანიტარულ-ჰიგიენური ტექნიკის მაღალ დონეს მოწმობს მცხეთის სვეტებიანი სასახლის ნაშთები (ძვ. წ. IV ს.), ქალაქის აბანოს ნაგებობა თავისი ცენტრალური გათბობითა და წყალმომარაგების რთული სისტემით. ამ დროისათვის ექიმობა საბოლოოდ ჩამოყალიბებული პროფესია იყო. ბერძენი და რომაელი კლასიკოსები დიოსკორიდე, ჰორაციუსი, პლინიუსი, ქსენოფონტი, სტრაბონი მიუთითებენ საქართველოში გავრცელებულ სამკურნალო მცენარეებზე, მათ მოქმედებაზე, დამზადების ტექნოლოგიაზე და ა. შ. \n\nკოლხურ-იბერიული მედიცინის ერთ-ერთი კერა პონტოს სამეფო იყო. მითრიდატე პონტოელმა შექმნა მოძღვრებანი შხამებისა და ანტიშხამების შესახებ (მითრიდატიუმი); ამ მოძღვრებამ გავლენა იქონია ფარმაკ და ტოქსიკოლოგიის შემდგომ განვითარებაზე. \n\nმედიცინა ფეოდალურ საქართველოში (IV საუკუნე — XIX საუკუნის 50-იანი წლები). საქართველოში ფეოდალიზმის ჩასახვის პერიოდის (IV — V საუკუნეები) ჰაგიოგრაფიულ ძეგლებში მოიპოვება ცნობები, რომელთა მეშვეობით შესაძლებელი ხდება იმდროინდელი მედიცინის დონის განსაზღვრა. ამ დროის ექიმებისათვის კარგად იყო ცნობილი მკურნალობის სხვადასხვა მეთოდი, დაწესებული იყო ჰონორარი. ქართული ლიტერატურის ძეგლში „წამებაჲ წმიდისა შუშანიკისი დედოფლისაჲ“ (V საუკუნე) მოხსენიებულია საექიმო დახმარების სხვადასხვა საშუალება — წამლები, მალამოები. \n\nპეტრე იბერიელს (412-488) პალესტინაში მოღვაწეობის დროს ქართველთათვის საავადმყოფოები აუშენებია მისი ბიოგრაფი ზაქარია ქართველი მიუთითებს, რომ პეტრე იბერიელის დედას ბაკურდუხტს საქართველოში „მოგზაურთათვის“ სასტუმროებთან სამოქალაქო ტიპის სამკურნალოები მოუწყვია. \n\nამ ხანის მედიცინა იყოფა შემდეგ პერიოდებად: 1. ადრინდელი ფეოდალური ხანის მედიცინა 2. განვითარებული ფეოდალური ხანის მედიცინა, რომელიც მოიცავს აღორძინების, დაცემის, აღდგენისა და გარდამავალ პერიოდებს. \n\nადრინდელი ფეოდალური ხანის მედიცინის ისტორიის ძირითადი წყაროებია ზოგადისტორიული და ჰაგიოგრაფიული ძეგლები. მაშინ საქართველოს ფარგლებს გარეთ მოქმედებდა ქართველთა მიერ დაარსებული სამედიცინო-კულტურული კერები (საბაწმიდის ქართველთა ლავრა), ხოლო საქართველოში — ასურელი მამების სავანეები. მარტვირი საბაწმიდელის „სინანულისათვს და სიმდაბლისა“ (VII ს.) შეიცავს ცნობებს ადამიანის ანატომიურ და ფიზიოლოგიურ საკითხებზე. ასურელი მამები საქართველოში ქრისტიანული სარწმუნოების გავრცელებასთან ერთად საექიმო საქმიანობასაც ეწეოდნენ. \n\nხანძთის სავანეში (VIII-IX სს.) დიდ საექიმო-პრაქტიკულ საქმიანობას ეწეოდნენ გრიგოლ ხანძთელი და მისი მოწაფე ეპიფანე. ისინი მკურნალობდნენ ავ ზნეს, დამბლას, საშვილოსნოდან სისხლის დენას, იყენებდნენ მკურნალობის ქირურგიულ მეთოდებს და სხვა. აქვე ითარგმნა ბერძნულიდან გრიგოლ ნოსელის ანატომიურ-ფიზიოლოგიური ტრაქტატი „კაცისა შესაქმისათვს“, და ბასილი დიდის „მჴეცთათვს სახისა სიტყუაი“, ამავე პერიოდში იმპერატორ ბასილი I-ის კარის ექიმი იყო ილარიონ ქართველი. \n\nგანვითარებული ფეოდალური ხანის მედიცინა ქვეყნის ეკონომიკურმა და კულტურულმა განვითარებამ ხელი შეუწყო მედიცინის აღმავლობას. როგორც საქართველოში (გელათი, იყალთო), ისე მის გარეთ (ათონი, პეტრიწონი, შავი მთა და სხვა) ჩამოყალიბდა სამედიცინო კულტურული კერები საავადმყოფოებითურთ. ათონის ივერთა მონასტერში არსებობდა 3 საავადმყოფო წმ. გიორგის, წმ. მოდესტისა და კეთროვანთათვის; იყო აფთიაქი, სამედიცინო სასწავლებელი და სამედიცინო წიგნებით მდიდარი ბიბლიოთეკა. \n\nპეტრიწონის მონასტერში და შემდგომ გელათის აკადემიაში, რომელიც უმაღლესი სამედიცინო განათლების მნიშვნელოვანი კერა იყო, მოღვაწეობდა იოანე პეტრიწი, რომელმაც გადმოიღო ბერძნულიდან ანატომიურ-ფიზიოლოგიური ტრაქტატი „ბუნებისათვის კაცისა“. ამავე დროს შეიქმნა შუა საუკუნეების შესანიშნავი სამედიცინო ძეგლები „უსწორო კარაბადინი“ და „წიგნი სააქიმოჲ“. „ქართლის ცხოვრების“ მემატიანენი აღწერენ დავით აღმაშენებლის პირად ზრუნვას სასნეულოებში მყოფ ავადმყოფებზე, ხოლო თამარ მეფეს მთიულური და ხევსურული ფოლკლორი „აქიმ დედოფლის“ სახელით იხსენიებს ვარძიის ქალაქ-გამოქვაბულში მოწყობილი იყო აფთიაქი კლდეში გამოკვეთილი დაახლოებით 265 ნიშით. ვანის ქვაბების მონასტერში წესდებით („ვაჰანის ქვაბთა განგება“) იყო დაწესებული „მესნეულის“ თანამდებობა. წესდება ითვალისწინებდა სნეულთა „შემოვლას“ დღეში 3-ჯერ და მათ „უშურველ“ უზრუნველყოფას კვებითა და სხვა ყოველგვარი საჯიროებით. ამ ეპოქის სამედიცინო ძეგლებში წამყვან თეორიად აღიარებულია ჰუმორალური პათოლოგია. \n\nXIII საუკუნის II ნახევრიდან მონღოლების ბატონობამ დასცა ქართული კულტურა, შეფერხდა ან სრულიად მოისპო ქართული სამონასტრო-კულტურული ცენტრებისა და მათთან ერთად საექიმო-პრაქტიკული და სამედიცინო-ლიტერატურული საქმიანობა. ამ დროიდან XV საუკუნის ბოლომდე, თითქმის 250 წლის მანძილზე არ შექმნილა არც ერთი მნიშვნელოვანი სამედიცინო ძეგლი; შეფერხდა ადრინდელი ძეგლების გადაწერაც. \n\nაღდგენის პერიოდში (XVI-XVIII სს.) გამოცოცხლდა საექიმო პრაქტიკული და სამედიცინო-ლიტერატურული საქმიანობა. ამ პერიოდის ბრწყინვალე წარმომადგენლებია ზაზა ფანასკერტელი თავისი „სამკურნალო წიგნით“ –„კარაბადინით“ და დავით XI თავისი „იადიგარ დაუდით“. XVI საუკუნის საქართველოში შეგროვილი ფულით აღადგინეს ათონის ივერთა მონასტერი და მასთან არსებული საავადმყოფოები და კეთროვანთა თავშესაფარი. დაიწყო ძველი სამედიცინო ძეგლების გადაწერა-განახლება და ახალთა შექმნა. სულხან-საბა ორბელიანის „სიტყვის კონა“, „სიბრძნე სიცრუისა“, „მოგზაურობა ევროპაში“ და „სწავლანი“ საკმაოდ დიდ მასალას იძლევა ამ პერიოდის სამედიცინო საქმიანობისა და სამედიცინო აზროვნების შესახებ: საბას ლექსიკონში მრავალი სამედიცინო-ბიოლოგიური ხასიათის ტერმინია განმარტებული, მის ნაწერებში ვხვდებით მსჯელობას დაავადების გამოცნობასა და მკურნალობაზე, მოხსენიებულია თავის ქალას დეფექტის ლითონით დახურვა, ქსოვილთა გადანერგვა, კიდურის მოკვეთა და სხვა ოპერაციები. \n\nვახტანგ VI-ის ცნობილ „სამედიცინო და ოპტიკურ პარაგრაფებში“ განხილულია ოპტიკის რთული საკითხები; ამ დროს (1716-1724) თბილისში ყოფილა ოპტიკური სახელოსნო, სადაც სათვალეს ამზადებდნენ. ვახტანგ VI ავტორია აგრეთვე შრომისა — „წიგნი ცხენთა ცნობისა და აქიმობისა“. \n\nსაქართველოს რუსეთთან შეერთების შემდეგ ჩამოყალიბდა საექიმო მმართველობა, რომელსაც 1840 წლიდან იმერეთ-საქართველოს საექიმო მმართველობა ეწოდა. თბილისში სამოქალაქო უწყების ხაზით მხოლოდ 1820 წელს გაიხსნა 12-საწოლიანი ქალაქის საავადმყოფო. ამ პერიოდის კავკასიის რუსული და ქართული პერიოდული პრესა ხშირად აქვეყნებდა სამედიცინო ხასიათის სტატიებს, სამედიცინო-ტოპოგრაფიული ხასიათის კორესპონდენციას, საქართველოს კლიმატურ-ბალნეოლოგიური რესურსების აღწერილობასა და სხვა. ქართული სამედიცინო წიგნები უმთავრესად მოსკოვისა და პეტერბურგის სტამბებში იბეჭდებოდა; გ. ფირალიშვილის წიგნი ყვავილის აცრაზე (1808), გ. ელიოზიშვილის კვლავ ყვავილის აცრაზე (1815), ბაგრატ ბატონიშვილის ვეტერინარიის სახელმძღვანელო (1818). მოსკოვის სინოდის სტამბაში დაიბეჭდა პ. პლაპიტონიშვილის 5 დასახელების ქართული და 3 რუსული წიგნი (1826, 1828 1836), ნ. ჩუბინაშვილის მიერ შედგენილი (1830) ყვავილის აცრის სახელმძღვანელო, ექიმ ზ. ზუბალაშვილის ქინაქინის ხმარების მოკლე სახელმძღვანელო და სხვა. მოსკოვსა და პეტერბურგში დასახლებულმა ქართველებმა ხელახლა გადაწერეს ზოგიერთი სამედიცინო წიგნი, მედიცინა შ. დავით ბატონიშვილის „სამედიცინო პარაგრაფები“ და „სამკურნალო რეცეპტები“, იოანე ბატონიშვილის „წიგნი სიმრთელისა და აქიმობისა“, „კალმასობის“ სამედიცინო შინაარსის შემცველი თავები, სამედიცინო ლექსიკონები და სხვა. ამ წიგნებში მედიცინის პრაქტიკულ საკითხებთან ერთად მედიცინის ზოგადთეორიული საკითხებიც არის განხილული. \n\n1861 წელს კავკასიის მეფისნაცვალმა სამედიცინო მომსახურების ახალი პროექტი შეიმუშავა, რომელიც ძალაში შევიდა 1867 წლიდან. ეს პროექტი სახელმწიფო ხარჯების ეკონომიისათვის ითვალისწინებდა ისედაც მცირერიცხოვან სამედიცინო დაწესებულებათა კიდევ უფრო შემცირებას. \n\nსაქართველოში ამ პერიოდის მედიცინის განვითარებაში დიდი მნიშვნელობა ჰქონდა კავკასიის საექიმო საზოგადოების დაარსებას (1864), რომელმაც დიდი ზეგავლენა მოახდინა კავკასიასა და, კერძოდ, საქართველოში მედიცინის განვითარებაზე, განსაკუთრებით სამხარეო პათოლოგიის შესწავლასა და პროფილაქტიკის ღონისძიებათა შემუშავებაზე. ქართული ჟურნალ-გაზეთები „საქართველოს მოამბე“, „დროება“, „ივერია“, „ცნობის ფურცელი“, „სასოფლო გაზეთი“, „კვალი“ და სხვა. გარკვეულ ადგილს უთმობდნენ სამედიცინო საკითხების განხილვას. ქართული მედიცინის ისტორიაში უდიდესი მოვლენა იყო თსუ-თან სამკურნალო ფაკულტეტის გახსნა (1918 წლის 17 მარტი). \n\nსაქართველოში საბჭოთა ხელისუფლების დამყარების შემდეგ ჯანდაცვამ და მედიცინის შემდგომმა განვითარებამ სრულიად ახალი მიმართულება მიიღო. მისი ძირითადი პრინციპები სახელმწიფოებრიობა, გეგმიურობა, პროფილაქტიკური მიმართულება, მკურნალობის ხელმისაწვდომობა მოსახლეობის ფართო მასებისათვის საბჭოთა მთავრთობის პირველივე დეკრეტებით დადგინდა. განსაკუთრებული ყურადღება დაეთმო სამედიცინო დაწესებულებათა ქსლის გაფართოებას, გააქტიურდა სანიტარულ-ეპიდსაწინააღმდეგო და პროფილაქტიკური მუშაობა. ფართოდ გაიშალა ტუბერკულოზთან, მალარიასთან ბრძოლა, დაიწყო საკურორტო და ბალნეოლოგიური რესურსების საფუძვლიანი შესწავლა ხალხის ჯანმრთელობის სამსახურში ჩასაყენებლად. \n\nთსუ-ის სამკურნალო ფაკულტეტი საბჭოთა ხელისუფლების პირობებში იმდენად გაიზარდა და გაძლიერდა, რომ 1930 წელს შესაძლებელი გახდა მისი დამოუკიდებელ უმაღლეს სასწავლებლად თბილისის სახელმწიფო სამედიცინო ინსტიტუტად გამოყოფა; 1935 წელს დაარსდა თბილისის ექიმთა დახელოვნების ინსტიტუტი. ამ ინსტიტუტებში კადრების მომზადებასთან ერთად მიმდინარეობდა მნიშვნელოვანი მეცნიერული მუშაობა. ინტენსიურად სწავლობენ მოსახლეობის სანიტარიისა და ჰიგიენის საკითხებს, რამაც შესაძლებელი გახადა სამრეწველო საწარმოს მუშების, აგრეთვე კოლმეურნეების, მომთაბარე მწყემსების მოსწავლეებისა და სხვათა ყოფა-ცხოვრებისა და შრომის ჰიგიენური ნორმატივების შემუშაცება. გამოაშკარავებულია სამხარეო პროფესიულ დაავადებათა ახალი სახეები (მანგანიკოზი, ანდეზიტოზი, მანგანიზმი, ქრონიკული ინტოქსიკაცია ლითონური მანგანუმით).\n\n== იხილეთ აგრეთვე ==\n* ჯანდაცვა\n* ჯანდაცვის მსოფლიო ორგანიზაცია\n\n==ლიტერატურა==\n\n\n== რესურსები ინტერნეტში ==\n* მედიცინის სიახლენი\n* ქართული სამედიცინო ინტერნეტ-ქსელი\n* ქართული სამედიცინო პორტალი \n* '''მსოფლიო მედიცინა ქართულ ფორუმზე'''", "url": "https://ka.wikipedia.org/wiki/მედიცინა", "length": 25178}
{"id": "1862", "title": "კომერცია", "text": "მინი|ვაჭრობა [[გერმანია]]ში, [[XVI საუკუნე]]\n'''კომერცია''', იგივე ვაჭრობა — ადამიანის საქმიანობის სფერო, რომელიც ხორციელდება რაიმე ღირებულების ყიდვა-გაყიდვით. ეს ღირებულება შეიძლება წარმოადგენდეს საქონელს, მომსახურებას, ინფორმაციას, ფულს ან სხვა რამეს. ვაჭრობაში შეიძლება მონაწილეობდნენ ადამიანები, ადამიანთა ჯგუფები, ფირმები, სახელმწიფოები. სახელმწიფო ვაჭრობა ორი ფორმისაა: საშინაო (მათ შორის საცალო და საბითუმო) და საგარეო. ვაჭრობა კაპიტალიზმის განვითარების უმნიშვნელოვანესი მექანიზმია, იგი წარმოიშვა შრომის საზოგადოებრივი დანაწილებისა და კერძო საკუთრების ბაზაზე.\n\nვაჭრობას, როგორც მოვლენას, შეისწავლიან მეცნიერების ცალკეული დარგები:\n\n* ვაჭრობის ეკონომიკა\n* ვაჭრობის სტატისტიკა\n\n== კომერციული ტერმინები ==\nმინი|[[სან-ხუან-დე-დიოს ბაზარი]], [[გვადალახარა]]\n* ბირჟა\n* გადასახადი\n* დაზღვევა\n* ინტელექტუალური საკუთრება\n* კომერციული ბანკი\n* კომერციული საიდუმლოება\n* კომერციული სასწავლებელი\n* მოთხოვნა\n* მოხმარება\n* პატენტი\n* პროდუქტი\n* სავაჭრო აგენტი\n* სავაჭრო დათმობა\n* სავაჭრო კაპიტალი\n* სავაჭრო მოგება\n* სავაჭრო ნიშანი\n* სავაჭრო სამართალი\n* სავაჭრო ცენტრი\n* სავაჭრო წარმომადგენლობა\n* სავაჭრო-სამრეწველო პალატა\n* საკუთრება\n* ფასი\n* ღირებულება\n* წარმოება\n\n== საერთაშორისო ორგანიზაციები ==\n\n* მსოფლიო სავაჭრო ორგანიზაცია\n\n== ლიტერატურა ==\n\n* \n* \n*  \n* \n* \n\nკატეგორია:ბიზნესი\nკატეგორია:ვაჭრობა", "url": "https://ka.wikipedia.org/wiki/კომერცია", "length": 1290}
{"id": "1864", "title": "განათლება", "text": "thumb|250px|გერმანული საკლასო ოთახი, 1930-იანი წლები\nthumb|250px|[[ინდოქტრინაცია]] საკლასო ოთახში, სასწავლო მასალებში პოლიტიკური შინაარსის შეტანა ან მასწავლებლები, რომლებიც ბოროტად იყენებენ სტუდენტების ინდოქტრინაციის როლს, ეწინააღმდეგება განათლების მიზნებს, რომლებიც აზროვნების თავისუფლებას და კრიტიკულ აზროვნებას ითხოვს.\n'''განათლება''' — სისტემურ ქმედებათა პროცესი, რომელიც შეგნებულად არის მიმართული ადამიანის ფიზიკური, ინტელექტუალური და მორალური უნარ-ჩვევების განვითარებისაკენ. განათლებაში აგრეთვე იგულისხმება შედეგი. განათლების მიღების ძირითადი გზაა სწავლა საგანმანათლებლო დაწესებულებებში, რომელიც მჭიდრო კავშირშია აღზრდასთან. განათლების პროცესში დიდი მნიშვნელობა ენიჭება თვითგანათლებას, კულტურულ-საგანმანათლებლო დაწესებულებებს, საზოგადოებრივ-შრომით საქმიანობაში მონაწილეობას. განათლების საერთო და სპეციალური (პროფესიული) დონე განპირობებულია საზოგადოებრივ ურთიერთობათა, მეცნიერების, ტექნიკისა და კულტურის, წარმოების მოთხოვნებით.\n\nგანათლების თაობაზე ისტორიულად ჩამოყალიბდა სტერეოტიპი, რომ ბავშვებისთვის და ახალგაზრდებისთვის ამ პროცესს ორგანიზებას უკეთებს ოჯახი, სკოლა, უნივერსიტეტი და ა.შ., ხოლო მათი მოვალეობაა ბეჯითად შეისწავლონ ყველაფერი ანუ აქტიურად მიიღონ შესასწავლი მასალა. მე-20 საუკუნიდან დაიწყო იმის გაცნობიერება, რომ წარმატებული სწავლისათვის გადამწყვეტი ფაქტორია შინაგანი მოტივაცია. ამის შესაბამისად მე-20 საუკუნის 70-80-იან წლებში სხვადასხვა ქვეყნებში დაიწყო სწავლების სისტემის რეფორმირება. თუმცა ამ ტენდენციებს ბევრი მოწინააღმდეგეც გამოუჩნდა, რომელთა აზრით ზედმეტმა თავისუფლებამ ჩამოაყალიბა სამომხმარებლო მიდგომა განათლების პროცესისადმი. გლობალიზაციის პროცესი კაცობრიობას სტიმულს აძლევს, რათა ხელახლა იქნეს გააზრებული აღზრდისა და განათლების მთელი სისტემა.\n\nმთელი ისტორიის განმავლობაში ყველა ახალ ეტაპზე კაცობრიობა მუდმივად გამოთქვამდა უკმაყოფილებას განათლებაში შექმნილი მდგომარეობითა და სვამდა საკითხს- როგორი უნდა იყოს განათლება დღეს და როგორ უნდა ვითარდებოდეს იგი ხვალინდელი დღის მოთხოვნათა გათვალისწინებით. ძიების პროცესი ისევე როგორც თვით კაცობრიობის განვითარება განუწყვეტელია, რეფორმისტული იდეებით გატაცებულებს კი უმეტეს შემთხვევაში გვავიწყდება, არა განათლების „სუბიექტი“ თუ „ობიექტი“'' არამედ პიროვნება რომლის გამოც და რომლისთვისაც საერთოდ შეიქმნა ეს სისტემა - ბავშვი, მოსწავლე.''\n      \n== დაწყებითი განათლება ==\nტერმინის სათანადო განმარტების მიზნით, კომიტეტი (ეკონომიკური, სოციალური და კულტურული უფლებების კომიტეტი) ხელმძღვანელობს მსოფლიო დეკლარაციით- განათლება ყველასათვის, რომელიც აცხადებს: „დაწყებითი სასკოლო განათლება არის ოჯახის გარეთ ბავშვებისათვის საბაზო განათლების უზრუნველყოფის ძირითადი სისტემა. დაწყებითი განათლება უნდა იყოს საყოველთაო და ითვალისწინებდეს საზოგადოების კულტურას, მოთხოვნებსა და შესაძლებლობებს“. გაეროს ბავშვთა ფონდის პოზიცია ასეთია, რომ: „დაწყებითი განათლება საბაზისო განათლების ყველაზე მნიშვნელოვანი კომპონენტია“.\n \n== საგანმანათლებლო დაწესებულებები ==\n\n* ''სკოლამდელი განათლება'': \n* ''საშუალო განათლება'': სკოლა, გიმნაზია, ლიცეუმი, კოლეჯი.\n* ''უმაღლესი განათლება'': ინსტიტუტი, უნივერსიტეტი, აკადემია.\n* ''განათლების ალტერნატიული დაფინანსება საქართველოში'': განათლების ერთიანი საკრედიტო კავშირი.\n\n== იხილეთ აგრეთვე ==\n\n* პედაგოგიკა\n\n== რესურსები ინტერნეტში ==\n* საგანმანათლებლო საინფორმაციო შემეცნებითი შემოქმედებითი პორტალი \n* საქართველოს განათლებისა და მეცნიერების სამინისტრო \n* თბილისის სახელმწიფო უნივერსიტეტი\n* თბილისის სახელმწიფო სამედიცინო უნივერსიტეტი\n* საქართველოს ტექნიკური უნივერსიტეტი\n* შავი ზღვის საერთაშორისო უნივერსიტეტი\n* განათლების ერთიანი საკრედიტო კავშირი (განათლების არაკომერციული დაკრედიტების და სტუდენტთა დასაქმების პროგრამა) \n* ილია ჭავჭავაძის სახელმწიფო უნივერსიტეტი\n* ვიკიპედიის განათლების კატეგორიის რუკა (ინგ.) \n* WikEd \n* ფორმალური განათლების ენციკოლოპედია\n* პრაქტიკული მონაცემების თეორია \n\nკატეგორია:განათლება", "url": "https://ka.wikipedia.org/wiki/განათლება", "length": 3688}
{"id": "1865", "title": "მრეწველობა", "text": "'''მრეწველობა''' ანუ წარმოება მიკროეკონომიკაში — საგანთა შექმნის აქტი, კერძოდ კი ისეთი პროდუქტებისა, რომელიც შემდგომში კომერციულად გაიცვლება ან გაიყიდება. მაკროეკონომიკაში მრეწველობა არის საქმიანობა, რომლითაც ტრანზაქტორები (ანუ, გაცვლის აგენტები) იყენებენ რესურსებს პროდუქციის გამოსაშვებად; უფრო სპეციფიკურად, ეკონომიკური მრეწველობა საქმიანობაა, რომელსაც კონტროლს უწევს (ასევე პასუხისმგებელი) ინსტიტუციონალური რგოლი, რომელიც იყენებს მუშახელს, კაპიტალს, საქონელსა და მომსახურებას (წარმოების ფაქტორები) სხვა საქონლისა და მომსახურების შესაქმნელად.\n\n== მრეწველობის დარგები ==\n\n* მეტალურგია\n** შავი მეტალურგია\n** ფერადი მეტალურგია\n* ენერგეტიკა\n** ელექტროენერგეტიკა\n** ნავთობის მრეწველობა\n** ატომური ენერგეტიკა\n* სამთო-მოპოვებითი მრეწველობა \n** სამთო-ქიმიური მრეწველობა\n* მანქანათმშენებლობა\n** გემთმშენებლობა\n** ავიამშენებლობა\n** ხელსაწყოთმშენებლობა\n* ქიმიური მრეწველობა\n* კვების მრეწველობა\n* მსუბუქი მრეწველობა\n** საფეიქრო მრეწველობა\n** ტყავ-საგალანტერიო მრეწველობა\n** სამკერვალო მრეწველობა\n\n==ლიტერატურა==\n* Krahn, Harvey J., and Graham S. Lowe. Work, Industry, and Canadian Society. Second ed. Scarborough, Ont.: Nelson Canada, 1993.\n\n*", "url": "https://ka.wikipedia.org/wiki/მრეწველობა", "length": 1133}
{"id": "1866", "title": "ტრანსპორტი", "text": "მინი|ტრანსპორტის სახეობები XX საუკუნის დასაწყისში\n'''ტრანსპორტი''' ( და ) — ეკონომიკის დარგი, რომელიც დაკავშირებულია მგზავრთა და ტვირთების გადაზიდვასთან. იგი წარმოადგენს ყველა სახის დამაკავშირებელი გზების, სატრანსპორტო საშუალებების, ტექნიკური მოწყობილობებისა და სტრუქტურების ერთობლიობას, რომლებიც უზრუნველყოფენ მგზავრთა და ტვირთების სხვადასხვა მიზნით გადაადგილების პროცესს ერთი ადგილიდან მეორეზე.\n\nსატრანსპორტო ინდუსტრია სამ მთავარ კომპონენტად იყოფა: ინფრასტრუქტურად, მანქანებად და მართვად. ინფრასტრუქტურა მოიცავს ტრანსპორტისთვის საჭირო უძრავ კონსტრუქციებს, მათ შორის საავტომობილო გზებს, რკინიგზებს, საჰაერო გზებს, არხებს, სადენებს ან ტერმინალებს, როგორიცაა აეროპორტები, რკინიგზის, საავტომობილო და საზღვაო სადგურები. მანქანები, რომლებიც ამ ქსელში მოძრაობს არის ავტომობილები, ავტობუსები, მატარებლები, თვითმფრინავები და სხვა. ხოლო მართვა მოიცავს ამ მანქანებისა და კონსტრუქციების ოპერირებასა და მასთან დაკავშირებულ პროცედურებს, როგორიცაა ფინანსირება, პოლიტიკა და იურიდიული მომსახურება.\n\nგანასხვავებენ მიწისზედა, წყლის და საჰაერო ტრანსპორტს. მიწისზედა ტრანსპორტში იგულისხმება სარკინიგზო ტრანსპორტი, საავტომობილო და მილსადენი ტრანსპორტი, წყლის ტრანსპორტში - საზღვაო და სამდინარო, საჰაეროში - საავიაციო ტრანსპორტი.\n\nდანიშნულების მიხედვით ტრანსპორტი იყოფა საერთო (რომელიც ემსახურება მოსახლეობას), არასაერთო (შიდასამრეწველო გადაზიდვები) და პირადი სარგებლობის ტრანსპორტად.\n\n== ზოგადი ტერმინები ==\nგადაზიდვები - ლოგისტიკა - მგზავრი - საზოგადოებრივი ტრანსპორტი - სატრანსპორტო მანქანათმშენებლობა - ტვირთი - ტვირთბრუნვა\n\n== სატრანსპორტო ინფრასტრუქტურა ==\n\nაეროდრომი - აეროპორტი - ავტომაგისტრალი - ავტოსადგომი - არხი - გაზსადენი - გვირაბი - ვაგზალი - მდინარე - ნავთობსადენი - ნავსადგომი - პორტი - რკინიგზა - ტერმინალი - ქუჩა - ხიდი\n\n== სატრანსპორტო საშუალებები ==\nმინი|მთავარი სატრანსპორტო საშუალებები\nსატრანსპორტო საშუალებები მოქმედების არეალის მიხედვით შეიძლება დაიყოს:\n* '''საჰაერო ტრანსპორტი''': ჰაერზე მჩატე (დირიჟაბლი, ფრანი...) და ჰაერზე მძიმე (თვითმფრინავი, შვეულმფრენი...);\n* '''წყლის ტრანსპორტი''': წყალზედა (გემი, ტივი...) და წყალქვეშა (ბათისკაფი, წყალქვეშა ნავი...);\n*სახმელეთო ტრანსპორტი:\n** '''სარკინიგზო ტრანსპორტი''': მატარებელი, მეტრო, ტრამვაი;\n** '''საგზაო ტრანსპორტი''': ავტომობილი, ველოსიპედი, მოტოციკლი, ტროლეიბუსი, ტრამვაი;\n** '''საკაბელო ტრანსპორტი''': ესკალატორი, ლიფტი, ფუნიკულიორი.\n* '''კოსმოსური ტრანსპორტი''': რაკეტა-მატარებელი ერთგვარი სატრანსპორტო საშუალებაა, რომლისთვისაც ღია კოსმოსში გადასაზიდ ტვირთებს წარმოადგენს: \n**'''კოსმოსური ხომალდი''' (ადამიანთა ფრენისათვის განკუთვნილი კოსმოსური საფრენი აპარატი); \n**უპილოტო კოსმოსური საფრენი აპარატები (დხთ, ასს, კოსმოსური ზონდი...).\n\n==გადაზიდვები==\n'''გადაზიდვები''' — ტვირთის ან მგზავრთა გადაადგილება სხვადასხვა სახეობის სატრანსპორტო საშუალებით.\n\nარსებობს სატვირთო და სამგზავრო გადაზიდვა. ის ხორციელდება რკინიგზის, საავტომობილო, საზღვაო, სამდინარეო, საჰაერო, საჭაპანო და მილსადენი ტრანსპორტით. გადაზიდვაში მონაწილეობას იღებენ აგრეთვე ქვეყნის ერთიანი სატრანსპორტო ქსელის ტერიტორიულ-სამეურნეო ერთეულები, ქვედანაყოფები (რკინიგზის განყოფილებები, სამდინარეო, სანაოსნო, საზღვაო სანაოსნო, სამოქალაქო ავიაციის ტერიტორიული სამმართველოები და სხვა). არსებობს სხვადასხვა სახის გადაზიდვა.\n*'''ადგილობრივი''' გადაზიდვა ერთი ტერიტორიის სამეურნეო ქვედანაყოფის ფარგლებში ხორციელდება (მაგ., რკინიგზის ერთსა და იმავე განყოფილებაში შემავალ სადგურებს შორის, ერთ სანაოსნოში შემავალ სადგურებს შორის და სხვა). \n*'''პირდაპირ''' გადაზიდვებში მონაწილეობას იღებს რამდენიმე ტერიტორიულ-სამეურნეო ქვედანაყოფი.\n*'''შერეულ''' გადაზიდვაში მონაწილეობას იღებს რამდენიმე ტერიტორიულ-სამეურნეო ქვედანაყოფი და სხვა სახეობის ტრანსპორტი.\n\n==ლიტერატურა==\n\n\n== რესურსები ინტერნეტში: ==\n* საქართველოს სატრანსპორტო ინფრასტრუქტურის სიახლენი \n* მარიამ კვარაცხელია — მდგრადი სატრანსპორტო სისტემა", "url": "https://ka.wikipedia.org/wiki/ტრანსპორტი", "length": 3710}
{"id": "1867", "title": "ანთროპოლოგია", "text": "მინი|[[ფრანც ბოასი]], თანამედროვე ანთროპოლოგიის ერთ-ერთი ფუძემდებელი, „ამერიკული ანთროპოლოგიის მამა“.\n'''ანთროპოლოგია''' () — მეცნიერება ადამიანის წარმოშობისა და ევოლუციის, ადამიანთა რასების შესახებ. იკვლევს ადამიანის ფიზიკური ტიპის ვარიაციებს დროსა და სივრცეში, ადამიანისა და მისი რასების წარმოშობის, ჩამოყალიბების და შემდგომი განვითარების შესწავლის მიზნით. პირველად ამ ტერმინის გამოყენებას არისტოტელეს უკავშირებენ, რომელიც მასში ადამიანის სულიერი კულტურის ბუნებას გულისხმობდა. \n\nანთროპოლოგია, როგორც დამოუკიდებელი მეცნიერება ჩამოყალიბდა XIX საუკუნის შუა პერიოდში. მისი დამოუკიდებელი დარგებია: ადამიანის მორფოლოგია, სწავლება ანთროპოგენეზის შესახებ, რასათმცოდნეობა. XX საუკუნის მეორე ნახევრიდან სწრაფად ვითარდება კომპლექსი დისციპლინებისა, რომელთაც აერთიანებენ საერთო სათაურით „ადამიანის ბიოლოგია“. იგი შეისწავლის ფიზიოლოგიურ, ბიოქიმიურ და გენეტიკურ ფაქტორებს, რომლებიც ზეგავლენას ახდენენ ადამიანის ორგანიზმის აგებულების ვარიაციებსა და განვითარებაზე.\n\nუმნიშვნელოვანესი კვალი დატოვა ჰიპოკრატემ (ძვ.წ. 460-377). მან პირველმა გამოთქვა მოსაზრება კლიმატის გავლენის თაობაზე, როგორც ადამიანის, ასევე მისი სულიერი განვითარების წყობის ჩამოყალიბებაზე. ცალკეული ტომების ფიზიკური ტიპის თავისებურებას ბუნებრივ გარემოს უკავშირებდა. იგი თვლიდა, რომ სკვითები სტეპებს სახლობენ  ჩაფსკვნილი ხალხი შავი თმებით, ხოლო მაღალმთიან რეგიონში სახლობს მაღალი  და ძლიერი ხალხი. ჰიპოკრატე უნდა განვიხილოთ როგორც, ანთროპოგეოგრაფიის და ეკოლოგიის ფუძემდებელი. მას ეკუთვნის მოსაზრება, რომ ადამიანის ფიზიკური, ფიზიოლოგიური და პათოლოგიური მახასიათებლები გარემოსთანაა კავშირში.\n\nკიდევ უფრო ადრე ცხოვრობდა ალქმეონე კროტონელი (ძვ.წ. 520) რომელიც იყო ანატომი და ფიზიოლოგი. ვარაუდობენ, რომ ალქმეონე იყო პირველი, რომელიც ცხედრის გაკვეთას აწარმოებდა. იგი ასწავლიდა, რომ ტვინი სულის საყრდენია. ანაქსაგორის (ძვ.წ.≈500) სამყარო მოწყობილია მარად არსებული მსგავსი ელემენტების შეხამებითა და მათი დაშლით. დემოკრიტე (ძვ.წ. ≈460) ატომისტური თეორიისა და შედარებითი ანატომიის ფუძემდებელი.\n\nატომისტური თეორიის გავრცელება და ადამიანის წარმოშობის საკითხები განხილულია რომაელი პოეტის ლუკრეციუს ტიტუს კარუს (ძვ.წ. I) პოემაში „საგანთა ბუნებისათვის“, რომელიც 6 წიგნისაგან შედგება. I და II წიგნში გამოთქმულია სამყაროს აგების ატომისტური თეორია, IV წიგნში-მოძღვრება ადამიანზე, გრძნობათ აღთქმაზე, როგორც ცოდნის წყაროზე, III წიგნი ეძღვნება-სულს, V -კოსმოგონიურ პრობლემებს, ადამიანის გვარის განვითარების ისტორიისა და ენის წარმოშობას, VI – რელიგიური წარმოშობის სამ ბუნებრივ მიზეზს.\n\n= რესურსები ინტერნეტში =\n*  ფრანც ბოასი, ანთროპოლოგია თანამედროვე ეპოქაში - culturedialogue.com \n\n== ლიტერატურა ==\n* ''ფილოსოფია – ტ. რეხვიაშვილი, ვ. ჭიაურელი – თბილისი, 2006 წ. გვ. 233''\n* ანთროპოლოგია – მომავლის მეცნიერება?!, თბ. 2007 გამომც. უნივერსალი, რედ.ქ.ხუციშვილი\n* რ. თოფჩიშვილი, ქ. ხუციშვილი, რ. გუჯეჯიანი, თეორიული ეთნოლოგია, თბ. 2010 გამომც. თსუ\n\n*", "url": "https://ka.wikipedia.org/wiki/ანთროპოლოგია", "length": 2775}
{"id": "1868", "title": "არქეოლოგია", "text": "მინი|არქეოლოგიური გათხრები [[ატაპუერკის მთები|ატაპუერკის მთებში]], [[ესპანეთი]]\n'''არქეოლოგია'''<ref name=\"Society for American Archaeology\"></ref> (არქეო – / - ძველი/, რთული სიტყვის შემადგენელი ნაწილი, მიუთითებს მისი შემცველი სიტყვების კავშირს სიძველესთან. მაგ., არქეოგრაფია, არქეოლოგია, არქეოპტერიქსი) — მეცნიერება, რომელიც კაცობრიობის ისტორიულ წარსულს სწავლობს ნივთიერი კულტურის ძეგლების, არტეფაქტების არქიტექტურული ძეგლებისა და ბიოფაქტების მიხედვით.\n\nარქეოლოგიური ძეგლები ერთადერთი წყაროა ადამიანთა საზოგადოების განვითარების ისტორიის უდიდესი ნაწილის შესასწავლად. არქეოლოგიას დიდი მნიშვნელობა აქვს დამწერლობიანი ეპოქების ისტორიულად შესასწავლადაც. არქეოლოგიური კვლევის შედეგები ავსებს და აზუსტებს წერილობითი წყაროების ცნობებს. არქეოლოგთა აღმოჩენილია თვით დამწერლობის უძველესი ძეგლებიც.\n\nნივთიერი ძეგლების მოსაპოვებლად ტარდება არქეოლოგიური გათხრები, რომლებსაც ჩვეულებრივ წინ უძღვის არქეოლოგიური დაზვერვა. განათხარი მასალის შესწავლისას არქეოლოგია ეყრდნობა ნივთიერი ძეგლების ასაკის განსაზღვრისა და კლასიფიკაციის საკუთარ მეთოდებს (იხ. ქვემოთ არქეოლოგიური დათარიღება). ამგვარი შესწავლის შემდეგ არქეოლოგიური ძეგლი ისტორიულ წყაროდ იქცევა. არქეოლოგია ნივთიერი წყაროების მონაცემთა საფუძველზე ახდენს ძველ საზოგადოებათა კულტურულ და სოციალურ-ეკონომიკური მდგომარეობის რეკონსტრუქციას. ვინაიდან ადამიანთა საზოგადოების ისტორიული განვითარების ყოველ საფეხურზე ნივთიერი კულტურა და ყოფა კანონზომიერადაა დაკავშირებული სოციალურ-ეკონომიკურ ცხოვრებასთან.\n\n==არქეოლოგიის ისტორია==\nარქეოლოგია, როგორც მეცნიერება, რომელსაც კვლევის საკუთარი მეთოდები აქვს, ჩამოყალიბდა XVIII საუკუნის ბოლოს და XIX საუკუნის დასაწყისში, თუმცა სიძველეებისადმი ინტერესს უძველესი დროიდანვე იჩენდნენ. ჯერ კიდევ ძვ. წ. VI საუკუნეში ბაბილონის მეფე ნაბონიდის ბრძანებით თხრიდნენ ძველ სასახლეთა ნანგრევებს და აღრიცხავდნენ ყოველგვარ მონაპოვარს, უმთავრესად კი წარწერებს. ტერმინი „არქეოლოგია“ სიძველეთმცოდნეობის მნიშვნელობით პირველად გამოიყენა პლატონმა (ძვ. წ. IV ს.) სიძველეთა შესწავლა საგანგებო ყურადღების საგანი გახდა ძველ რომში. რომაელმა პოეტმა და მოაზროვნემ ლუკრეციუსმა პირველმა გამოთქვა ჰიპოთეზა კაცობრიობის ისტორიაში ქვის, ბრინჯაოსა და რკინის ხანის მონაცვლეობის შესახებ (ეს ჰიპოთეზა 1836 წელს დაასაბუთა დანიელმა არქეოლოგმა კ. თომსენმა).\n\nრენესანსისა და მომდევნო ხანაში, განსაკუთრებით კი XVIII საუკუნეში, არქეოლოგიური სიძველეებისადმი ინტერესი გაცხოველდა. გაჩნდნენ ანტიკვარი-კოლექციონერები, რომლებიც აგროვებდნენ არქეოლოგიურ ძეგლებს. დაიწყეს ასევე, არქეოლოგიური გათხრების წარმოება მეცნიერული თვალსაზრისით. განსაკუთრებული მნიშვნელობა ჰქონდა პომპეის გათხრებს, რომელიც დაიწყო 1748 წელს და ფართო მასშტაბი მიიღო XIX საუკუნეში. XVIII საუკუნეში შეიქმნა პირველი არქეოლოგიური საზოგადოებები, დაარსდა სამეცნიერო არქეოლოგიური ჟურნალები. მსოფლიოს უდიდეს მუზეუმებში თანდათანობით დაგროვდა დიდი მნიშვნელობის არქეოლოგიური კოლექციები.\n\nარქეოლოგიის განვითარებაზე დიდი გავლენა მოახდინა საბუნებისმეტყველო მეცნიერებთა აღმავლობამ. არქეოლოგმა მორტილიემ დაამუშავა (1869–1883 წწ.) ქვის ხანის ძეგლების კლასიფიკაცია. მის მიერ გამოყოფილი ქვის ხანის ძირითადი ეტაპები — შელი, აშელი, მუსტიე და სხვ. ასახავენ ქვის იარაღების დამზადების ტექნიკის განვითარების თანამიმდევრულ ეტაპებს, რაც შეესატყვისება ადამიანის კულტურის განვითარების ცალკეულ საფეხურებს. გეოლოგიური თვალსაზრისით არქეოლოგიის მონაცემების ანალიზით შესაძლებელი გახდა კაცობრიობის ისტორიის დაკავშირება დედამიწის ისტორიის პერიოდებთან. დროთა განმავლობაში იარაღებისა და ნივთიერი კულტურის სხვა ძეგლების შესწავლიდან არქეოლოგია გადავიდა პირველყოფილი საზოგადოების ისტორიულ შესწავლაზე. XIX საუკუნის ბოლოს დადგინდა კავშირი პალეოლითსა და ნეოლითს შორის, გამოიყო გარდამავალი ეპოქა — მეზოლითი.\n\nგანსაკუთრებით წარმატებებს მიაღწია კლასიკურმა არქეოლოგიამ. მისი შემდგომი განვითარებისათვის უდიდესი მნიშვნელობა ჰქონდა ფრანგული, გერმანული, ინგლისური და ამერიკული არქეოლოგიური ექსპედიციების მუშაობას ეგვიპტეში, საბერძნეთში, თურქეთში, ირანში, ერაყში, წინა აზიასა და ჩრდილოეთ აფრიკის სხვა ქვეყნებში; შედეგად აღმოჩნდა ეგვიპტის, მესოპოტამიის, ეგეოსის უძველესი ცივილიზაციები. ასეთივე ძვ. ადრინდ. მონათმფლობელური ცივილიზაციები აღმოჩნდა XX საუკუნის 20-იან წლებში ინდოეთში და შემდეგ ჩინეთშიც.\n\nარქეოლოგიის განვითარებისათვის დიდი მნიშვნელობა ჰქონდა ო. მონტელიუსის მიერ დამუშავებულ ე. წ. ფორმალურ-ტიპოლოგიურ მეთოდს — ნივთების კლასიფიკაციის მეთოდს, რომელიც მათი შეფარდებითი ქრონოლოგიის დადგენის საშუალებას იძლევა. ევოლუციური სკოლა ეთნოგრაფიასა და არქეოლოგიაში სხვადასხვა ხალხების კულტურების ურთიერშედარებით მივიდა დასკვნამდე, რომ მთელი საზოგადოების განვითარება ერთიანია. შემუშავდა არქეოლოგიური კულტურის ცნება. არქეოლოგიური კულტურების შესწავლის შედეგად გადაწყდა ხალხთა ნივთებისა და იდეების წარმოშობისა და მიგრაციების მრავალი პრობლემა.\n\nXX საუკუნის I ნახევარში არქეოლოგია განვითარდა ცალკეული არქეოლოგიური ეპოქებისა და ქვეყნების მიხედვით. არქეოლოგიის მონაცემები წარმატებით გამოიყენება ისტორიული დასკვნებისათვის. შეიქმნა კაპიტალური განმაზოგადებელი ნაშრომები (ჟ. დეშელეტის, ლ. ნიდერლეს, გ. ჩაილდის, გ. კლარკის და სხვ.). თანამედროვე არქეოლოგია არქეოლოგიური ძეგლების გათხრების, ფიქსაციის, რესტავრაცია-კონსერვაციის, კლასიფიკაციის, დათარიღებისა და სხვა დროს წარმატებით იყენებს საბუნებისმეტყველო და ტექნიკურ მეცნიერებათა მეთოდებს. ფართოდ გამოიყენება ფოტოგადაღება, გეოფიზიკური და ელექტრომაგნიტური მეთოდები, ნიადაგების ქიმიური ანალიზები და სხვა. ქიმიკოსები, მეტალურგები, კერამიკოსები და სხვა სპეციალისტები სისტემატურად მუშაობენ არქეოლოგებთან ერთად არქეოლოგიური მონაპოვრის კონსერვაციის, რესტავრაციისა და ტექნოლოგიის შესწავლის დარგში, — როგორც საველე პირობებში, ისე მუზეუმებში. არქეოლოგიური ძეგლების დასათარიღებლად გამოიყენება პალეოკლიმატოლოგიის, პალეობოტანიკის, პალეოზოოლოგიის მეცნიერებათა მიღწევები. დიდი მნიშვნელობა აქვს აგრეთვე ასტრონომიულ დენდროქრონოლოგიურ მეთოდებს, განსაკუთრებით კი ე. წ. რადიოკარბონულ მეთოდს, რომელიც საშუალებას იძლევა დიდი სიზუსტით დათარიღდეს ორგანული ნაშთები (ნახშირი, ძვალი). მასობრივი არქეოლოგიური მასალის შესწავლისას ხშირად გამოიყენება სტატისტიკურ — კომბინატორული მეთოდები. დიდი მნიშვნელობა აქვს არქეოლოგიურ კარტოგრაფიას. არქეოლოგიური ძეგლები ერთადერთი წყაროაადამიანთა საზოგადოების განვითარების ისტორიის უძველესი ნაწილის შესასწავლად. არქეოლოგია ჩამოყალიბდა XVIII საუკუნის ბოლოს და XIX საუკუნის დასაწყისში.\n\n==არქეოლოგია საქართველოში==\nმინი|სამთავროს სამაროვანი\nარქეოლოგია საქართველოში XIX საუკუნეში ჩაისახა, თუმცა არქეოლოგიურ გათხრებს ეპიზოდური ხასიათი ჰქონდა. არქეოლოგიურ ძეგლთა თავმოყრისა და შესწავლის ცდები დაკავშირებულია 1852 წელს დაარსებულ კავკასიის მუზეუმთან (ამჟამად ს. ჯანაშიას სახ. საქართველოს სახელმწიფო მუზეუმი) და 1873 წელს დ. ბაქრაძის ინიციატივით დაარსებულ კავკასიის არქეოლოგიის მოყვარულთა საზოგადოებასთან. მიუხედავად არქეოლოგიური გათხრების მცირე მასშტაბისა, XIX საუკუნის II ნახევარსა და XX საუკუნის დასაწყისში საქართველოში მოხდა მნიშვნელოვანი არქეოლოგიური აღმოჩენები: სამთავროს სამაროვნისა და საჩხერის ყორღანული სამარხების გათხრები, ყაზბეგის განძის, ახალგორის განძის პოვნა და სხვა გათხრებისა და შემთხვევითი აღმოჩენების შედეგად კავკასიის მუზეუმი არქეოლოგიურ ძეგლთა ერთ–ერთ უდიდეს საცავად იქცა; დღესდღეობით მისი მემკვიდრეა სიმონ ჯანაშიას სახ. სახელმწიფო საქართველოს მუზეუმი, რომელსაც 1936–1941 წლებში გადაეცა თბილისში არსებული შოთა რუსთაველისა და მისი ეპოქის მუზეუმის ფონდები. მდიდარი არქეოლოგიური ფონდებია საქართველოს ხელოვნების სახელმწიფო მუზეუმშიც (დაარსდა 1934 წ.), რომელსაც გადაეცა საისტორიო და საეთნოგრაფიო საზოგადოების მუზეუმის, საეკლესიო მუზეუმისა (დაარსდა 1889 წ.) და თსუ–ს ხელოვნებათმცოდნეობის კაბინეტთან არსებული სიძველეთა მუზეუმის (1925–1930 წწ.) ფონდები. საქართველოს არქეოლოგიური მასალის დიდი ნაწილი თავმოყრილია თბილისის, ბათუმის, გორის, ზუგდიდის, თელავის, ქუთაისის ისტორიულ–ეთნოგრაფიულ სახელმწიფო მუზეუმებში, აგრეთვე ახალციხის, მარტვილის, გურჯაანის, მესტიის, მცხეთის, რუსთავის, ფოთის, ცხინვალის, ხონის მხარეთმცოდნეობის მუზეუმებში. საქართველოს თითქმის ყველა კუთხეში გამოვლინდა მრავალი მნიშვნელოვანი ძეგლი, პალეოლითიდან გვიანდელ შუასაუკუნეებამდე. მსოფლიოსათვის ცნობილი გახდა იაშთხვაში აღმოჩენილი აშელის ეპოქის ძეგლი, წონის, კუდაროს, ჯრუჭალას და სხვა პალეოლითური ხანის მღვიმეები, ზედა პალეოლითური მღვიმე–ნამოსახლარები: დევის ხვრელი, საკაჟია და სხვა; აგრეთვე ქვემო ქართლში გამოვლენილი შულავრის ენეოლითური კულტურა. ადრინდელი ბრინჯაოს ხანის თრიალეთის ყორღანული კულტურის ძეგლების აღმოჩენასა და შესწავლას დიდი მნიშვნელობა ჰქონდა არა მარტო საქართველოს, არამედ წინა აზიის არქეოლოგიისათვის.\n\nსაქართველოს არქეოლოგიურ განვითარებაში ახალი ეტაპი იყო მცხეთის არქეოლოგიური ექსპედიციის მუშაობა, რომელმაც შეისწავლა სამთავროს სამაროვანი, არმაზისხევის, არმაზციხისა და საკუთრივ მცხეთის ძეგლები. მრავალი არქეოლოგიური აღმოჩენა დაკავშირებულია ახალმშენებლებთან. აღსანიშნავია მშენებელთა და არქეოლოგთა თანამშრომლობა კოლხეთის დაბლობზე, |თრიალეთში, ენგურჰესის ტერიტორიაზე, ალაზნის სარწყავი სისტემის ტრასაზე, რუსთავში, ახალქალაქში, ვარციხეში, ჟინვალსა და ბორჯომის ხეობაში (ბაქო-თბილისი-ჯეიჰანის ნავთობსადენი). არქეოლოგიურმა კვლევა–ძიებამ სრულიად ახლებურად წარმოადგინა წინაქრისტიანული ხანის საქართველოს კულტურული და სოციალურ–ეკონომიკური სახე. მცხეთის, ვანის, უფლისციხის, სოხუმის, ფიჭვნარის, ბიჭვინთის, ურბნისისა და სხვა აღმოჩენებმა გვიჩვენა საქართველოში პირველი სახელმწიფოების ჩამოყალიბების, ქალაქებისა და საქალაქო ცხოვრების ჩასახვა – განვითარების თავისებურებანი, გამოავლინა მრავალფეროვანი ხელოსნური ნაწარმი.<ref>საქართველოს შუა საუკუნეების არქეოლოგიური ძეგლები / მინდორაშვილი, დავით (მთ. რედ.). — თბ.: სიძველეთა დაცვისა და შესწავლის ცენტრი, 2008. — ISBN 978-9941-0-0963-1</ref>\n\n==არქეოლოგიური გათხრები==\nმინი|3800 წლოვანი სამარხის გათხრა ედჟუოტერის-პარკში\nმიწის გათხრითი სამუშაოები არქეოლოგიური ძეგლის გამოვლენისა და ისტორიული კვლევის მიზნით. არქეოლოგიური ძეგლები მრავალფეროვანია. თითოეული მათგანის გათხრას თავისი სპეციფიკა აქვს. ფიქსაციის გასაადვილებლად თხრილს კვადრატებად ყოფენ; თხრიან ხელით, სხვადასხვა ხელსაწყოთი (ბარი, წერაქვი, დანა, ლანცეტი, ფუნჯი). მექანიზმების გამოყენება დასაშვებია მხოლოდ გათხრილი და გადარჩეული მიწის გასატანად. განსაკუთრებული მნიშვნელობა ენიჭება გათხრის პროცესის ყველა საფეხურის დაწვრილებით აღწერას. თხრილის გეგმაზე აღინიშნება აღმოჩენილი ნივთები და ნაგებობანი. გეგმის გარდა, აუცილებელია თხრილის ვერტიკალური ჭრილის ნახაზები, ფოტოსურათები, რომელზეც აისახება კულტურული ფენების თანმიმდევრობა. მათზე დაკვირვება საშუალებას იძლევა დადგინდეს შედარებითი ქრონოლოგია. ხშირად საჭირო ხდება სინჯების აღება პალეობოტანიკური, დენდროქრონოლიგიური, პალეომაგნიტური, ქიმიური და სხვა ანალიზებისათვის. საქართველოში არქეოლოგიური გათხრების ჩატარების უფლება აქვთ მხოლოდ სპეციალისტ არქეოლოგებს არქეოლოგიური გათხრების ჩატარების ნებართვის მიღების შემდეგ.\n\n==არქეოლოგიური განძი==\nმინი|[[ადად-ნირარი I|ადად-ნირარის]] [[სტელა]], [[ერაყი]]ს ეროვნული მუზეუმი\nარქეოლოგიური განძი ეწოდება რაიმე მიზეზით დამალულ, უპირატესად მიწაში დაფლულ ნივთებს, რომლებიც თავისი დროისათვის მატერიალურ ფასეულობას წარმოადგენდნენ, ჩვენთვის კი, უპირველეს ყოვლისა, ისტორიული წყაროს მნიშვნელობა აქვთ. განძს უმეტესად მოსალოდნელი საშიშროების წინ მალავდნენ. ზოგჯერ ხერხდება ზოგიერთი არქეოლოგიური განძის დაკავშირება წერილობითი წყაროებით ცნობილ ისტორიულ მოვლენებთან. მაგ., დმანისის განძის დაფლვა უკავშირდება მონღოლთა მიერ ქ. დმანისის აღებას. უძველესი არქეოლოგიური განძი ახალი ქვის ხანას (ნეოლითს) განეკუთვნება.\n\nსაქართველოს ტერიტორიაზე აღმოჩენილ არქეოლოგიური განძებიდან ჯერჯერობით უძველესია შუა ბრინჯაოს ხანის ურეკის განძი (ძვ. წ. XVIII-XVI სს.). არქეოლოგიურ განძთა სიმრავლით განსაკუთრებით ცნობილია კოლხური კულტურა (ძვ. წ. XIV-VII სს.). მელითონეთა სახელოსნოებთან ხშირად აღმოჩნდება და გამოსაყენებლად მეტწილად უვარგისი სპილენძისა და ბრინჯაოს იარაღ–სამკაული, რომელიც ხელმეორედ გადადნობისათვის იყო განკუთვნილი. ასეთ არქეოლოგიურ განძს მდნობელთა განძს უწოდებენ.\n\nარქეოლოგიური გათხრების თავისებური და ფართოდ გავრცელებული სახეობაა მონეტათა განძები. განძებს, რომლებიც მონეტებთან ერთად ლითონის სხვა ნივთებსაც შეიცავს, ჩვეულებრივ შერეულ განძს უწოდებენ. ლითონის ფულის ყოველი განძი ძვირფასი ისტორიული წყაროა ამა თუ იმ ქვეყნის სამონეტო მიმოქცევისა და სხვა ქვეყნებთან სავაჭრო–ეკონომიკურ ურთიერთობათა შესასწავლად. საქართველოს ტერიტორიაზე ლითონის ფულის განძები ხშირად ჩნდება ძვ. წ. VI-V საუკუნეებიდან, როდესაც საქართველოში დაიწყო სამონეტო მიმოქცევა და მოიჭრა პირველი მონეტა – კოლხური თეთრი. სპეციალურ ლიტერატურაში არქეოლოგიური განძის სახელით ზოგჯერ სრულიად სხვა სახის ძეგლები მოიხსენიება, მაგ., ე. წ. ახალგორის განძი სინამდვილეში მდიდრული სამარხის ინვენტარია და არა არქეოლოგიური განძი. თითოეული არქეოლოგიური განძი მნიშვნელოვანი ისტორიული ღირებულების არქეოლოგიური ძეგლია. ამიტომ ყოველი მოქალაქე ვალდებულია შემთხვევით აღმოჩენილი არქეოლოგიური განძი სახელმწიფო მუზეუმს ჩააბაროს, რისთვისაც იგი მიიღებს საგანგებო გასამრჯელოს ფულად ჯილდოს.\n\n==არქეოლოგიური დათარიღება==\nარქეოლოგიური დათარიღება არის ისტორიულ მოვლენათა დათარიღება, მოვლენათა ქრონოლოგიის დადგენა არქეოლოგიური მონაცემების მიხედვით. არსებობს არქეოლოგიური დათარიღების ორი სისტემა: აბსოლუტური და შედარებითი. აბსოლუტური ქრონოლოგია განსაზღვრავს ამა თუ იმ მოვლენის თარიღს მოქმედი კალენდრის მიხედვით, შედარებითი ქრონოლოგია კი მხოლოდ მოვლენათა თანმიმდევრობას ასახავს. შედარებით თარიღებს ადგენენ სტრატიგრაფიული და ტიპოლოგიური მეთოდებით. არქეოლოგიურ ძეგლების კულტურულ ფენათა განლაგებაზე დაკვირვება შესაძლებელს ხდის, განისაზღვროს მოვლენათა ქრონოლოგიური თანმიმდევრობა. ერთმანეთზე დაფენილ კულტურულ ფენათაგან უფრო ძველია ის, რომელიც ღრმადაა მოქცეული. ტიპოლოგიური მეთოდი ემყარება დროთა განმავლობაში ნივთების ტიპის, მათი დამზადების ტექნიკასა და ა.შ. ცვლას. შედარებითი ქრონოლოგიიდან აბსოლუტურზე გადასვლა შესაძლებელია თუ დაუთარიღებელ არქეოლოგიურ მასალასთან ერთად აღმოჩნდება ისეთი ნივთები, რომელთა დამზადების დრო ცნობილია სხვა წყაროებიდან, ან რომლებიც თვით შეიცავენ თარიღს (მონეტები, წარწერები და სხვ.).\n\nსაკუთრივ არქეოლოგიური დათარიღების მეთოდების გარდა, არქეოლოგიაში ფართოდ იყენებენ მეთოდებს, რომლებიც ემყარება საბუნებისმეტყველო მეცნიერებათა მიღწევებს. ასეთებია: რადიოკარბონული (არქეოლოგიური ძეგლების დათარიღება ორგანული წარმოშობის ნაშთებში რადიოაქტიური ნახშირბადის რაოდენობის მიხედვით), პალეომაგნიტური (დათარიღება გამომწვარი თიხის ნაწარმში ნარჩენი მაგნეტიზმის მიხედვით), დენდროქრონოლოგიური (დათარიღება განათხარი ხეების წლიური წრეების მიხედვით), ყვავილთა მტვრის ანალიზის, ქიმიური და სხვა მეთოდები.\n\n==არქეოლოგიური კულტურა==\nარქეოლოგიური კულტურა არის ტერმინი, რომლითაც არქეოლოგიაში აღინიშნება გარკვეული ხანისა და განსაზღვრულ ტერიტორიაზე გავრცელებული ადგილობრივი თავისებურებების მქონე არქეოლოგიურ ძეგლთა ერთობლიობა. არქეოლოგიური კულტურის გამოყოფის დროს ითვალისწინებენ დამახასიათებელ ნიშანთა მთელ კომპლექსს – მეურნეობის ხასიათსა და განვითარების დონეს, დასახლების ტიპს, დაკრძალვის წესს, სამკაულის, იარაღისა და კერამიკის ფორმებსა და ორნამენტაციას. არქეოლოგიური კომპლექსის ცალკეულ ელემენტთა მსგავსება ან განსხვავება სხვა კულტურის შესაბამის ელემენტებთან საკმაო საფუძველი არ არის არქეოლოგიური კულტურის გამოსაყოფად. სპეციალისტთა უმრავლესობის აზრით, არქეოლოგიური კულტურა გარკვეული ეთნიკური ერთობის კუთვნილება უნდა იყოს. ზოგჯერ ხერხდება არქეოლოგიური კულტურის დაკავშირება რომელიმე ეთნიკურ ჯგუფთან, უმეტეს შემთხვევაში კი ამგვარი დაკავშირება მეტ–ნაკლებად დასაბუთებული ვარაუდის ფარგლებს არ სცილდება. არქეოლოგიურ კულტურას, როცა მისი მატარებელი ეთნოგრაფიული ერთეული უცნობია, სახელწოდება ეძლევა გავრცელების ძირითადი ტერიტორიის (მაგ., მტკვარ–არაქსის კულტურა) ან იმ ძეგლის მიხედვით, სადაც პირველად განისაზღვრა იგი (მაგ., ტრიპოლიეს კულტურა), ანდა არქეოლოგიური კულტურის ამა თუ იმ დამახასიათებელი (განმსაზღვრელი) ელემენტის მიხედვით.\n\n==არქეოლოგიური ძეგლები==\nმინი|[[ბეთ-შეანი]], [[ისრაელი]]\nარქეოლოგიური ძეგლები ეწოდება ადამიანის მიერ შექმნილ ნივთიერი კულტურის ძეგლებს, რომლებიც არქეოლოგიური კვლევების საგანს წარმოადგენენ. არქეოლოგიურ ძეგლს განეკუთვნება ყველაფერი, რასაც ადამიანის არსებობისა და მოქმედების კვალი ატყვია, მაგალითად, ნასახლარები, ნასოფლარები, ნაქალაქარები, სამარხები, საყოფაცხოვრებო ნივთები, მონეტები, სამკაულები და სხვ. არქეოლოგიური ძეგლები შესაძლოა მიწის ზემოთაც აღმოჩნდეს, მაგრამ უპირატესად ისინი მიწითაა დაფარული და მათ გამოსავლენად საჭიროა არქეოლოგიური გათხრების ჩატარება. არსებობს ასევე წყალქვეშმოქცეული არქეოლოგიური ძეგლებიც.\n\n==ცნობილი არქეოლოგიური კულტურები==\n'''პალეოლითის ხანა'''\n:აშელის კულტურა – შელის კულტურა – მუსტიეს კულტურა\n\n'''მეზოლითის ხანა'''\n:ნატუფის კულტურა – აზილის კულტურა\n\n'''ნეოლითის და ენეოლითის ხანა'''\n:ჰასუნის კულტურა – ფაიუმის კულტურა – ელ-ობეიდის კულტურა – იანშაოს კულტურა – მაიკოპის კულტურა – ანასეულის კულტურა – წოფის კულტურა – შულავერი-შომუთეფეს კულტურა\n\n'''ბრინჯაოს ხანა'''\n:კრეტა-მიკენის კულტურა – ყობანის კულტურა – მტკვარ-არაქსის კულტურა – თრიალეთის კულტურა\n\n'''რკინის ხანა'''\n:სკვითების კულტურა – სარმატების კულტურა\n\n==ლიტერატურა==\n* ი. გაგოშიძე, არქეოლოგია, ნუმიზმატისა და ბონისტის განმარტებითი ლექსიკონი .\n\n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n*\n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n* \n\n\n== რესურსები ინტერნეტში ==\n* Famous museums by countries - Archaeology\n* დმანისი\n* ტუტანხამონი და დმანისელი ზეზვა და მზია \n* დმანისი\n\n==სქოლიო==\n\n\nკატეგორია:არქეოლოგია", "url": "https://ka.wikipedia.org/wiki/არქეოლოგია", "length": 16593}
{"id": "1869", "title": "გენეალოგია", "text": "მინი|350პქ|ჰერცოგ ლუდოვიკო I ვან ვიუთემბერგის გენეალოგია\n'''გენეალოგია''' — დამხმარე საისტორიო დისციპლინა, რომელიც შეისწავლის საგვარეულოთა ისტორიას და ცალკეული პირების, ოჯახების წარმომავლობას და ნათესაურ კავშირებს. იგი მჭიდროდ არის დაკავშირებული სხვა დამხმარე ისტორიულ დარგებთან, კერძოდ, ჰერალდიკასთან, ეპიგრაფიკასთან, ქრონოლოგიასთან, სფრაგისტიკასთან და ა.შ. \n\nმეფეების, მმართველების, მითური გმირების საგვარეულო ნუსხები ჯერ კიდევ ძველ დროში არსებობდა, მაგრამ განსაკუთრებული მნიშვნელობა გენეალოგიამ შეიძინა შუა საუკუნეებში, როდესაც წოდებათა პრივილეგიები ყალიბდებოდა. XV საუკუნიდან გაჩნდა საგანგებო გენეალოგიური ცნობარები (გენეალოგიური ხის ან ნუსხის სახით), რომლებშიც შეყვანილი იყვნენ გვარის ყველა ძირითადი და გვერდითი შტოს წარმომადგენლები, აღნიშნული იყო მათი საქორწინო კავშირები.\n\nპირველი ქართული ორიგინალური თხზულება, სადაც საგვარეულო ნუსხაა მოცემული, არის სუმბატ დავითის ძის (XIX ს.) ნაშრომი „ცხოვრება და უწყება ბაგრატონიანთა“. XIX საუკუნის დასაწყისში იოანე ბატონიშვილმა შეადგინა ვრცელი გენეალოგიური ნაშრომი ქართლ-კახეთის სამეფოს 62 სათავადო და 200-ზე მეტი სააზნაურო სახლის შესახებ.\n\nXIX საუკუნის დასაწყისში, როდესაც მეფის მთავრობამ შემოიღო საქართველოს არისტოკრატიულ საგვარეულოთათვის სათავადო და სააზნაურო ხარისხის დამტკიცება, ცალკეულმა საგვარეულოებმა გენეალოგიური ნუსხები შეადგინეს და სხვა საბუთებთან ერთად შეიტანეს დასამტკიცებლად მთავრობის ორგანოებში.\n\n== ისტორია ==\nXV-XVI საუკუნეებში დასავლეთ ევროპასა და რუსეთში გაჩნდა საგანგებო გენეალოგიური ცნობარები (იმპერატორების, მეფეების, მთავრების, თავადებისა და ა.შ.), რომლებშიც განთავსებული იყვნენ საგვარეულოს ყველა შტოს წარმომადგენლები. ამ ცნობარებში აღნიშნული იყო მათი დაბადების, გარდაცვალების, მეფობის, შეუღლების თარიღები და დინასტიური კავშირები. თავდაპირველად ამ ცნობარების მიზანი იყო ამა თუ იმ დინასტიის ან საგვარეულოს სიძველისა და წარჩინებულობის დასაბუთება.\n\nXVII-XVIII საუკუნეებში გენეალოგია ჩამოყალიბდა, როგორც დამხმარე ისტორიული დისციპლინა. იგი მკვლევრებს საგვარეულოს ნათესაური კავშირების დადგენაში ეხმარება.\n\nპირველი გენეალოგიური ცნობარები შეიქმნა რუსეთში XV საუკუნეში. 1682 წელს რუსეთშივე ჩამოყალიბდა სახელმწიფო საგვარეულო საქმეთა პალატა, რომელმაც 1700 წლამდე იარსება. ამ დროს შეიქმნა ე.წ. „ხავერდოვანი წიგნი“ („Бархатная книга“), რომელშიც რუსეთის წარჩინებული გვარების ნუსხებია მოყვანილი. „ხავერდოვან წიგნში“ მოყვანილია ასევე ცნობები ქართული სამეფო დინასტიის - ბაგრატიონთა შესახებ.\n\nსაქართველოში პირველი ორიგინალური თხზულება, რომელშიც გენეალოგიური ხასიათის ცნობები არის მოყვანილი, XI საუკუნეში შეიქმნა. ეს არის ქართული სამეფო სახლის მემატიანე - სუმბატ დავითის ძის თხზულება „ცხოვრება და უწყება ბაგრატონიანთა“.\n\nXIV-XVIII საუკუნეებში საქართველოს ცალკეულ ფეოდალურ მთავართა და ერისთავთა სახლებს ჩვევად ჰქონდათ საკუთარი საგვარეულო მატიანეების შედგენა. ასეთია, მაგალითად, „ქსნის ერისთავთა ქრონიკა“, (XIV ს.) ან სამცხის ათაბაგების „მესხური დავითნის ქრონიკა“ (XVI ს.). ასევე არსებობდა სხვა საგვარეულო ქრონიკები და მატიანეები, რომლებიც მრავალრიცხოვან მასალას შეიცავს ამა თუ იმ წარჩინებულთა გვარების გენეალოგიის შესახებ.\n\nსაქართველოში ბაგრატიონთა დინასტიის გენეალოგიის შედგენის პირველი მცდელობა ეკუთვნის ვახტანგ VI-ს, ჯანიშინობის პერიოდში, კერძოდ, 1703-1712 წლებში. აღნიშნული „გენეალოგიური ხე“, რომელიც 1945 წელს მკვლევარმა თორნიკე ჭყონიამ აღმოაჩინა, ადამიდან იწყება და ვახტანგ VI-ის შვილებით სრულდება.\n\nსაქართველოში გენეალოგიური საკითხების მეცნიერულ შესწავლას საფუძველი ჩაუყარეს აკადემიკოსებმა: მარი ბროსემ, ექვთიმე თაყაიშვილმა, ივანე ჯავახიშვილმა და სარგის კაკაბაძემ. XIX-XX საუკუნეებში ამ საკითხებს მეცნიერული ნაშრომები მიუძღვნეს მკვლევრებმა - თედო ჟორდანიამ, ნიკო ბერძენიშვილმა, ელენე მეტრეველმა, ჯუმბერ ოდიშელმა, მიხეილ ქავთარიამ, მზია სურგულაძემ, დავით ნინიძემ, იოსებ ბიჭიკაშვილმა და სხვა მეცნიერებმა.\n\n== ლიტერატურა ==\n* Adams, Suzanne Russo. ''Finding Your Italian Ancestors: A Beginner's Guide''. Provo, UT: Ancestry, 2008.\n* Ching, Frank. ''Ancestors: 900 Years in the Life of a Chinese Family.'' (1988).\n* Chorzempa, Rosemary A. ''Polish roots = Korzenie polskie''. Baltimore, MD: Genealogical Publishing Co., 1993.\n* Christian, Peter. ''The Genealogist's Internet''. 4th ed. Kew, England: National Archives, 2009. ISBN 978-1-905615-39-1\n* Durie, Bruce. ''Scottish Genealogy''. Stroud, England: History Press, 2009.\n* Eales, Anne Bruner & Robert M. Kvasnicka, eds. ''Guide to Genealogical Research in the National Archives of the United States''. Washington, DC: National Archives, 2000.\n* Greenwood, Val. D. ''The Researcher's Guide to American Genealogy''. 3rd ed. Baltimore: Genealogical Publishing Co., 2000.\n* Grenham, John.  ''Tracing Your Irish Ancestors''. 3rd ed. Baltimore: Genealogical Publishing Co., 2006.\n\nკატეგორია:ისტორიის დამხმარე დისციპლინები", "url": "https://ka.wikipedia.org/wiki/გენეალოგია", "length": 4620}
{"id": "1870", "title": "ჰობი", "text": "'''ჰობი''' (, ) — ადამიანის რაიმე გატაცება, საქმიანობა, რომელსაც მიმართავენ დასვენების დროს, საკუთარი ინტერესების დაკმაყოფილების მიზნით. ის, რაც ერთი ადამიანისთვის პროფესიაა, შეიძლება მეორე ადამიანისთვის იყოს ჰობი, მაგალითად ბაღის მოვლა ან საჭმლის კეთება. ქვემოთ ჩამოთვლილი საქმიანობა შეიძლება განხილულ იქნეს აგრეთვე როგორც ჰობი: \n\n* საოაჯახო საქმე\n** კერვა\n** კულინარია\n** ქარგვა\n** ქსოვა\n* თამაში და სპორტი\n** ბანქო\n** გოლფი\n** ველოსპორტი\n** ტურიზმი\n** მთამსვლელობა\n** ცურვა\n** ჭადრაკი\n* კოლექციონერობა\n** ფალერისტიკა\n** ფილატელია\n** ფილუმენია\n* ინტელექტუალური საქმიანობა\n** გენეალოგია\n** თარგმნა\n** ლიტერატურა\n** უცხო ენები\n\n==ლიტერატურა==\n\n\n*", "url": "https://ka.wikipedia.org/wiki/ჰობი", "length": 646}
{"id": "1871", "title": "თამაში", "text": "მინი|250px|[[სეზანი, პოლ|პოლ სეზანი]], ბანქოს მოთამაშეები, 1895.\n'''თამაში''' — ადამიანის საქმიანობის არაპროდუქტიული სახეობა, რომლის მოტივაცია მდგომარეობს არა მის შედეგებში, არამედ პროცესში. კაცობრიობის ისტორიაში იგი გადაჯაჭვული იყო მაგიასთან, საკულტო ქცევებში, მჭიდროდ უკავშირდება სპორტს, სამხედრო და სხვა ვარჯიშებს, ხელოვნების ცალკეულ დარგებს. თამაშს დიდი მნიშვნელობა აქვს ბავშვთა აღზრდის, სწავლების და განვითარების საქმეში, როგორც მომავალი ცხოვრებისეული სიტუაციებისადმი მათი ფსიქოლოგიური მომზადების საშუალებას. თამაში დამახასიათებელია აგრეთვე ცხოველებისათვის.\n\n== თამაშის სახეობები ==\nმინი|[[ნარდი]]ს მოთამაშეები\n* მაგიდის თამაშები\n**ბანქო\n** დომინო\n** ბილიარდი\n** მაგიდის ჩოგბურთი\n** ნარდი\n* სპორტული თამაშები\n** კალათბურთი \n** ფეხბურთი\n** ფრენბურთი\n** რაგბი\n* ხალხური თამაშები \n** ლახტი\n** საყებურთი\n* კომპიუტერული თამაშები\n* ინტელექტუალური თამაშები\n** რა? სად? როდის?\n** ჯეოპარდი! (გარისკე!)\n** ბრეინ–რინგი\n\n== იხილეთ აგრეთვე ==\n*თამაშთა თეორია\n*ლუდომანია\n\n== ლიტერატურა ==\n* Avedon, Elliot; Sutton-Smith, Brian, ''The Study of Games''. (Philadelphia: Wiley, 1971), reprinted Krieger, 1979. ISBN 0-89874-045-2\n\n*", "url": "https://ka.wikipedia.org/wiki/თამაში", "length": 1118}
{"id": "1872", "title": "სპორტი", "text": "thumb|350px\n\n'''სპორტი''' — ფიზიკური კულტურის შემადგენელი ნაწილი, ფიზიკური აღზრდის მეთოდი და საშუალება, სხვადასხვა ფიზიკურ ვარჯიშებში შეჯიბრებების ორგანიზების, მომზადებისა და ჩატარების სისტემა. განასხვავებენ მასობრივ, სამოყვარულო და პროფესიულ სპორტს.\n\n== სპორტის სახეობები ==\n\n* ''სათამაშო სახეობები'': ბადმინტონი, ბეისბოლი, კალათბურთი, ფეხბურთი, ხელბურთი, ფრენბურთი, ჰოკეი, რაგბი, შვიდკაცა რაგბი, ჩოგბურთი\n* ''ზამთრის სახეობები'': ბიატლონი, სათხილამურო სპორტი\n* ''საწყლოსნო სახეობები'': აფროსნობა, კანოე, ცურვა, წყალში ხტომა\n* ''ორთაბრძოლები'': კრივი, ფარიკაობა, ჭიდაობა, ძიუდო\n* ''მაგიდის სახეობები'': მაგიდის ჩოგბურთი, შაში, ჭადრაკი, ბრიჯი.\n* ''სხვა სახეობები'': ველოსპორტი, მშვილდოსნობა, მძლეოსნობა, ტანვარჯიში, ცხენოსნობა, ძალოსნობა, ხუთჭიდი, ტრიატლი, ბიატლი, ბიატლონი, ტრიათლონი\n\n== სპორტული საგნები და იარაღები ==\n\n* ''საგნები'': ბურთი - ჩოგანი - შტანგა - თხილამურები - ციგურები - რაპირა - ბირთვი - ბადრო - დისკო - ძელი - ხარიხა\n* ''აპარატები'': ველოსიპედი - იახტა - კანოე - მოტოციკლი - ნავი - პლენერი \n\n== სპორტული შეჯიბრებები ==\n\n* ევროპის ჩემპიონატი - ეროვნული ჩემპიონატი - მსოფლიო ჩემპიონატი - ოლიმპიური თამაშები - სპარტაკიადა - ტურნირი - უნივერსიადა \n* ტურ-დე-ფრანსი - უიმბლდონის ტურნირი - ჩემპიონთა ლიგა - ჯირო დ’იტალია\n\n== საერთაშორისო სპორტული ორგანიზაციები ==\n\n* ფიფა - უეფა - ფიდე - ფიბა - აიბა - ფირა - ფილა - ირბ -  იტფ  - NBA\n\n==დაკავშირებული თემები==\n\n* ელექტრონული სპორტი", "url": "https://ka.wikipedia.org/wiki/სპორტი", "length": 1393}
{"id": "1873", "title": "ტურიზმი", "text": "200 პქ|მინი|[[უფლისციხე]], [[საქართველო]] \n200px|thumb|[[მაჩუ-პიქჩუ]], [[პერუ]]\n'''ტურიზმი''' — დასვენების, თავისუფალი დროის ხარჯვის ან ბიზნეს მიზნებით მოგზაურობას ნიშნავს. მსოფლიო ტურიზმის ორგანიზაცია ტურისტებს შემდეგნაირად განმარტავს: „ხალხი, რომელიც ტოვებს თავის ჩვეულ გარემოს და მიემგზავრება სხვა ადგილას ერთ თანამიმდევრულ წელზე ნაკლები ხნით, დასვენების, თავისუფალი დროის ხარჯვის ან სხვა მიზნებით.“<ref></ref>\n\nტურიზმი პოპულარული, გლობალური საქმიანობა გახდა 2010 წელს, მსოფლიო მასშტაბით 940 მილიონი საერთაშორისო ტურისტული ჩასვლა განხორციელდა, რაც 6,6 %-იანი ზრდა იყო 2009 წელთან შედარებით. 2010 წელს, საერთაშორისო ტურიზმიდან მიღებულმა შემოსავლებმა $919 მილიარდი აშშ დოლარი შეადგინა (693 მლრდ ევრო), რაც წინა წელთან შედარებით 4,7 %-იანი ზრდა იყო.<ref name=WTO2011Highlights></ref> 2000-იანი წლების ბოლოს დატრიალებულმა მსოფლიო ფინანსურმა კრიზისმა ტურიზმზე საგრძნობლად უარყოფითად იმოქმედა, დაღმასვლა დაიწყო 2008 წლის ივნისში და ამავე წელს საერთაშორისო ტურისტული ჩასვლების რიცხვმა 2%-ით იკლო.<ref name=\"WTO2008\"></ref> ეს ნეგატიური ტენდენცია კიდევ უფრო ინტენსიური გახდა 2009 წელს, რადგან ბევრ ქვეყანაში იფეთქა  H1N1 ვირუსმა, რასაც საერთაშორისო ტურისტული ჩასვლების 4%-იანი კლება მოჰყვა და მან 880 მილიონი შეადგინა, მიღებული შემოსავლები კი 6%-ით შემცირდა.\n\nტურიზმი სასიცოცხლო მნიშვნელობისაა მრავალი ქვეყნისთვის, მაგალითად ისეთებისთვის, როგორებიცაა საფრანგეთი, ეგვიპტე, საბერძნეთი, ლიბანი, ისრაელი, გაერთიანებული სამეფო, აშშ, ესპანეთი, იტალია, ტაილანდი, საქართველო და მრავალი კუნძულოვანი ერი, ისეთები, როგორებიცაა ბაჰამის კუნძულები, ფიჯი, მალდივები, ფილიპინები, სეიშელის კუნძულები ჰავაი. ეს უპირველესად განპირობებულია ფართო ინვესტიციებით სხვადასხვა საქმიანობაში, განსაკუთრებით მომსახურების სფეროში, რის შედეგადაც, მომსახურების ინდუსტრიაში დასაქმების შესაძლებლობა დიდწილად კავშირშია ტურიზმთან. სერვისის ეს ინდუსტრია მოიცავს სატრანსპორტო გადაზიდვების სერვისს, მაგალითად ავიაციას, საკრუიზო გემებს, ტაქსებს, გამასპინძლების სერვისს, როგორიცაა საცხოვრებელში დაბინავება (სასტუმრო და სხვადასხვა თავშესაფარი). ასევე ამ ინდუსტრიას მიეკუთვნება გასართობი ადგილები, ისეთები როგორებიცაა გასართობი პარკები, კაზინოები, სავაჭრო ცენტრები, მუსიკალური დაწესებულებები და თეატრები.\n\n==ისტორია==\nდასვენებისა და გართობის მიზნით გამგზავრება პირველად პოპულარული გახდა ძველ რომაელებს შორის, რომლებიც ძირითადად პირამიდების დასათვალიერებლად მიემგზავრებოდნენ. შემდგომში მოგზაურობის ფორმები და გეოგრაფია ფართოვდება. უფრო მრავალფეროვანი ხდება ამ მოგზაურობის მიზნებიც: სანახაობრივი, სასწავლო, რელიგიური და სხვა. შენდება მოგზაურთა დროებით გასაჩერებელი სახლები, სასტუმროები, ქარვასლები, სტუმრის სახლები, ელიტარული ფენების წარმომადგენელთათვის საზაფხულო აგარაკები, რეზიდენციები.\n\nმოსახლეობის იმ შეძლებული ფენების წარმომადგენლებს, ვინც ცნობისმოყვარეობისათვის მოგზაურობდა უცხო ქვეყნებში, XVII საუკუნის მიწურულიდან ტურისტებს უწოდებდნენ. სამრეწველო რევოლუციის შემდეგ, XVIII-XIX საუკუნებში გამოგონებულ იქნა ორთქლმავალი და მატარებელი, რამაც არსებითი ზეგავლენა იქონია მოგზაურობის გააქტიურებაზე. პოპულარული ხდება მოდების მოყვარულთა გამგზავრება პარიზში, მუსიკის მოყვარულთა - იტალიაში, ხოლო ევროპის სხვადასხვა ქალაქებში სასწავლებლად გამგზავრებამ დიდი ტურის სახელი მიიღო. სწორედ ამ პერიოდში, 1841 წელს ინგლისელმა სასულიერო პირმა თომას კუკმა პირველად გაუწია ჯგუფის გამგზავრებას კომერციული მომსახურება.  ორგანიზებული ჯგუფური ტური, რომელშიც შედიოდა 20 წუთიანი მგზავრობა რკინიგზით, ჩაის, ფუნთუშების და სასულე ორკესტრის თანხლებით. გზაში ექსკურსიამძღოლის ფუნქცია თავად კუკმავე იკისრა. ამ მოგზაურობაში მონაწილეობა მიიღო 450-მა ადაიანმა და თითოეულისთვის 1 შილინგად ფასობდა.  კუკის ეს ქმედება ემსახურებოდა უფრო სოციალურ მიზნებს, ვიდრე კომერციულს. ის მიისწრაფოდა ამ ქმედებით ეჩვენებინა, რომ შეიძლება თავისუფალი დროის მიზანშეწონილად გამოყენება. მიუხედავად ამისა, ეს ფაქტი ორგანიზებული, კომერციული ტურიზმის პირველ ნაბიჯადაა მიჩნეული. აღსანიშნავია, რომ ბრიტანეთში დღესაც არსებობს ეს ტურისტული ფირმა სახელწოდებით Thomas Cook and Son.\n\nXX საუკუნის დასაწყისში მნიშვნელოვან მოვლენად შეიძლება ჩაითვალოს ავტომობილის გამოგონება, თუმცა პირველ მსოფლიო ომამდე ტურისტთა ძირითადი ნაკადი მაინც სარკინიგზო და სანაოსნო ტრანსპორტით სარგებლობდა. 20-30-იან წლებში ჩნდება ტრანსპორტის კიდევ ერთი ეფექტიანი საშუალება - თვითმფრინავი, რაც აძლიერებს ტურისტულ აქტივობას.\n\nXX საუკუნის მეორე ნახევრიდან იწყება მასობრივი საერთაშორისო ტურიზმის განვითარების ხანა. 1950 წელს, საერთაშორისო ტურისტთა რაოდენობა 25 მილიონს აღწევს, 1970 წელს — 170 მილიონს, 1990 წელს — 400 მილიონს. ამჟამად თითიქმის ყველა ადამიანი მეტნაკლებად ჩაბმულია ტურისტულ საქმიანობაში. XX საუკუნის ბოლოს მთელ მსოფლიოში 4,5 მილიარდი ტურისტი მოგზაურობდა, მათ შორის 10% საერთაშორისო ტურისტები იყვნენ და ყოველწლიურად ხარჯავდნენ 100-150 მილიარდ აშშ დოლარს.\n\nტურისტული მოგზაურობის გეოგრაფია გარკვეული თავისებურებებით ხასიათდება. საერთაშორისო ტურისტების 2/3 ევროპის ქვეყნებში მოგზაურობს. შემდეგ ყველაზე პოპულარული რეგიონია ამერიკა, რომლის წილად მოდის ტურისტების 20%, აღმოსავლეთ აზიასა და წყნარი ოკეანის ქვეყნებზე მოდის 10%, აფრიკაზე 3%.\n\n== მსოფლიო ტურიზმის სტატისტიკა და შეფასებები ==\n=== საერთაშორისო ტურისტების მიერ ყველაზე მონახულებადი ქვეყნები ===\nthumb|center|650px|მსოფლიოს 10 ყველაზე მონახულებადი სახელმწიფო\n2010 წელს, მსოფლიო მასშტაბით 940 მილიონი საერთაშორისო ტურისტული ჩასვლა განხორციელდა, რაც წინა წელთან შედარებით  6.6%-ით მეტი იყო.\n\nქვემოთ მოცემულია  საერთაშორისო ტურისტების მიერ მსოფლიოს ათი ყველაზე მონახულებადი ქვეყანა, რასაც აქვეყნებს მსოფლიო ტურიზმის ორგანიზაცია. როგორც ცხრილიდან ჩანს, 2009 წელთან შედარებით ჩინეთმა გაუსწრო ესპანეთს, ერთი საფეხურით წინ წაიწია და მსოფლიოს მესამე ყველაზე მონახულებადი ქვეყანა გახდა. ათეულში შემავალი ქვეყნების უმრავლესობა ევროპული სახელმწიფოებია.\n\n\n\n=== საერთაშორისო ტურიზმიდან მიღებული შემოსავლები ===\n2010 წელს, საერთაშორისო ტურიზმიდან მიღებულმა შემოსავლებმა $919 მლრდ აშშ დოლარი შეადგინა (693 მლრდ ევრო),<ref></ref> რაც 2009 წელთან შედარებით 4.7%-იანი ზრდა იყო. ცხრილში მოცემულია 2010 წლის მოწინავე ქვეყნების ათეული შემოსავლების მხრივ, მსოფლიო ტურიზმის ორგანიზაციის მონაცემებით. აღსანიშნავია, რომ მათი უმრავლესობა ევროპული ქვეყნებია, მაგრამ ლიდერობას კვლავ აშშ განაგრძობს.\n\n\n\n=== საერთაშორისო ტურიზმის დანახარჯები ===\nმსოფლიო ტურიზმის ორგანიზაციამ გამოაქვეყნა იმ ქვეყნების ათეული, რომელთაც 2010 ყველაზე მეტი დახარჯეს საერთაშორისო ტურიზმში (ტურისტების გენერატორი ქვეყნები)\n\n\n\n=== საერთაშორისო ტურისტების მიერ ყველაზე მონახულებადი ქალაქები ===\n\n\n== ტურიზმის სახეობები ==\n\n* აგროტურიზმი\n* გასტრონომიული ტურიზმი\n* კულტურული ტურიზმი\n* ეკოტურიზმი\n* ექსტრემალური ტურიზმი\n* გეოტურიზმი\n* კულტურული მემკვიდრეობის ტურიზმი\n* გეი-ტურიზმი\n* სამედიცინო ტურიზმი\n* საზღვაოსნო ტურიზმი\n* რელიგიური ტურიზმი\n\n* კოსმო-ტურიზმი\n* სამხედრო ტურიზმი\n* ველური ბუნების ტურიზმი\n* ბიზნეს-ტურიზმი\n* დასვენების ტურიზმი\n* საკონგრესო ტურიზმი\n* შოპ-ტურიზმი\n* სპორტული ტურიზმი\n* შემეცნებითი ტურიზმი\n* სათავგადასავლო ტურიზმი\n* სასოფლო ტურიზმი\n\n\n== ტურიზმის მატერიალურ-ტექნიკური ბაზა ==\n* გემი - დასასვენებელი სახლი - კემპინგი - პანსიონატი - სასტუმრო - ტურისტული ბაზა\n\n==იხილეთ აგრეთვე==\n*თომას კუკი\n\n== ტურიზმის ობიექტები ==\n\n* არქიტექტურის ძეგლი - ბუნების ძეგლი - ისტორიული ძეგლი - კულტურული სანახაობა - ლანდშაფტი - მუზეუმი - სპორტული სანახაობა - ფესტივალი - ქალაქი\n\n== რესურსები ინტერნეტში: ==\n* მსოფლიო ტურიზმის ორგანიზაცია\n* Recreation and Leisure Studies at the Open Directory Project \n* ქართული ტურიზმის სიახლენი \n\n'''ტურისტული კომპანიები საქართველოში'''\n* სამოგზაურო ცენტრი \n* ექსპლორ ჯორჯია \n* სენჩერი თრეველი  \n* კაუკაზუს თრეველი \n* ჯელენთ თრეველ \n\n==სქოლიო==\n\n\n*\n\nur:سیاح", "url": "https://ka.wikipedia.org/wiki/ტურიზმი", "length": 7363}
{"id": "1875", "title": "ბრანდენბურგის მხარე", "text": "'''ბრანდენბურგი''' () — მხარე გერმანიაში. სახელი მომდინარეობს ყოფილი სლავური ციხე-სიმაგრის Brennaburg-საგან.\n\n* ''ფართობი'' — 29,5 ათასი კმ²,\n* ''მოსახლეობა'' — 2.650 ათასი.\n* ''ქალაქები'' (ათ.) — პოტსდამი (დედაქალაქი, 139), კოტბუსი (127), ბრანდებურგ-ჰაველი (95), ოდერის ფრანკფურტი (88).\n* ''ისტორია'': ჰოჰენცოლერნებმა, რომლებიც მართავდნენ ბრანდენბურგს 1415 წლიდან, შემოირთეს პრუსიის საჰერცოგო და შექმნეს ძლიერი სამეფო, რომელმაც გააერთიანა გერმანია მე-19 საუკუნეში. 1871 წელს ჰოჰენცოლერნები გახდნენ გერმანიის იმპერატორები. მეორე მსოფლიო ომის შემდეგ ბრანდენბურგმა ტერიტორიის ნაწილი დაკარგა, რომელიც პოლონეთს გადაეცა. დანარჩენი ნაწილი გდრ-ის შემადგენლობაში შევიდა. 1990 წელს აღდგა როგორც მხარე.\n\n== პოლიტიკური დაყოფა ==\nბრანდებურგი იყოფა 14 სასოფლო ოლქად:\n\n\n370px\n\nდა 4 ქალაქურ ოლქად:\n\n# 20px ბრანდენბურგი\n# 20px კოტბუსი\n# 20px ოდერის ფრანკფურტი\n# 20px პოტსდამი\n\n== რესურსები ინტერნეტში ==\n*\n*ოფიციალური საიტი \n*ბრანდებურგის ტურისტული საბჭო \n\n\n\nკატეგორია:გერმანიის მხარეები\nკატეგორია:ბრანდენბურგი\nკატეგორია:1990 წელს დაარსებული ქვეყნები და ტერიტორიები\nკატეგორია:1990 წელს დაარსებულები გერმანიაში", "url": "https://ka.wikipedia.org/wiki/ბრანდენბურგის_მხარე", "length": 1093}
{"id": "1876", "title": "ნაპოლეონ III", "text": "'''ნაპოლეონ III''', შარლ ლუი ნაპოლეონ ბონაპარტი ''(ფრანგ. Charles Louis Napoléon Bonaparte)'' ( დ. 20 აპრილი, 1808, პარიზი ― გ. 9 იანვარი, 1873, ჩიზლჰერსტი, ლონდონის მახლობლად) — საფრანგეთის მეორე რესპუბლიკის პრეზიდენტი (1848–1852), საფრანგეთის იმპერატორი ( 1852–1870 ), ნაპოლეონ I-ის ძმის, ლუი ბონაპარტის ვაჟი, ნაპოლეონ II-ის გარდაცვალების შემდეგ (1832) ბონაპარტისტებმა იგი ტახტის მემკვიდრედ აღიარეს. ამბოხებათა (1836 და 1840) მოწყობის ცდისათვის ნაპოლეონ III-ს (1840) სამუდამო პატიმრობა მიესაჯა. 1846 წელს ინგლისში გაიქცა. 1848 წლის თებერვლის რევოლუციის შემდეგ საფრანგეთში დაბრუნდა. მსხვილი ბურჟუაზიის დახმარებით 1848 წლის 10 დეკემბერს პრეზიდენტად აირჩიეს. 1851 წლის 2 დეკემბერს მოაწყო კონტრრევოლუციური გადატრიალება. საკანონმდებლო კრება დაითხოვეს, ლუი ნაპოლეონი გამოცხადდა იმპერატორად ნაპოლეონ III-ის სახელით. ნაპოლეონ III-ის რეჟიმი ბონაპარტიზმის ტიპურ გამოვლინებას წარმოადგენდა. საგარეო პოლიტიკის წარუმატებლობამ, განსაკუთრებით კი მექსიკის ექსპედიციის (1862–1867) მარცხმა ძლიერ შეარყია ნაპოლეონ III-ის პოზიციები, ხოლო საფრანგეთ-პრუსიის 1870–1871 წლების ომმა გამოამჟღავნა მეორე იმპერიის უძლურება. 1870 წლის 2 სექტემბერს ნაპოლეონ III სედანთან ტყვედ ჩაბარდა პრუსიელებს. სექტემბრის რევოლუციის (1870) შედეგად ნაპოლეონ III ტახტიდან ჩამოაგდეს.\n\n== ადრეული წლები ==\nსაფრანგეთის იმპერატორი, ნაპოლეონ III იყო ლუის ბონაპარტის (ნაპოლეონ I ძმა) შვილი. ნაპოლეონ I მართველობის დროს ლუის ბონაპარტე ნიდერლანდებს განაგებდა (1806–1810). 1815 წელს ნაპოლეონ I საბოლოოდ დამარცხებისა და საფრანგეთის ტახტზე ბურბონთა რესტავრაციის შემდეგ ბონაპარტების ოჯახის ყველა წევრი გადასახლებულ იქნა. ლუი ბონაპარტი გაგზავნილ იქნა შვეიცარიასა (ცხოვრობდა დედამისთან ერთად ერთ-ერთ კანტონაში) და შემდგომ გერმანიაში (განათლების მისაღებად დაიწყო სწავლა აუგსბურგის გიმნაზიაში). შემდეგ კი იგი საცხოვრებლად გადავიდა იტალიაში და პოლიტიკურ საქმიანობას მიჰყო ხელი.\nthumbnail|left|ბონაპარტების ოჯახი\n\n== ლიტერატურა ==\n\n\n\n\n\n\nკატეგორია:საფრანგეთის პრეზიდენტები\nკატეგორია:საფრანგეთის იმპერატორები\nკატეგორია:ბონაპარტები\nკატეგორია:დაბადებული 20 აპრილი\nკატეგორია:დაბადებული 1808\nკატეგორია:გარდაცვლილი 9 იანვარი\nკატეგორია:გარდაცვლილი 1873", "url": "https://ka.wikipedia.org/wiki/ნაპოლეონ_III", "length": 2081}
{"id": "1877", "title": "ადოლფ ჰიტლერი", "text": "'''ადოლფ ჰიტლერი''' (, Adolf Hitler; დ. 20 აპრილი, 1889, ინის ბრაუნაუ, ავსტრია-უნგრეთი — გ. 30 აპრილი, 1945, ბერლინი, გერმანია) — გერმანელი პოლიტიკოსი და სახელმწიფო მოღვაწე, გერმანიის ფიურერი და რაიხსკანცლერი, ნაციონალ-სოციალისტური გერმანული მუშათა პარტიის ლიდერი. ჰოლოკოსტისა და მეორე მსოფლიო ომის ერთ-ერთი ინიციატორი.\n\nდაიბადა ავსტრია-უნგრეთის ქალაქ ინის ბრაუნაუში, ხოლო გაიზარდა ქალაქ ლინცთან ახლოს. 1913 წელს საცხოვრებლად გადავიდა გერმანიაში და მოხალისედ წავიდა პირველ მსოფლიო ომში. პოლიტიკური კარიერა დაიწყო 1919 წელს გერმანელ მუშათა პარტიაში გაწევრიანებით, ხოლო უკვე 1921 წელს გახდა ნაცისტური პარტიის ლიდერი. 1923 წელს, ხელისუფლებაში მოსვლის მიზნით, წამოიწყო ''ლუდის პუტჩი'', რომელშიც მან და მისმა მომხრეებმა მარცხი განიცადეს. სახელმწიფო გადატრიალების მცდელობას მოჰყვა დაპატიმრება. საპყრობილეში დაწერა თავისი ავტობიოგრაფიული წიგნის „ჩემი ბრძოლის“ პირველი ტომი, ხოლო უკვე 1924 წელს ციხიდან გამოვიდა. განთავისუფლების შემდეგ, პოპულარული გახდა ანტი-ვერსალური, ანტი-სემიტური, პან-გერმანული და ანტი-კომუნისტური იდეებისა და თავისი ორატორული ნიჭის წყალობით. ხშირად აკრიტიკებდა საერთაშორისო კაპიტალიზმსა და კომუნიზმს, როგორც ებრაული შეთქმულების ნაწილს.\n\n1933 წლის 30 იანვარს რაიხსპრეზიდენტმა პაულ ფონ ჰინდენბურგმა ჰიტლერი გერმანიის რაიხსკანცლერად დანიშნა. იმავე წლის არჩევნებში გამარჯვების წყალობით, მისმა პარტიამ მიიღო ''უკიდურესი ძალაუფლების კანონი'', რომელმაც გამოიწვია ვაიმარის რესპუბლიკის ნაცისტურ გერმანიად გადაქცევა და ნაციონალ-სოციალისტურ იდეოლოგიაზე დაფუძნებული ერთპარტიული ავტორიტარული მმართველობის დამყარება. ამის შემდეგ, ჰიტლერმა გამოაცხადა მსოფლიოში ახალი წესრიგის დამყარება, რათა დაემარცხებინა უსამართლობა, რომელიც პირველმა მსოფლიო ომმა გამოიწვია და დაეწყო გერმანიის ებრაელებისგან ''გაწმენდა''. მისი ხელისუფლების პირველი ექვსი წლის განმავლობაში სწრაფად განვითარდა გერმანიის ეკონომიკა, მოხდა ვერსალის შეთანხმების პირობების უგულებელყოფა, ამას კი დაემატა სუდეტის ოლქის (მოგვიანებით კი ჩეხეთის მორავიის და ბოჰემიის პროტექტორატად გადაქცევა) ანექსია და ავსტრიის ანშლუსი, რამაც გერმანიაში ჰიტლერს კიდევ უფრო დიდი მხარდაჭერა მოუტანა.\n\nთავისი პოლიტიკის ერთ-ერთ უმთავრეს მიზნად ჰიტლერი განიხილავდა ''საარსებო სივრცის'' (''Lebensraum'') მოპოვებას, ხოლო მისი აგრესიული საგარეო პოლიტიკა განიხილება როგორც მეორე მსოფლიო ომის დაწყების ერთ-ერთი მთავარი მიზეზი. 1939 წლის 1 სექტემბერს, მასშტაბური გადაიარაღების შემდეგ, ვერმახტი შეიჭრა პოლონეთში, რამაც მეორე მსოფლიო ომის დაწყება განაპირობა, ხოლო უკვე 1941 წლის 22 ივნისს გერმანია თავს დაესხა საბჭოთა კავშირს. ომის პირველ ორ წელიწადში ჰიტლერმა და მისმა მოკავშირეებმა დიდ წარმატებას მიაღწიეს: მათ ხელთ იყო ევროპისა და ჩრდილოეთ აფრიკის უდიდესი ნაწილი. მიუხედავად დიდი წარმატებისა, გერმანიამ მაინც ვერ მოახერხა საბჭოთა კავშირის დამარცხება, იაპონიის მიერ პერლ-ჰარბორის დაბომბვის შემდეგ კი ომში ამერიკის შეერთებული შტატებიც ჩაება. სხვადასხვა წარუმატებლობების შემდეგ, გერმანიას თავდაცვით პოზიციაზე გადასვლა მოუწია. თავისი სიცოცხლის ბოლო დღეებში ჰიტლერი დაქორწინდა ევა ბრაუნზე, ხოლო 1945 წლის 30 აპრილს, საბჭოთა ტყვეობისგან თავდასაღწევად, ახალდაქორწინებულმა წყვილმა თავი მოიკლა, მათი გვამები კი დაწვეს.\n\nჰიტლერი და მისი ხელისუფლება პასუხისმგებელია ჰოლოკოსტზე, რომლის დროსაც დაიღუპა 5,5 მილიონი ებრაელი და მილიონობით სხვა ეროვნების ადამიანი, რომლებსაც ნაცისტები ''უნტერმენშენს'' (''Untermenschen'' — არაადამიანები) უწოდებდნენ. მეორე მსოფლიო ომის დროს ასევე დაიღუპა 19,3 მილიონი სამოქალაქო პირი და 29 მილიონი სამხედრო. ამ დროისთვის მეორე მსოფლიო ომში დაღუპულთა რიცხვი უპრეცედენტოა, რის გამოც ეს კონფლიქტი ისტორიაში ყველაზე სისხლისმღვრელად ითვლება.\n\n== ადრეული წლები ==\n=== წარმომავლობა ===\n\nადოლფის მამა, ალოის ჰიტლერი (1837-1903) იყო მარია ანა შიკლგრუბერის უკანანო შვილი,<ref>Bullock 1999, გვ. 24.</ref> რის გამოც დაბადების მოწმობაში მამამისის გვარის ჩაწერა შეუძლებელი გახდა. ალოისმა დედამისის გვარი აიღო და შიკლგრუბერი გახდა. 1842 წელს იოჰან გეორგ ჰიდლერი (ჰიტლერის ბაბუა მესამე რაიხის ვერსიით) დაქორწინდა ანაზე. ალოისი კი იოჰანის უფროსი ძმის, იოჰან ნეპომუკ ჰიდლერის ოჯახში გაიზარდა.<ref>Maser 1973, გვ. 4</ref> 1876 წელს, ანას და უმცროსი იოჰანის ქორწილის ოფიციალური რეგისტრირების შემდეგ შესაძლებელი გახდა ალიოსს მამამისის გვარი აეღო. რეგისტრატურაში მღვდელმა ჰიდლერის მაგივრად „ჰიტლერი“ ჩაწერა.<ref>Maser 1973, გვ. 15</ref><ref name=\"Kershaw 1999, გვ. 5\">Kershaw 1999, გვ. 5.</ref> ამის შემდეგ ალოისი ახალ გვარს ატარებდა,<ref name=\"Kershaw 1999, გვ. 5\"/> რომელიც ასევე წარმოითქმოდა როგორც ჰიდლერი, ჰათლერი ან ჰუეთლერი. გვარი, სავარაუდოდ, არის ადამიანისთვის, „რომელიც ქოხში () ცხოვრობს“.<ref>Jetzinger 1976, გვ. 32</ref>\n\nსხვანაირი ვერსია ჰქონდა ნაცისტ ჩინოვნიკს ჰანს ფრანკს: მისი აზრით, ალოისის დედა გრაცის ებრაულ ოჯახში დიასახლისად მუშაობდა, სადაც 19 წლის ლეოპოლდ ფრანკენბერგერისგან დაფეხმძიმდა.<ref>Rosenbaum 1999</ref> ამას ეწინააღმდეგება ის ფაქტი, რომ იმ დროისთვის გრაცში არ ცხოვრობდა არც ერთი ფრანკენბერგერი, თანაც, არ არსებობდა „ჰიტლერის ებრაელი ბაბუის“ არსებობის სხვა დამადასტურებელი ფაქტი,<ref>Hamann 2010, გვ. 50.</ref> რის გამოც ისტორიკოსები უარყოფენ ჰიტლერის ებრაელობას.<ref>Toland 1992, გვ. 246–247</ref><ref>Kershaw 1999, გვ. 8–9.</ref>\n\n===ბავშვობა და განათლება===\nმინი|მარცხნივ|ჩვილი ჰიტლერი.|229x229პქ\nადოლფ ჰიტლერი დაიბადა 1889 წლის 20 აპრილს, ავსტრია-უნგრეთის ქალაქ ინის ბრაუნაუში (დღესდღეობით შედის ავსტრიის შემადგენლობაში), გერმანიის საზღვართან ახლოს.<ref></ref> კლარა და ალოის ჰიტლერთა ოჯახში ის იყო ერთ-ერთი ექვსი ბავშვიდან, თუმცა, გუსტავი, იდა და ოტო პატარა ასაკში გარდაიცვალნენ.<ref>Kershaw 2008, გვ. 3</ref> სამი წლის ასაკში მისი ოჯახი გერმანიაში გადაბარგდა.<ref>Rosmus 2004, გვ. 33</ref> იქ მან შეიძინა ბავარიული დიალექტი, რომელიც, ავსტრიული გერმანულისგან განსხვავებით, მას მთელი ცხოვრების განმავლობაში გაჰყვა.<ref>Keller 2010, გვ. 15</ref><ref>Hamann 2010, გვ. 7–8</ref><ref>Kubizek 2006, გვ. 37</ref> 1894 წელს ოჯახი დაბრუნდა ავსტრიაში და ქალაქ ლეონდინგში დასახლდა, ხოლო უკვე 1895 წლის ივნისში ალოისი გადაბარგდა ლამბახთან მდებარე ჰაფელდში, სადაც დაკავებული იყო მეურნეობითა და მეფუტკრეობით. სახელმწიფო სკოლაში (Volksschule) ჰიტლერი მეზობელ ფიშლჰამში დადიოდა.<ref>Kubizek 2006, გვ. 92</ref><ref>Hitler 1999, გვ. 6</ref>\n\nჰაფელდში გადასვლის შემდეგ მამა-შვილს შორის დაიწყო კონფლიქტი, რომელიც გამოწვეული იყო სკოლის მკაცრი დისციპლინის დაცვაზე ჰიტლერის უარით.<ref>Fromm 1977, გვ. 493–498</ref> 1897 წლისთვის, როდესაც ალოისის სამეურნეო ექსპერიმენტებმა საბოლოო კრახი განიცადა, ოჯახი ლამბახში გადავიდა, სადაც რვა წლის ჰიტლერი ესწრებოდა სიმღერის გაკვეთილებს, მღეროდა საეკლესო გუნდში და მღვდლად გახდომაზეც კი ფიქრობდა.<ref>Shirer 1960, გვ. 10–11</ref> 1898 წელს ოჯახი სამუდამოდ გადავიდა ლეონდინგში. 1900 წელს გარდაიცვალა ჰიტლერის უმცროსი ძმა ედმუნდი, რამაც მასზე საკმაოდ ძლიერად იმოქმედა. ასე, თავდაჯერებული, გახსნილი და კეთილი მოსწავლე გადაიქცა პირქუშ და ჩაკეტილ მოსწავლედ, რომელიც მუდმივად ებრძოდა მასწავლებლებსა და მამას.<ref>Payne 1990, გვ. 22</ref>\n\nალოისს, რომელსაც წარმატებული კარიერა ჰქონდა საბაჟო ბიუროში, სურდა, რომ შვილსაც იქვე ემუშავა და იგი სამსახურშიც კი მიიყვანა.<ref>Kershaw 2008, გვ. 9.</ref> მომავალში ჰიტლერმა ამ ღონისძიებას დრამატული ეფექტი მისცა და აღნიშნა, რომ ამან გაზარდა დაუნდობელი ანტაგონიზმი მამა-შვილს შორის.<ref>Hitler 1999, გვ. 8</ref><ref>Keller 2010, გვ. 33–34</ref><ref>Fest 1977, გვ. 32</ref> ამის შემდეგ, მიუხედავად იმისა, რომ თვითონ ადოლფი კლასიკურ საშუალო სკოლაში სწავლა და მხატვრობა უნდოდა, ალოისმა იგი ლინცის Realschule-ში გაგზავნა.<ref>Kershaw 2008, გვ. 8</ref> ჰიტლერი მის გადაწყვეტილებას შეეწინააღმდეგა, ხოლო შემდეგ „ჩემს ბრძოლაში“ აღნიშნა, რომ იგი სპეციალურად ცუდად სწავლობდა სკოლაში, რათა მამამისს დაენახა, რომ შვილი დიდ წარმატებებს ვერ აღწევდა და უფლება მიეცა მისთვის ოცნებისთვის მიეძღვნა თავი.<ref>Hitler 1999, გვ. 10.</ref>\n\nროგორც ბევრი ავსტრიელი გერმანელი, გერმანულმა ნაციონალისტურმა იდეებმა ჰიტლერიც ადრეული ასაკიდან გაიტაცა.<ref>Evans 2003, გვ. 163–164.</ref> მას ეზიზღებოდა ჰაბსბურგთა მონარქია და მათი ძალაუფლება ეთნიკურად მრავალფეროვან იმპერიაზე, ერთგულებას კი იგი მხოლოდ გერმანიის მიმართ გამოხატავდა.<ref>Bendersky 2000, გვ. 26</ref><ref>Ryschka 2008, გვ. 35</ref> მეგობრებთან ერთად ავსტრიული საიმპერატორო ჰიმნის მაგივრად ის „გერმანელთა სიმღერას“ მღეროდა, ამხანაგებს კი „ჰაილით“ ესალმებოდა.<ref>Hamann 2010, გვ. 13.</ref>\n\n1903 წლის 3 იანვარს, ალოისის უცაბედი გარდაცვალების შემდეგ მისი მოსწრება საგრძნობლად დავარდა, რის გამოც დედამისმა მას სკოლის დატოვების უფლება მისცა.<ref>Kershaw 2008, გვ. 10</ref> 1904 წელს იგი შევიდა შტაირის Realschule-ში, სადაც მისი მოსწრება და ყოფაქცევა გაუმჯობესდა.<ref>Kershaw 1999, გვ. 19</ref> 1905 წელს საბოლოო გამოცდის გადაბარების შემდეგ მან დატოვა სკოლა ყველანაირი ამბიციის ან კარიერული გეგმის გარეშე.<ref>Kershaw 1999, გვ. 20</ref>\n\n===ვენასა და მიუნხენში===\nმინი|ჰიტლერის სახლი ლეონდინგში\n1905 წლიდან ჰიტლერი სახელმწიფო შეღავათებისა და დედის დახმარების ხარჯზე ვენაში ცხოვრობდა. იგი, ასევე, თავს ირჩენდა სხვადასხვა ადგილას არასტაბილური მუშაობით და ვენის ღირსშესანიშნაობების აკვარელით ხატვით. მან, ასევე, სამხატვრო აკადემიაში ჩაბარებაც სცადა, თუმცა მას ორჯერ უთხრეს უარი: ჯერ 1907, ხოლო შემდეგ 1908 წელს, რადგანაც, აკადემიის აზრით, ჰიტლერი „ფერწერისთვის გამოუსადეგარი“ იყო.<ref>Hitler 1999, გვ. 20</ref><ref>Bullock 1962, გვ. 30–31.</ref> აკადემიის დირექტორმა მას არქიტექტურის შესწავლა შესთავაზა, თუმცა, ეს შეუძლებელი გამოდგა, რადგან ჰიტლერს საშუალო სკოლა არ დაუმთავრებია.<ref>Bullock 1962, გვ. 31</ref> ამ წარუმატებლობას დაემატა დედამისის გარდაცვალება 1907 წელს, რის შემდეგადაც უფულოდ დარჩენილ ჰიტლერს უსახლკაროთა სახლსა და კაცთა საერთო საცხოვრებლებში მოუწია ცხოვრება.<ref>Bullock 1999, გვ. 30–33</ref>\nმინი|ჰიტლერის ნახატი, [[1914]]\nვენაში ჰიტლერის ყოფნის დროს ქალაქი იყო რელიგიური და რასობრივი ცრურწმენების კერა.<ref>Shirer 1960, p. 26</ref> ფართოდ იყო გავრცელებული აღმოსავლელი მიგრანტების მიერ დაპყრობის შიში, რის გამოც მერი-პოპულისტი, კარლ ლიუგერი, პოლიტიკური ეფექტისთვის, თავის რიტორიკაში აშკარა ანტი-სემიტიზმს იყენებდა. ასევე ფართოდ იყო გავრცელებული გერმანული ნაციონალიზმი ჰიტლერის საცხოვრებელ რაიონში — მარიაჰილფში.<ref>Hamann 2010, გვ. 243–246</ref> იმ დროის ვენაში მოღვაწე გერმანელმა ნაციონალისტმა, გეორგ რიტერ ფონ შონერერმა, თავისი პან-გერმანული, ანტი-სემიტური, ანტი-სლავური და ანტი-კათოლიკური იდეებით დიდი გავლენა იქონია ადოლფ ჰიტლერზე.<ref>Nicholls 2000, გვ. 236–237</ref> მომავალი ფიურერი ასევე კითხულობდა ადგილობრივ გაზეთებს, როგორიც მაგალითად, Deutsches Volksblatt იყო. გაზეთი აქეზებდა ცრურწმენებს და თამაშობდა ქრისტიანთა შიშებზე, რომლებსაც ებრაელების დიდი რიცხვით მიგრაციის ეშინოდათ.<ref>Hamann 2010, გვ. 341–345.</ref> ჰიტლერი ასევე კითხულობდა გაზეთებს, რომლებშიც აქვეყნებდნენ დარვინის, ნიცშეს, ლე ბონისა და შოპენჰაუერის მოსაზრებებს.<ref>Hamann 2010, გვ. 233</ref> „კათოლიკური გერმანოფობიის“ მოწინააღმდეგე ჰიტლერი ასევე აღფრთოვანებული იყო მარტინ ლუთერით.<ref>Hamann 2010, გვ. 350.</ref>\n\nდღემდე საკამათოა ჰიტლერის ანტი-სემიტზმის წარმოჩენა და პირველი გამოხატვა.<ref>Kershaw 1999, გვ. 60–67</ref> მის ავტობიოგრაფიულ წიგნში წერია, რომ ანტი-სემიტი იგი ვენაში გახდა,<ref>Hitler 1999, გვ. 52</ref> თუმცა საპირისპიროს აცხადებდა მისი ახლო მეგობარი, აუგუსტ კუბისეკი, რომელიც ამბობდა, რომ ჰიტლერი „დარწმუნებული ანტი-სემიტი“ ჯერ კიდევ ლინცის დატოვებამდე იყო.<ref>Shirer 1960, გვ. 25</ref> სხვადასხვა წყაროები, თავის მხრივ, იძლევიან დამარწმუნებელ მტკიცებულებებს, რომ ვენაში ჰიტლერს ებრაელი მეგობრები ჰყავდა.<ref>Hamann 2010, გვ. 347–359</ref><ref>Kershaw 1999, p. 64</ref> ისტორიკოსი რიჩარდ ჯ. ევანზი აცხადებს, რომ „ისტორიკოსები, მთლიანობაში თანხმდებიან, რომ ჰიტლერის ძლიერი და მომაკვდავი ანტისემიტიზმი გაჩნდა გერმანიის დამარცხების შემდეგ, როგორც „ზურგში დანის ჩარჭობის“ პარანოიის ახსნა.“<ref>Evans 2011</ref>\n\nმამის მხრიდან მემკვიდრეობის ბოლო ნაწილი მან 1913 წლის მაისში მიიღო, რის შემდეგაც მიუნხენში გადავიდა საცხოვრებლად.<ref name=\"Shirer 1960, გვ. 27\">Shirer 1960, გვ. 27</ref> ზოგიერთი ისტორიკოსი თვლის, რომ ჰიტლერმა ეს ავსტრია-უნგრეთის იმპერიის სამხედრო სამსახურის თავიდან აცდენისთვის გააკეთა,<ref>Weber 2010, გვ. 13</ref> ჰიტლერი ამას არც უარყოფდა, თუმცა, როგორც თვითონ ამბობს, ეს განპირობებული იყო იმით, რომ მას არ უნდოდა ავსტრია-უნგრეთის რასობრივად მრავალფეროვან ჯარში ემსახურა.<ref name=\"Shirer 1960, გვ. 27\"/> ავსტრია-უნგრეთში იგი სამხედრო სამსახურისთვის უვარგისად აღიარეს, რის შემდეგაც იგი მიუნხენში დაბრუნდა.<ref>Shirer 1960, გვ. 27, footnote</ref>\n\n===პირველი მსოფლიო ომი===\nმინი|ჰიტლერი (მარვჯვნივ ბოლოში) თანამებრძოლებთან ერთად\nპირველი მსოფლიო ომის დაწყების შემდეგ ავსტრიის მოქალაქე ჰიტლერი მოხალისედ წავიდა ბავარიულ ჯარში.<ref name=\"Kershaw 1999, გვ. 90\">Kershaw 1999, გვ. 90</ref> ბავარიის ხელისუფლების 1924 წლის ანგარიშის მიხედვით, ჰიტლერი ჯარში შეცდომით მოხვდა.<ref name=\"Kershaw 1999, გვ. 90\"/> მსახურობდა დასავლეთ ფრონტზე,<ref>Kershaw 2008, გვ. 53</ref> ბავარიის რეზერვული მე-16 ქვეით პოლკში როგორც „ფოსტალიონი“.<ref name=\"Kershaw 1999, გვ. 90\"/><ref>Weber 2010, გვ. 12–13</ref> დროის დიდი ნაწილს ატარებდა შტაბში, ქალაქ ფურნ-ან ვეპში, ფრონტის ხაზის უკან.<ref>Kershaw 2008, გვ. 54</ref><ref>Weber 2010, გვ. 100</ref> მიუხედავად ამისა, იგი „ესწრებოდა“ ფლანდრიის, სომის (სომაში დაიჭრა კიდეც<ref name=\"Shirer 1960, გვ. 30\">Shirer 1960, გვ. 30</ref>), არასისა და პაშენდეილის ბრძოლებს. სიმამაცისთვის 1914 წელს მან მეორე ხარისხის რკინის ჯვარი მიიღო.<ref name=\"Shirer 1960, გვ. 30\"/> კიდევ ერთხელ მან რკინის ჯვარი, ამჯერად უკვე მეოთხე ხარისხის, ებრაელი ლეიტენანტის, იუგი ჰუტმანის რეკომენდაციით მიიღო. ასეთი ჯილდო იშვიათად ამშვენებდა ეფრეიტორებს.<ref>Kershaw 2008, გვ. 59</ref> 1918 წლის 18 მაისს მან „ჭრილობის შავი ნიშანი“ მიიღო.<ref>Steiner 1976, გვ. 392</ref>\nმინი|მარცხნივ|ჯარისკაცი ადოლფ ჰიტლერი|247x247პქ\nშტაბ-ბინაში მუშაობის დროს ჰიტლერი ხატავდა კარიკატურებს და ინსტრუქციებს ჯარის გაზეთისთვის. 1916 წლის ოქტომბერში სომაში დაჭრის<ref>Kershaw 2008, გვ. 57.</ref> შემდეგ ჰიტლერი ბეელიცის ჰოსპიტალში გადაიყვანეს, საიდანაც ფრონტზე იგი მხოლოდ 1917 წლის 5 მარტს დაბრუნდა.<ref>Kershaw 2008, გვ. 58</ref> 1918 წლის 15 ოქტომბერს, გაზის შეტევის შემდეგ, იგი დროებით დაბრმავდა, რის გამოც იგი ფეისვოლკის ჰოსპიტალში გადაიყვანეს.<ref>Kershaw 2008, გვ. 59, 60</ref> ჰოსპიტალში მან გერმანიის დამარცხების შესახებ შეიტყო. ჰიტლერი წერდა, რომ ამ ამბის მიღების შემდეგ იგი მეორედ დაბრმავდა.<ref>Kershaw 1999, გვ. 97, 102</ref>\n\nპირველი მსოფლიო ომი ჰიტლერმა აღწერა როგორც „ყველაზე დიდი გამოცდილება“. სიმამაცისთვის უფროსობისგან მან შექებაც კი მიიღო.<ref>Keegan 1987, გვ. 238–240</ref> ომის დროს უფრო გაძლიერდა მისი გერმანული პატრიოტიზმი — არ არის გასაკვირი, რომ გერმანიის კაპიტულაციის შემდეგ მან დიდი შოკი მიიღო.<ref>Bullock 1962, გვ. 60.</ref> ასევე, ომში დამარცხების ტკივილმა მისი იდეოლოგიის საბოლო დახვეწა გამოიწვია.<ref>Kershaw 2008, გვ. 61, 62</ref> სხვა გერმანელი ნაციონალისტების მსგავსად, ის ემხრობოდა Dolchstoßlegende-ს იდეოლოგიას, რომელიც თვლიდა, რომ დაუმარცხებელ გერმანულ არმიას ზურგში დანა ჩაარჭეს სამოქალაქო ლიდერებმა და მარქსისტებმა, რომლებსაც მოგვიანებით „ნოემბრის დამნაშავეები“ შეარქვეს.<ref>Kershaw 2008, გვ. 61–63</ref>\n\nვერსალის შეთანხმების თანახმად, გერმანიას უნდა დაეთმო თავისი ტერიტორიების გარკვეული ნაწილი (ასე, 1871 წელს მოპოვებული ელზას-ლოთარინგია საფრანგეთს დაუბრუნდა) და მოეხდინა რაინის ზონის სრული დემილიტარიზაცია. შეთანხმებამ, ასევე, დააწესა მძიმე ეკონომიკური სანქციები და გერმანიას უდიდესი რეპარაციები დააკისრა. ბევრი გერმანელი თვლიდა, რომ შეთანხმება იყო უსამართლო დამცირება. ისინი განსაკუთრებით მიუღებელს თვლიდნენ 231 სტატიას, რომლის მიხედვითაც, ომზე მთელი პასუხისმგებლობა გერმანიას დააკისრეს.<ref>Kershaw 2008, გვ. 96</ref> ვერსალის შეთანხმების პირობები და მათ მიერ მოტანილი უბედურება ჰიტლერმა მომავალში თავისი პოლიტიკური მიზნებისთვის გამოიყენა.<ref>Kershaw 2008, გვ. 80, 90, 92</ref>\n\n==პირველი ნაბიჯები პოლიტიკაში==\nმინი|ჰიტლერის პარტიული ბარათი გერმანელ მუშათა პარტიაში.\nპირველი მსოფლიო ომის შემდეგ ჰიტლერი მიუნხენში დაბრუნდა,<ref>Bullock 1999, გვ. 61</ref> სადაც ფორმალური განათლებისა და კარიერული პერსპექტივების არქონის გამო სამხედრო სამსახური გააგრძელა.<ref>Kershaw 1999, გვ. 109</ref> 1919 წლის ივლისში იგი დაინიშნა Verbindungsmann-ად (მზვერავი), რომელსაც გავლენა უნდა მოეხდინა გერმანელ ჯარისკაცებზე და გერმანელ მუშათა პარტიაში უნდა დამკვიდრებულიყო. მუშაობის დროს ჰიტლერი მოხიბლა გერმანელ მუშათა პარტიის ლიდერის, ანტონ დრაქსლერის ანტი-სემიტურმა, ანტი-კაპიტალისტურმა, ანტი-მარქსისტულმა და ნაციონალისტურმა გამოსვლებმა.<ref>Kershaw 2008, გვ. 82</ref> დრაქსლერი ემხრობოდა ძლიერ, აქტიურ ხელისუფლებას, სოციალიზმის არაებრაულ ვერსიასა და საზოგადოების წევრებს შორის სოლიდარობას. ჰიტლერის ორატორული ნიჭით მოხიბლულმა დრაქსლერმა იგი პარტიაში მიიწვია. წინადადებას ჰიტლერი 1919 წლის 12 სექტემბერს დათანხმდა.<ref>Stackelberg 2007, გვ. 9</ref> იგი პარტიის 555-ე წევრი გახდა (სინამდვილეში — 55. პარტიამ წევრების თვლა 500-დან დაიწყო).<ref>Mitcham 1996, გვ. 67</ref>\n\nჰიტლერმა გაიცნო დიტრიხ ეკარტი, პარტიის ერთ-ერთი დამაარსებელი და ოკულტისტური ტულეს საზოგადოების წევრი.<ref>Fest 1970, გვ. 21.</ref> კარტი გახდა ჰიტლერის მენტორი. ის უზიარებდა მას სხვადასხვა იდეებს, აცნობდა მიუნხენური საზოგადოების წევრებს.<ref>Kershaw 2008, გვ. 94, 95, 100</ref> თავისი მიმზიდველობის გაზრდის მიზნით პარტიამ სახელი შეიცვალა და ნაციონალ-სოციალისტური გერმანელი მუშათა პარტია გახდა.<ref>Kershaw 2008, გვ. 87</ref> ჰიტლერმა შეიმუშავა პარტიის ბანერი — თეთრ რგოლში მოქცეული სვასტიკა წითელ ფონზე.<ref>Kershaw 2008, გვ. 88</ref>\n\n1920 წლის 31 მარტს ჰიტლერი გაათავისუფლეს ჯარიდან, რის შემდეგაც მან თავი მთლიანად პარტიას მიუძღვნა.<ref>Kershaw 2008, გვ. 93.</ref> მთავარი შტაბ-ბინა მდებარეობდა მიუნხენში, რომელიც იყო ანტი-სახელისუფლებო, ანტი-მარქსისტული და ვაიმარის რესპუბლიკის მოძულე გერმანული ნაციონალისტების ბუდე.<ref>Kershaw 2008, გვ. 81</ref> ნელ-ნელა პოპულარული გახდა ადოლფ ჰიტლერიც, რომელიც უკვე 1921 წლის თებერვალში დაახლოებით 6 000 ადამიანს მიმართავდა.<ref>Kershaw 2008, გვ. 89</ref> ამგვარი შეხვედრების პოპულარიზაციისთვის ორი სატვირთო მანქანიდან მიუნხენის ქუჩებში ნაცისტები სვასტიკიან დროშას აფრიალებდნენ და ბროშურებს ავრცელებდნენ. მალევე, ჰიტლერი თავისი პოლემიკური გამოსვლებით ვერსალის, ჩინოვნიკების, ებრაელებისა და მარქსისტების წინააღმდეგ უფრო პოპულარული გახდა.<ref>Kershaw 2008, გვ. 89–92</ref>\nმინი|ჰიტლერი პოზიორობს კამერისათვის. [[1930]].|მარცხნივ\n1921 წლის ივნისში, როდესაც ჰიტლერი და ეკარტი ბერლინში იმყოფებოდნენ, პარტიაში მოხდა პროტესტი. მისი აღმასრულებელი კომიტეტის წევრებს სურდათ მტრულ გერმანულ სოციალისტურ პარტიასთან გაერთიანება.<ref>Kershaw 2008, გვ. 100, 101</ref> 11 ივლისისთის ჰიტლერი მიუნხენში დაბრუნდა და პარტიიდან წასვლაზე განცხადება შეიტანა; აღმასრულებელი კომიტეტის წევრები მიხვდნენ, რომ პარტიის წამყვანი ფიგურისა და ორატორის წასვლა დასასრული იქნებოდა.<ref>Kershaw 2008, გვ. 102</ref> ჰიტლერმა განაცხადა, რომ დაბრუნდებოდა პარტიაში, მაგრამ, სანაცვლოდ, დრაქსლერს მის სასარგებლოდ პარტიის ლიდერის თანამდებობა უნდა დაეტოვებინა, ხოლო შტაბ-ბინა მიუნხენში დარჩენილიყო.<ref name=\"Kershaw 2008, გვ. 103\">Kershaw 2008, გვ. 103</ref> კომიტეტი დათანხმდა, რის შემდეგაც 26 ივლისს ჰიტლერი პარტიის უკვე 3 680-ე წევრი გახდა. მიუხედავად ამისა, პარტიაში ჯერ კიდევ იყვნენ მისი მოწინააღმდეგეები. მათ ჰერმან ესერის მეთაურობით პარტია დატოვეს, თუმცა დაბეჭდეს 3 000 ბროშურა, რომელშიც ჰიტლერს პარტიის მოღალატედ მოიხსენიებდნენ.<ref name=\"Kershaw 2008, გვ. 103\"/> შემდეგ დღეებში ჰიტლერი არაერთხელ გამოვიდა სიტყვით, სადაც აპლოდისმენტების ფონზე თავის თავს ესერისგან იცავდა. მისი სტრატეგია წარმატებული გამოდგა: 29 ივლისის სპეციალურ კონგრესზე მან აბსოლუტური ძალაუფლება მიიღო და დრაქსლერი შეცვალა. ამას მხარი 533-მა ადამიანმა დაუჭირა, შეეწინაღმდეგა კი მხოლოდ ერთი.<ref>Kershaw 2008, გვ. 83, 103</ref>\n\nლუდის სახლში ჰიტლერის მწვავე გამოსვლები სულ უფრო და უფრო მეტ ადამიანს იზიდავდა. პოპულისტურ თემებს, განტევების ვაცებს, რომლებსაც მისი მსმენელები ეკონომიკურ სირთულეებში სდებდნენ ბრალს,<ref>Bullock 1999, გვ. 376</ref><ref>Goebbels 1936</ref><ref>Bullock 1999, p. 376</ref> თავის პერსონალურ მაგნეტიზმს და ბრბოს ფსიქოლოგიის გაგებას იგი თავის სასარგებლოდ იყენებდა.<ref>Kershaw 2008, გვ. 105–106.</ref><ref>Bullock 1999, გვ. 377.</ref> ისტორიკოსები აღნიშნავენ, რომ ჰიტლერის გამოსვლებს გააჩნდა ჰიპნოზური ეფექტი.<ref>Kressel 2002, გვ. 121</ref> ალფონს ჰეკი, ჰიტლერიუგენდის ყოფილი წევრი, მოგვიანებით აღნიშნავს: \n\nსხვა მხრივ, ზოგიერთი ადამიანი, რომლებიც ჰიტლერს საიდუმლოდ ხვდებოდნენ, ამბობდა, რომ ჰილტლერის ჩაცმულობა და ქცევის მანერა სათანადო შთაბეჭდილებას ვერ ახდენდა.<ref>Larson 2011, გვ. 157</ref><ref>Kershaw 1999, გვ. 367</ref>\n\nმისი ადრეული მიმდევრები იყვნენ რუდოლფ ჰესი, ყოფილი მფრინავი ჰერმან გერინგი და ჯარის კაპიტანი ერნსტ რემი. მალევე რემი გახდა მთავარი ნაცისტური სამხედრო ორგანიზაციის, შეტევის რაზმის (გერმ. Sturmabteilung, შემოკლებით SA დაერქვა) ლიდერი. ორგანიზაცია იცავდა ნაცისტთა შეხვედრებსა და თავს ესხმოდა პარტიის ოპონენტებს. იმ დროისთვის ჰიტლერზე დიდ გავლენას ახდენდა Aufbau Vereinigung<ref>Kellogg 2005, გვ. 275.</ref> (თეთრი მოძრაობისა და ადრეული ნაცისტების შეთქმულებითი ჯგუფი), რომლებსაც აფინანსებდნენ მდიდარი მეწარმეები. ზუსტად მათ გააცნეს ჰიტლერს იდეა ებრაული შეთქმულებისა და საერთაშორისო ეკონომიკის ბოლშევიზმის კავშირის შეხახებ.<ref>Kellogg 2005, გვ. 203</ref>\n\n===ლუდის პუტჩი===\n\nმინი|ლუდის პუტჩის ორგანიზატორები. მარცხნიდან მარვჯვნივ: პერნეტი, ვებერი, ფრიკი, კიებელი, ლუდენდორფი, ბრუკნერი, რემი და ვაგნერი.\n1923 წელს ჰიტლერმა პირველი მსოფლიო ომის გენერლის, ერიხ ლუდენდორფის სახელმწიფო გადატრიალებაში (ცნობილი როგორც „ლუდის პუტჩი“) ჩაბმა მოახერხა. იმ დროისთვის პარტია იყენებდა იტალიელი ფაშისტების მოდელს თავიანთი „გარეგნობისთვის“ და პოლიტიკისთვის. ჰიტლერს სურდა მუსოლინის მსგავსად ბავარიაში თავისი „მარში რომზე“ მოეწყო, რომლის შემდეგაც ის ბერლინისკენ გაემართებოდა. ჰიტლერსა და ლუდენდორფს სურდათ ბავარიის სახელმწიფო კომისრისა (Staatskommissar) და ბავარიის დე-ფაქტო მმართველის, გუსტავ რიტერ ფონ კარის მხარდაჭერის მიღება. კარი, თავის მხრივ, პოლიციის კაპიტანთან, ჰანს რიტერ ფონ სეიშერსა და რაიხსვერის გენერალ ოტო ფონ ლოსოვთან ერთად ნაციონალისტური დიქტატურის დამყარებას ჰიტლერის გარეშე აპირებდა.<ref>Kershaw 2008, გვ. 126</ref>\n\n1923 წლის 8 ნოემბერს ჰიტლერმა და SA-მ შტურმით აიღეს ლუდის სახლი Bürgerbräukeller, სადაც კარი 3 000 ადამიანთან შეხვედრას ატარებდა. ჰიტლერმა კარს ლაპარაკი შეაწყვეტინა და განაცხადა, რომ ნაციონალური რევოლუცია იწყებოდა, რის შემდეგაც ლუდენდორფთან ერთად ახალი ხელისუფლების ჩამოყალიბება დააანონსა.<ref name=\"Kershaw 2008, გვ. 128\">Kershaw 2008, გვ. 128</ref> ამის შემდეგ იგი, კარი, სეიშერი და ლოსოვი უკანა ოთახში შევიდნენ, სადაც ჰიტლერმა იარაღით ხელში მათგან დახმარების მიღება მოითხოვა.<ref name=\"Kershaw 2008, გვ. 128\"/> მოთხოვნაზე მან დადებითი პასუხი მიიღო. ამის შემდეგ ჰიტლერის მომხრეებმა აიღეს ადგილობრივი რაიხსვარი და პოლიციის შტაბ-ბინები, თუმცა ვერ მიიღეს ვერც ბავარიის ჯარის, ვერც პოლიციის დახმარება, რადგან კარმა და მისმა მომხრეებმა კვლავ უარი განაცხადეს ჰიტლერის დახმარებაზე.<ref>Kershaw 2008, გვ. 129</ref> მეორე დღეს ნაცისტებმა მოაწყვეს მარში ლუდის სახლიდან თავიანთ შემდეგ მიზანზე: ბავარიის საომარ სამინისტროზე, თუმცა, ხელისუფლების ერთგულმა პოლიციამ მათი შეჩერება მოახერხა.<ref>Kershaw 2008, გვ. 130–131</ref> ბრძოლაში დაიღუპა ნაცისტური პარტიის 16 წევრი და 4 პოლიციელი.<ref>Shirer 1960, გვ. 73–74</ref>\n\nბრძოლიდან ჰიტლერი ერნსტ ჰანფშტაენგლის სახლისკენ გაიქცა, სადაც იგი, სხვადასხვა მონაცემებით, თვითმკვლელობას გეგმავდა.<ref>Kershaw 2008, გვ. 132</ref> ჰიტლერი, რომელიც მიუხედავად დეპრესიისა, სიწყნარეს მაინც ინარჩუნებდა, 11 ნოემბერს დააპატიმრეს.<ref>Kershaw 2008, გვ. 131</ref> სახალხო სასამართლოში მისი პროცესი 1924 წლის თებერვალში დაიწყო,<ref>Munich Court, 1924</ref> პარტიის დროებითი ლიდერი კი ალფრედ როზენბერგი გახდა. 1 აპრილს სასამართლომ გადაწყვეტილება მიიღო — ჰიტლერს ლანდსბერგის ციხეში ხუთწლიანი პატიმრობა მიუსაჯეს.<ref>Fulda 2009, გვ. 68–69</ref> მიუხედავად ლუდის პუტჩისა, იქაური მცველები მას თბილად ექცეოდნენ, რის გამოც მისთვის შესაძლებელი გახდა მხარდამჭერების წერილების მიღება და თანაპარტიელებთან შეხვედრა. 1924 წლის 20 დეკემბერს ბავარიის უმაღლესმა სასამართლომ, მიუხედავად სახელმწიფო პროკურატურის პროტესტისა, ადოლფ ჰიტლერი ციხიდან გაათავისუფლა.<ref>Kershaw 1999, გვ. 239</ref> მთლიანობაში, მისჯილი ხუთი წლიდან ციხეში ჰიტლერმა მხოლოდ ერთი წელი გაატარა, ისიც წინასწარი პატიმრობის ჩათვლით.<ref name=\"Bullock 1962, გვ. 121\">Bullock 1962, გვ. 121</ref>\nმინი|„ჩემი ბრძოლის“ გარეკანი\nციხეში ყოფნის დროს თავის მდივანს, რუდოლფ ჰესს, ჰიტლერმა „ჩემი ბრძოლის“ (რომელსაც თავიდან ერქვა „ოთხ-ნახევარ წლიანი ბრძოლა ტყულის, სისულელისა და სიმხდალის წინააღმდეგ“) პირველი ტომის დიდი ნაწილი უკარნახა.<ref name=\"Bullock 1962, გვ. 121\"/> ავტობიოგრაფიული და იდეოლოგიის გადმომცემი წიგნი ჰიტლერმა ძველ ნაცნობს — დიტრიხ ეკარტს მიუძღვნა. წიგნში აღწერილი იყო ჰიტლერის გეგმები გერმანულ საზოგადეობაზე, რომლის თავიდან ფორმირება რასობრივ ბაზაზე უნდა მომხდარიყო. ზოგიერთ ადგილებში იგრძნობოდა გენოციდური იდეებიც.<ref>Kershaw 2008, გვ. 148–149.</ref> ორტომეული დაიბეჭდა 1925-1926 წლებში, ხოლო 1925-1932 წლებში გაიყიდა მისი 228 000 ასლი. 1933 წელს, ჰიტლერის ხელისუფლების პირველ წელიწადში, წიგნის 1 მილიონი ასლი გაიყიდა.<ref>Shirer 1960, გვ. 80–81</ref>\n\nმაშინ, როდესაც ჰიტლერის დროზე ადრე განთავისუფლების საკითხი იყო დღის წესრიგში, ბავარიის ხელისუფლება მის ავსტრიაში დეპორტაციას ცდილობდა.<ref>Kershaw 1999, გვ. 237</ref> ავსტრიის კანცლერმა უარი განაცხადა მოთხოვნაზე, რადგანაც ჰიტლერის გერმანულ ჯარში მსახურება მის ავსტრიულ მოქალაქეობას აბათილებდა. 1925 წლის 7 აპრილს ჰიტლერმა საერთოდ უარი თქვა ავსტრიულ მოქალაქეობაზე.<ref>Kershaw 1999, გვ. 238</ref>\n\n===ნაცისტური პარტიის „რეკონსტრუქცია“===\nჰიტლერის ციხიდან გამოსვლის დროს გერმანული პოლიტიკა ნაკლებად „საომარი“ იყო, ხოლო ეკონომიკური კრიზისი და ჰიპერინფლაცია შედარებით ჩაწყნარებული იყო. ამან, როგორც ლუდის პუტჩის ჩაშლამ, ნაცისტთა მიმართ ხალხის ნდობის დონის დაცემა გამოიწვია, ამას კი დაემატა ის, რომ სახელმწიფო გადატრიალების მცდელობისთვის ბავარიაში აკრძალული იყო ნაცისტური ორგანიზაცია. აკრძალვის მოსახსნელად 1925 წლის 4 იანვარს ჰიტლერი ბავარიის პრემიერს შეხვდა და დაპირდა, რომ ამიერიდან სახელმწიფოს პატივს სცემდა და ხელისუფლებაში მოსვლას მხოლოდ დემოკრატიული გზებით შეეცდებოდა. პრემიერი ჰიტლერს დაპირდა, რომ ხელისუფლება აკრძალვის მოხსნის საკითხს 16 თებერვალს განიხილავდა.<ref>Kershaw 2008, გვ. 158, 161, 162</ref> გარდა ამისა, ჰიტლერს ასევე აკრძალული ჰქონდა სიტყვით გამოსვლა. ეს აკრძალვა მხოლოდ 1927 წელს მოიხსნა.<ref>Kershaw 2008, გვ. 162, 166</ref><ref>Shirer 1960, გვ. 129</ref> პარტიის განვითარების მიზნით ჰიტლერმა ოტო შტრასერს, გრეგორ შტრასერსა და იოზეფ გებელსს დაავალა პარტიული იდეების გერმანიის ჩრდილოეთით პროპაგანდა. გრეგორ შტრასერი, სხვებისგან განსხვავებით, ოდნავ დამოუკიდებელ ტაქტიკას იყენებდა და უფრო დიდ ყურადღებას ამახვილებდა პარტიის სოციალისტურ ელემენტებზე.<ref>Kershaw 2008, გვ. 166, 167</ref>\n\nმას შემდეგ, რაც 1929 წელს შტატებში საფონდო ბაზარის კრახი მოხდა, გერმანია რთულ მდგომარეობაში აღმოჩნდა: მილიონობით ადამიანმა სამსახური დაკარგა, რამდენიმე ბანკმა კი ბანკროტი განიცადა. ეს წაადგა ნაცისტურ პარტიას — ისინი მოემზადნენ ხალხისგან მხარდაჭერის მისაღებად და ხელისუფლებაში მოსასვლელად. გერმანელებს ნაცისტები ვერსალის შეთანხმების პირობების შესრულების შეწყვეტას და ეკონომიკური მდგომარეობის გამოსწორებას ჰპირდებოდნენ.<ref>Shirer 1960, გვ. 136–137</ref>\n\n== ხელისუფლებაში მოსვლა ==\n<center>'''ნაცისტთა არჩევნების შედეგები<ref>Kolb 2005, გვ. 224–225.</ref>'''</center>\n\n\n===ბრიუნინგის ადმინისტრაცია===\nდიდი დეპრესია ჰიტლერის შანსი გახდა. გერმანელები ორაზროვანნი იყვნენ საპარლამენტო რესპუბლიკაზე, რომელსაც ბევრი პრობლემა გააჩნდა მემარჯვენე და მემარცხენე ექსტრემისტების გამო. ზომიერ პოლიტიკურ პარტიებს აღარ შეეძლოთ ექსტრემისტული იდეოლოგიისთვის წინააღმდეგობის გაწევა. რადიკალური იდეოლოგიის განვითარებას დაეხმარა 1929 წლის რეფერენდუმი,<ref>Kolb 1988, გვ. 105</ref> ხოლო 1930 წლის არჩევნებმა დიდი კოალიციის დაშლა გამოიწვია, მისი მინისტრები კი უმცირესობაში მყოფი პარტიების წევრებმა შეცვალეს. ცენტრისტთა პარტიის ლიდერსა და კანცლერს, ჰაინრიხ ბრუნინგს, აკონტროლებდა პრეზიდენტი პაულ ფონ ჰინდენბურგი. მართვის „დისტანციური“ ფორმა ნორმა გახდა, რამაც გერმანიაში პატარა ავტორიტარიზმი გააჩინა.<ref>Halperin 1965, გვ. 403 et. seq.</ref> წარმატებული აღმოჩნდა არჩევნები ნაცისტებისთვისაც, რომლებმაც ძირიდან ამოსვლა მოახერხეს, ხმების 18,3% პროცენტი მიიღეს და 103 დეპუტატით პარლამენტში სიდიდით მეორენი გახდნენ.<ref>Halperin 1965, გვ. 434–446 et. seq</ref>\n\n1930 წლის ბოლოს, რაიხსვერის ორი ოფიცრის, რიხარდ შერინგერისა და ჰანს ლუდინის სასამართლო პროცესზე ჰიტლერიც გამოჩნდა. ოფიცრებს ნაცისტურ პარტიაში ყოფნა ედებოდათ ბრალათ, რომელშიც, იმ დროისთვის, აკრძალული იყო გაწევრიანება რაიხსვერის ოფიცრებისთვის.<ref>Wheeler-Bennett 1967, გვ. 218</ref> ბრალდების მხარე ამტკიცებდა, რომ ნსდაპ ექსტრემისტული პარტია იყო და დამცავ ადვოკატს, ჰანს ფრანკს, მოუწოდებდა ჰიტლერზე გავლენა მოეხდინა, რათა ამ უკანასკნელს ჩვენება მიეცა.<ref>Wheeler-Bennett 1967, გვ. 216</ref> 1930 წლის 25 სექტემბერს ჰიტლერმა განაცხადა, რომ ის და მისი პარტია პოლიტიკური ძალაუფლების მოპოვებას მხოლოდ დემოკრატიული გზით აპირებდნენ,<ref>Wheeler-Bennett 1967, გვ. 218–219</ref> რითიც ოფიცერულ კორპუსში დიდი მხარდაჭერა მოიპოვა.<ref>Wheeler-Bennett 1967, გვ. 222</ref>\n\nმართალია, ბრუნინგის მკაცრმა პოლიტიკამ გერმანული ეკონომიკა ოდნავ „გამოასწორა“, თუმცა იგი კვლავ არაპოპულარული რჩებოდა.<ref>Halperin 1965, გვ. 449 et. seq</ref> ეს გამოიყენა ჰიტლერმა, რომელიც თავის გამოსვლებში დიდ ყურადღებას აქცევდა 1920-იან წლებში ჰიპერინფლაციითა და ეკონომიკური კრიზისით დაშავებულ ადამიანებს. ასეთები იყვნენ ომის ვეტერანები, ფერმერები და საშუალო კლასი.<ref>Halperin 1965, გვ. 434–436, 471.</ref>\nმინი|ჰიტლერი და ნაცისტური პარტიის სახაზინო კანცლერი ფრანც შვარცი.\nმიუხედავად იმისა, რომ ჰიტლერი გერმანიაში ავსტრიის მოქალაქის სტატუსით არ იმყოფებოდა, იგი არ ფლობდა არც გერმანულ მოქალაქეობას, ეს კი იმას ნიშნავდა, რომ მას არ შეეძლო რაიმე პოლიტიკური თანამდებობის დაკავება, ამას კი ემატებოდა ის, რომ ჯერ კიდევ იყო მისი ავსტრიაში დეპორტაციის რისკი.<ref>Shirer 1960, გვ. 130</ref> ამის მოსაგვარებლად, 1932 წლის 25 თებერვალს, ბრუნსვიკის შინაგან საქმეთა მინისტრმა და ნაცისტური პარტიის წევრმა, დიტრიხ გლაგესმა ჰიტლერი რაიხსრატში ბრუნსვიკის წარმომადგენლობის ადმინისტრატორად დანიშნა, რის შედეგადაც ადოლფმა ბრუნსვკისა<ref>Hinrichs 2007</ref> და შესაბაბამისად, გერმანიის მოქალაქეობა მიიღო.<ref>Halperin 1965, გვ. 476</ref>\n\nამის წყალობით 1932 წელს ჰიტლერმა საპრეზიდენტო არჩევნებში ჰინდენბურგის წინააღმდეგ დაიწყო ბრძოლა. მეწარმეთა კლუბში წარმოთქმულმა სიტყვამ მას კიდევ უფრო მეტი მეწარმის მხარდაჭერა მოუტანა.<ref>Halperin 1965, გვ. 468–471.</ref> ჰინდენბურგს, თავის მხრივ, მხარდაჭერა ჰქონდა სხვადასხვა ნაციონალისტებისგან, კათოლიკეებისგან, მონარქისტებისგან, რესპუბლიკელებისა და სოციალ-დემოკრატებისგან. აღსანიშნავია, რომ ჰიტლერის კამპანიის ლოზუნგი იყო „Hitler über Deutschland“ (ჰიტლერი გერმანიის თავზე), რაც აღნიშნავდა მის ამბიციებსა და მის კამპანიაში საჰაერო ტრანსპორტის გამოყენებას. იგი იყო ერთ-ერთი პირველი პოლიტიკოსი, რომელიც აგიტაციისთვის ცას იყენებდა.<ref>Bullock 1962, გვ. 201.</ref> ეს მეთოდი საკმაოდ ეფექტური გამოდგა.<ref>Hoffman 1989</ref> არჩევნების ორივე ტურში ჰიტლერმა 35% მიიღო. მართალია, იგი დამარცხდა, თუმცა ცხადი გახდა, რომ გერმანულ პოლიტიკაში ახალი ძლიერი ძალა — ნაცისტური პარტია დამკვიდრდა.<ref>Halperin 1965, გვ. 477–479.</ref>\n\n===კანცლერად დანიშვნა===\nეფექტური ხელისუფლების არარსებობამ ორ გავლენიან პოლიტიკოსს, ფრანც ფონ პაპენსა და ალფრედ ჰუგენბერგს და მათთან ერთად რამდენიმე მეწარმესა და ბიზნესმენს ჰინდერბუნგისთვის წერილის დაწერისკენ უბიძგა. წერილში ისინი ჰინდენბურგს მოუწოდებდნენ ჰიტლერი დაენიშშნა „საპარლამენტო პარტიებისგან დამოუკიდებელი<ref>Fox News, 2003</ref> ხელისუფლების“ ლიდერად, რომელიც შეძლებდა ხალხის მოხიბვლას.<ref>Letter to Hindenburg, 1932</ref>\nმინი|ჰიტლერი იღებს ოვაციებს თავისი ინაუგურაციის საღამოს. [[30 იანვარი]], [[1933]]\nჰინდენბურგი არც თუ ისე დიდი ხალისით დაეთანხმა მათ წინადადებას. ამის ერთ-ერთი მიზეზი ის გახდა, რომ 1932 წელს ჩატარებულმა ორმა საპარლამენტო არჩევნებმა მაინც ვერ გამოიწვია უმრავლესობის ხელისუფლების ფორმირება. ამის შემდეგ ჰიტლერი თავში ჩაუდგა ხანმოკლე კოალიციას ნაცისტებსა და ჰინდენბურგის პარტიას შორის — „გერმანიის ნაციონალურ სახალხო პარტიას“. 1933 წლის 30 იანვარს, ჰინდენბურგის კაბინეტში ხანმოკლე ცერემონიის დროს დამტკიცდა ახალი მინისტრთა კაბინეტიც. ნაცისტებმა ახალ ხელისუფლებაში სამი მნიშვნელოვანი პოსტი მიიღეს: ჰიტლერი კანცლერი გახდა, ვილჰელმ ფრიკი — შინაგან საქმეთა მინისტრი, ჰერმან გერინგი კი პრუსიის შინაგან საქმეთა მინისტრი.<ref>Shirer 1960, p. 184</ref> ჰიტლერს ეს პოსტები გერმანიის დიდ ნაწილში პოლიციაზე კონტროლის დასამყარებლად სჭირდებოდა.<ref>Evans 2003, p. 307</ref>\n\n===ხანძარი რაიხსტაგში და მარტის არჩევნები===\nკანცლერობის დროს ჰიტლერი ყველანაირად ეწინააღმდეგებოდა ოპონენტების „უმრავლესობის ხელისუფლების“ შექმნის მცდელობას. პოლიტიკური ჩიხის გამო ჰიტლერმა რაიხსპრეზიდენტ ჰინდენბურგს რაიხსტაგის დაშლა და არჩევნების ხელახლა დანიშვნა მოსთხოვა. მისი მოთხოვნა დაკმაყოფილდა და არჩევნები მარტის პირველი დღეებისთვის დაინიშნა. 1933 წლის 27 თებერვალს, რაიხსტაგის შენობაში ცეცხლი გაჩნდა. გერინგმა ამაში კომუნისტები დაადანაშაულა, რადგანაც შენობაში „ცხელ კვალზე“ იპოვეს ნიდერლანდელი კომუნისტი მარინუს ვან დერ ლუბე.<ref>Bullock 1962, გვ. 262</ref> ბრიტანელი ისტორიკოსის, სერ იან ქერშოუს მიხედვით, თითქმის ყველა ისტორიკოსმა მიაღწია კონსენსუნს, რომ ხანძარი მართლაც დერ ლუბემ მოაწყო.<ref>Kershaw 1999, pp. 456–458, 731–732</ref> სხვები, მათ შორის უილიამ შირერი და ალან ბალოქი თვლიან, რომ ნაცისტები თვითონ არიან პასუხისმგებელნი ხანძარზე.<ref>Shirer 1960, p. 192</ref><ref>Bullock 1999, p. 262</ref> ჰიტლერის დიდი მოთხოვნით ჰინდენბურგმა ხანძარს უპასუხა და 28 თებერვალს გამოსცა დეკლარაცია, რომელმაც გააუქმა ჩვეულებრივი უფლებები, რის შედეგადაც პოლიციას უფლება მიეცა დაპატიმრება სასამართლოს ნებართვის გარეშე მოეხდინა. დეკლარაციას არ დაურღვევია არც ერთი კანონი, რადგანაც ვაიმარული კონსტიტუციის 48-ე მუხლის თანახმად პრეზიდენტს უფლება ჰქონდა უკიდურესი ზომები მიეღო საზოგადოებისა და წესრიგის დასაცავად.<ref>Shirer 1960, pp. 194, 274.</ref> ამის შემდეგ შეიზღუდა კომუნისტური პარტიის მოღვაწოება, ხოლო მისი 4 000 წევრი დააპატიმრეს.<ref>Shirer 1960, p. 194</ref>\n\nგარდა ამისა, წინასაარჩევნო პერიოდში ნაცისტებმა მოაწყვეს სამხედრო ძალადობა და გაავრცელეს ანტი-კომუნისტური პროპაგანდა. 1933 წლის 6 მარტს ნაცისტებმა ხმათა 43,9% მოიპოვეს და გაზარდეს კიდეც თავიანთი დეპუტატების რაოდენობა რაიხსტაგში, თუმცა ეს არ იყო საკმარისი აბსოლუტური უმრავლესობის მოსაპოვებად, რის გამოც ჰინდენბურგთან კოალიციის შენარჩუნება გახდა საჭირო.<ref>Bullock 1962, p. 265</ref>\n\n===პოსტდამის დღე და უკიდურესი ძალაუფლების კანონი===\n1933 წლის 21 მარტს, ქალაქ პოსტდამის ჰარისონის ეკლესიაში ახალი რაიხსტაგის ფორმირების ცერემონია გაიმართა. „პოსტდამის დღე“ ჩატარდა, რათა ეჩვენებინა  ნაცისტებისა და ძველი პრუსიული ელიტისა და სამხედრო ჩინების ერთობა. ამ შეხვედრაზე დილის პერანგში ჩაცმული ჰიტლერი „შეჩვეულად“ მიესალმა ჰინდენბურგს.<ref>City of Potsdam</ref><ref>Shirer 1960, pp. 196–197</ref>მინი|ჰიტლერი და ჰინდენბურგი პოსტდამის დღის დროს. [[21 მარტი]], [[1933]]\nსრული პოლიტიკური ძალაუფლების მისაღწევად მთავრობაში უმრავლესობის გარეშე ჰიტლერმა ახლადარჩეულ რაიხსტაგში წამოაყენა Ermächtigungsgesetz (ნებისმიმცემი პაქტი). პაქტმა, რომელსაც ოფიციალურად ერქვა Gesetz zur Behebung der Not von Volk und Reich („რაიხისა და ხალხის ღარიბული მდგომარეობის გამოსწორების კანონი“) ჰიტლერსა და მის კაბინეტს უფლება მისცა ოთხი წლის განმავლობაში რაიხსტაგის თანხმობის გარეშე მიეღო კონსტიტუციის დამრღვევი კანონები (ზოგიერთი გამონაკლისის გარდა).<ref>Shirer 1960, p. 198.</ref> ამ კანონს რაიხსტაგის ორი მესამედის თანხმობა სჭირდებოდა, ნაცისტებს კი საკმარისი ხმები არ გააჩნდათ. სიტუაციის მოსაგვარებლად 81 კომუნისტი დეპუტატი (რომლებსაც, მიუხედავად ნაცისტების ანტი-კომუნიზმისია, არჩევნებში მონაწილეობის საშუალება მისცეს)<ref>Evans 2003, p. 335.</ref> დააპატიმრეს და რამდენიმე სოციალ-დემოკრატის ხმა „აიცილეს“.<ref>Shirer 1960, p. 196.</ref>\n23 მარტს, კროლის ოპერის სახლში შეკრებილ რაიხსტაგს ტურბულენციურ პირობებში მოუწია მუშაობა. SA-ს წევრები შენობას შიგნიდან იცავდნენ მაშინ, როდესაც გარეთ შეკრებილი ადამიანები გაჰყვიროდნენ კანონის საწინააღმდეგო ლოზუნგებს და შენობაში მყოფ პარლამენტარებს ფიზიკური ანგარიშსწორებით ემუქრებოდნენ.<ref>Bullock 1999, p. 269.</ref> ცენტრისტების პოზიცია, რომლებიც თავიდან კანონის წინააღმდეგ იყვნენ, შეიცვალა მას შემდეგ, რაც ჰიტლერი დაპირდა პარტიის ლიდერს ლუდვიგ კაასს, რომ ჰინდენბურგი ძალაუფლების შესანარჩუნებლად ვეტოს უფლებას გამოიყენებდა. კანონი მიიღეს. მომხრე იყო 441, წინააღდეგი — 84. ამის შემდეგ გერმანიაში, შეიძლება ითქვას, დაკანონდა ჰიტლერის დე ფაქტო დიქტატურა.<ref>Shirer 1960, p. 199.</ref>\n\n===დარჩენილი შეზღუდვების გაუქმება===\n\n\nხელისუფლებაში სრულფასოვნად მოსვლის შემდეგ ჰიტლერმა თავისი კონტროლის ქვეშ მოაქცია საკანონმდებლო და აღმასრულებელი ხელისუფლება და დაიწყო ოპოზიციის დევნა. აიკრძალა სოციალ-დემოკრატიული პარტია, მათი აქტივები კი ნაცისტთა ხელში გადავიდა.<ref name=\"Shirer 1960, p. 201\">Shirer 1960, p. 201</ref> ვერ გადარჩნენ ვერც პროფკავშირები — პირველი მაისის დროს, როდესაც პროფკავშირების ლიდერები ბერლინში იმყოფებოდნენ, SA-ს წევრებმა მათი შენობები მთელი გერმანიის მასშტაბით დაანგრიეს. ამის შემდეგ კავშირები დაიშალა, ხოლო მათი ლიდერები დააპატიმრეს. ზოგიერთი საკონცენტრაციო ბანაკშიც კი წაიყვანეს.<ref>Shirer 1960, p. 202</ref> ამის შემდეგ მოხდა გერმანელ მუშათა ფრონტის ფორმირება, რომელიც წარმოადგენდა მუშებს, ადმინისტრატორებსა და კამპანიების მფლობელებს, რითიც ასახავდა ჰიტლერის ნაციონალ-სოციალიზმის კონცეფციას, ანუ — Volksgemeinschaft-ს (ხალხთა საზოგადოება).<ref name=\"Evans 2003, pp. 350–374\">Evans 2003, pp. 350–374</ref>\nმინი|1934 წელს ჰიტლერი გერმანიის ფიურერი გახდა.|223x223პქ\nივნისის ბოლოსთვის ოპოზიციური პოლიტიკური პარტიები დაშინების გამო დაშლილი იყო. მათ შორის იყო ნაცისტთა ნომინალური პარტნიორი გერმანული ნაციონალური სახალხო პარტია, რომლის ლიდერსაც, ჰუგენბერგს, ჰიტლერმა SA-ს დახმარებით გადადგომა აიძულა. 1933 წლის 14 ივლისს ნსდაპ გერმანიაში ერთადერთი ლეგალური პოლიტიკური პარტია გახდა.<ref name=\"Shirer 1960, p. 201\"/><ref name=\"Evans 2003, pp. 350–374\"/> გარე მოწინააღმდეგეები შეცვალა SA-მ, რომელიც სულ უფრო მეტ პოლიტიკურ და სამხედრო ძალაუფლებას ითხოვდა, რამაც გამოიწვია ნერვიულობა სამხედრო, მეწარმეულ და პოლიტიკურ რიგებში. საპასუხოდ, ჰიტლერმა მოაწყო „გრძელი დანების ღამე“, რომლის დროსაც SA-ს ლიდერები და მისი სხვა პოლიტიკური ოპონენტები (გრეგორ შტრასერი, ერნსტ რემი, კურტ ფონ შლაიხერი) დააპატიმრეს ან დახვრიტეს.<ref>Kershaw 2008, pp. 309–314</ref> საერთაშორისო საზოგადოებისთვის და გერმანელთა პატარა ნაწილისთვის ეს მოვლენები შოკისმომგვრელი იყო, თუმცა ბევრი გერმანელი ფიქრობდა, რომ ჰიტლერი წესრიგს ამყარებდა.<ref>Kershaw 2008, pp. 313–315</ref>\n\n1934 წლის 2 აგვისტოს პრეზიდენტი ჰინდენბურგი გარდაიცვალა. წინა დღეს კაბინეტმა მიიღო კანონი „რაიხის უმაღლესი სახელმწიფო თანამდებობის“ შესახებ, რომლის მიხედვითაც ჰინდენბურგის გარდაცვალების შემდეგ პრეზიდენტის თანამდებობა გაუქმდებოდა, ხოლო მისი უფლებები შეერეოდა კანცლერის უფლებებს.<ref>Overy 2005, p. 63.</ref> კანონის შედეგად, ჰიტლერი გახდა როგორც გერმანიის, ისევე ხელისუფლების მმართველიც და მიიღო „ფიურერისა და რაიხსკანცლერის“ (Führer und Reichskanzler) წოდება.<ref>Shirer 1960, pp. 226–227</ref> ამით ჰიტლერის გადაყენების ბოლო კანონიერი გზა გადაიკეტა.<ref>Shirer 1960, p. 229</ref>\n\nროგორც გერმანიის ლიდერი, ჰიტლერი ასევე გახდა შეიარაღებული ძალების უმაღლესი მთავარსარდალი. ამის შემდეგ ჰიტლერმა შეცვალა ფიცის დადების წესი: თუ ადრე სამხედროები ერთგულებას სახელმწიფოს ან უბრალოდ უმაღლეს მთავარსარდალს პირდებოდნენ, ახლა ისინი ამას პირადად ჰიტლერს ჰპირდებოდნენ.<ref>Bullock 1962, p. 309</ref> 19 აგვისტოს ჩატარებულ პლებისციტში გერმანელთა 90%-მა მხარი დაუჭირა კანცლერისა და პრეზიდენტის თანამდებობების შეერთებას.<ref>Shirer 1960, p. 230</ref>\nმინი|200x200პქ|ჰიტლერის პირადი დროშა.\n1938 წლის დასაწყისში ჰიტლერმა გამოიყენა შანტაჟი ვერმახტში თავისი ხელისუფლების განტმკიცებისა და გაძლიერებისთვის. თავის სამხედრო მინისტრს, ფელდ-მარშალ ვერნერ ფონ ბლომბერგს მან გადადგომა აიძულა. ამის მიზეზი იყო პოლიციის დოსიე, რომლის მიხედვითაც მისი ახალი ცოლი პროსტიტუციით იყო დაკავებული.<ref>Kershaw 2008, pp. 392, 393</ref><ref>Shirer 1960, p. 312</ref> ბლომბერგის ბედი ეწია გენერალ-პოლკოვნიკ ვერნერ ფონ ფრიტცს, რომელიც შუცშტაფელმა (SS) ჰომოსექსუალურ ურთიერთობაში დაადანაშაულა.<ref>Kershaw 2008, pp. 393–397</ref> მათი გადაყენების მიზეზი იყო უარი ჰიტლერის მოთხოვნაზე, რომელსაც სურდა, რომ ვერმახტი ომისთვის მზად 1938 წლისთვის ყოფილიყო.<ref>Shirer 1960, p. 308</ref> გადაყენებული ბლომბერგის ადგილი პირადად ჰიტლერმა დაიკავა. ომის სამინისტრო მან შეცვალა Oberkommando der Wehrmacht-ით (შეიარაღეული ძალების უმაღლესი მთავარსარდლობა), რომელსაც სათავეში ვილჰელმ ჰეიტელი ჩაუდგა. იმავე დღეს, კიდევ 16-მა გენერალმა დატოვა თანამდებობა, 44 კი სხვადასხვა ადგილას გადაიყვანეს. ყველა მათგანი არასაკმარის პრო-ნაცისტურობაში იყო ეჭმიტანილი.<ref>Shirer 1960, pp. 318–319</ref> თებერვლისთვის თანამდებობა დატოვა კიდევ 12-მა გენერალმა.<ref>Kershaw 2008, pp. 397–398</ref>\n\nთავის დიქტატურას ჰიტლერმა კანონიერი სახე მისცა. ჰიტლერის თითქმის ყველა ბრძანება არ ეწინააღმდეგებოდა მისთვის მინიჭებულ უკიდურეს უფლებებს (რომელიც რაიხსტაგმა ოთხწლიანი ვადით ორჯერ განაახლა<ref>Shirer 1960, p. 274</ref>) და ვაიმარის კონსტიტუციის 48 მუხლს. ჰიტლერის ხელისუფლების პერიოდში რაიხსტაგის არჩევნები კიდევ სამჯერ ჩატარდა (1933, 1936 და 1938 წლებში), თუმცა არჩევნებში მონაწილეობდნენ მხოლოდ ნაცისტები და მათი „სტუმრები“.<ref>Read 2004, p. 344</ref> რეპრესირებულები იყვნენ ამომრჩევლები, რომლებიც ხმას არავის აძლევდნენ ან კიდევ, ხმას ნაცისტებს არ აძლევდნენ.<ref>Evans 2005, pp. 109-111</ref>\n\n==ნაცისტური გერმანია==\n\n===ეკონომიკა და კულტურა===\nმინი|გარდაცვლილთათვის პატივის მიგების ცერემონია. [[ნიურნბერგი]], [[სექტემბერი]], [[1934]]\n1934 წლის აგვისტოში ჰიტლერმა რაიხსბანკის პრეზიდენტი, ჰიალმარ შნახტი ეკონომიკის მინისტრად დანიშნა, ხოლო შემდეგ წელს იგი გახდა ჰიტლერის რწმუნებული საომარი ეკონომიკისთვის და ეკონომიკის ომისთვის მომზადებაში.<ref>McNab 2009, p. 54</ref> სამხედრო აღმავლობა და გადაიარაღება ფინანსდებოდა „მეფოს“ თამასუქებით, ფულის ბეჭდვით, „სახელმწიფოს მტრების“ ანგარიშების მისაკუთრებით.<ref>Shirer 1960, pp. 259–260</ref> გამოსწორდა უმუშევრობის მდგომარეობა: თუ 1932 წელს უმუშევართა რაოდენობა 6 მილიონი იყო, 1936 წლისთვის ეს რიცხვი მხოლოდ ერთ მილიონს შეადგენდა.<ref>Shirer 1960, p. 258</ref> ჰიტლერი ასევე იყო გერმანიაში ერთ-ერთი უმსხვილესი ინფრასტუქტურული გაუმჯობესების კამპანიის კურატორი, რომლის ფარგლებშიც აშენდა დამბები, ავტობანები, ლიანდაგები და ა. შ. 1930-იანი წლების ბოლოს ხელფასი უფრო დაბალი იყო, ვიდრე ვაიმარის რესპუბლიკაში, რომელშიც „ცხოვრების ფასი“ 25 ცენტით გაიზარდა.<ref>Shirer 1960, p. 262</ref> სამხედრო ეკონომიკაზე გადასვლის დროს გაიზარდა სამუშაო დრო: 1939 წლისთვის საშუალო გერმანელი კვირაში 47-50 საათს მუშაობდა.<ref>McNab 2009, pp. 54–57</ref>\n\nჰიტლერის ხელისუფლება ასევე აფინანსებდა არქიტექტურას. ასე, ალბერტ შპეერი, რომელიც სათავეში ედგა ჰიტლერის მიერ წამოწყებულ კლასიკურ გერმანული კულტურის რეინტერპრეტაციას, ასევე პასუხისმგებელი იყო ბერლინის არქიტექტურულ რეკონსტრუქციაზე.<ref>Speer 1971, pp. 118–119</ref> 1936 წელს ჰიტლერმა, ასევე, გახსნა ბერლინის ზაფხულის ოლიმპიადა.\n\n===გადაიარაღება და ახალი ალიანსი===\n1933 წლის 3 თებერვლის შეხვედრაზე სამხედრო პირებთან ჰიტლერმა ისაუბრა „აღმოსავლეთში საცხოვრებელი სივრცის მოპოვებასა და მის დაუნდობელ გერმანიზაციაზე“, როგორც თავისი საგარეო პოლიტიკის საბოლოო მიზანზე.<ref>Weinberg 1970, pp. 26–27</ref> მარტში, საგარეო საქმეთა თავმჯდომარემ, პრინცმა ბერნანდ ვილჰელმ ფონ ბოლოუმ დაასახელა გერმანიის საგარეო პოლიტიკის მთავარი მიზნები: ავსტრიის ანშლუსი, გერმანიის ნაციონალური საზღვრების აღდგენა 1914 წლის მდგომარეობაში, ვერსალში დაწესებული სამხედრო შეზღუდვების მოშორება, გერმანიის ყოფილი კოლონიების დაბრუნება და რაიხის გავლენის გაზრდა აღმოსავლეთ ევროპაში. ამ მოთხოვნებს თვითონ ჰიტლერი „თავმდაბლურად“ თვლიდა.<ref>Kershaw 1999, pp. 490–491</ref> თავის იმდროინდელ გამოსვლებში ჰიტლერი ხაზს უსვამდა თავისი პოლიტიკის მშვიდობიან მიზნებს და ამბობდა, რომ მზად იყო საერთაშორისო შეთანხმებების ფარგლებში ემუშავა.<ref>Kershaw 1999, pp. 492, 555–556, 586–587</ref> თავის კაბინეტთან პირველი შეხვედრის დროს სამხედრო ხარჯები მან უმუშევრობის მოსაგვარებელ ხარჯებზე მაღლა დააყენა.<ref>Carr 1972, p. 23</ref>\n\n1933 წლის ოქტომბერში გერმანიამ დატოვა ერთა ლიგა და მსოფლიო განაიარაღების კონფერენცია.<ref>Kershaw 2008, p. 297</ref> 1935 წელს გერმანიას შეუერთდა იქამდე ერთა ლიგის მიერ კონტროლირებადი საარის მხარე, რომლის მოსახლეობის 90% ხმა მისცა გერმანიასთან გაერთიანებას.<ref>Shirer 1960, p. 283</ref> იმავე წლის მარტში ჰიტლერმა განაცხადა, რომ ვერმახტში 600 000 ჯარისკაცი იქნებოდა, როდესაც ვერსალის შეთანხმების გერმანიას მხოლოდ 100 000 ჯარისკაცის ყოლის უფლება ჰქონდა. ადოლფმა ასევე გამოაცხადა ლუფტვაფეს (საჰაერო ძალები) შექმნისა და ფლოტის (Kriegsmarine) გაზრდის შესახებ, რაც კიდევ ერთხელ არღვევდა ვერსალის შეთანხმებას. იტალიამ, ბრიტანეთმა და საფრანგეთმა ერთა ლიგასთან ერთად გერმანიის მოქმედებები დაგმეს და შეთანხმების დარღვევად მოიხსენიეს, თუმცა, ჰიტლერის შესაჩერებლად არაფერი გააკეთეს.<ref>Messerschmidt 1990, pp. 601–602</ref><ref>Martin 2008</ref> იმავე წლის 18 ივნისს ხელი მოეწერა ინგლისურ-გერმანულ საზღვაო შეთანხმებას (The Anglo-German Naval Agreement — AGNA), რომლის მიხედვითაც გერმანიას უფლებას მიეცა თავისი საზღვაო ძალები ბრიტანეთის საზღვაო ძალების 35%-მდე გაეზარდა. ჰიტლერმა ამ შეთანხმებას „ცხოვრებაში უბედნიერესი დღე“ უწოდა, რადგანაც ეს, მისი აზრით, „ჩემ ბრძოლაში“ ნაწინასწარმეტყველები ინგლისურ-გერმანული ალიანსის დაწყებას ნიშნავდა.<ref>Hildebrand 1973, p. 39.</ref> შეთანხმებასთან დაკავშირებით კონსულტაცია არ ყოფილა არც საფრანგეთთან, არც იტალიასთან. ბრიტანეთის მოქმედებები არაფრად აგდებდა ვერსალის შეთანხმებას და ერთა ლიგას.<ref>Roberts 1975</ref>\n\n1936 წლის მარტში გერმანული ჯარი რაინის დემილიტარიზებულ ზონაში შევიდა, რითიც კიდევ ერთხელ დაირღვა ვერსალის შეთანხმება. იმავე წლის ივლისში თხოვნის მიღების შემდეგ, გენერალ ფრანსისკო ფრანკოს დასახმარებლად ჰიტლერმა ესპანეთში ჯარი გაგზავნა. ამავე დროს იგი ცდილობდა შეექმნა ინგლისურ-გერმანული ალიანსი.<ref>Messerschmidt 1990, pp. 630–631</ref> 1936 წლის აგვისტოში, გადაიარაღების ხარჯების გამოწვეული ეკონომიკური კრიზისის საპასუხოდ მარშალ გერინგს ჰიტლერმა ოთხწლიანი გეგმის მომზადება დაავალა, რომელსაც გერმანია შემდეგი ოთხი წლის განმავლობაში ომისთვის უნდა მოემზადებინა.<ref>Overy, Origins of WWII Reconsidered 1999.</ref> გეგმა იმედოვნებდა „ებრაელ-ბოლშევიკთა“ და ნაციონალ-სოციალისტთა ბრძოლას, რომელშიც, ჰიტლერის აზრით, საჭირო იყო გადაიარაღება მიუხედავად ყველანაირი ეკონომიკური ხარჯისა.<ref>Carr 1972, pp. 56–57</ref>\n\nმუსოლინის მთავრობის საგარეო საქმეთა მინისტრმა გალეცაო ჩიანომ გამოაცხადა გერმანიასა და იტალიას შორის ღერძის შექმნა, ხოლო 25 ნოემბერს გერმანიამ და იაპონიის იმპერიამ გააფორმეს ანტი-კომუნისტური პაქტი. ღერძში ასევე მიიწვიეს ბრიტანეთი, ჩინეთი, იტალია და პოლონეთი, თუმცა წინადადება მხოლოდ იტალიამ მიიღო, ისიც 1937 წელს. ამის შემდეგ ჰიტლერმა თავი დაანება ინგლისურ-გერმანული ალიანსის შექმნის ცდებს, რადგანაც, მისი აზრით, ბრიტანული მთავრობა „არაადეკვატური“ იყო.<ref>Messerschmidt 1990, p. 642</ref> რაიხსკანცელარიაში თავის საგარეო საქმეთა მინისტრებსა და სამხედრო ჩინოვნიკებთან შეხვედრისას მან კიდევ ერთხელ აღნიშნა, რომ უნდოდა გერმანული ერისთვის საარსებო ადგილის მოპოვება. ფიურერმა მათ დაავალა აღმოსავლეთის ომისთვის მოსამზადებლად, რომელიც უნდა დაწყებულიყო 1938 წლიდან 1943 წლამდე, ხოლო მისი სიკვდილის შემთხვევაში ჰოსბახის მემორანდუმის კონფერენციაში ჩაწერილი გამოსვლა „პოლიტიკური ანდერძი“ უნდა გამხდარიყო.<ref>Aigner 1985, p. 264.</ref> იგი თვლიდა, რომ გერმანიაში ეკონომიკური კრიზისით გამოწვეული ცხოვრების დონის დავარდნის შეწყვეტა მხოლოდ ავსტრიისა და ჩეხოსლოვაკიის მიმართ სამხედრო აგრესიით იყო შესაძლებელი.<ref name=\"Messerschmidt 1990, pp. 636–637\">Messerschmidt 1990, pp. 636–637</ref><ref>Carr 1972, pp. 73–78</ref> სამხედრო კაბინეტს ჰიტლერმა სწრაფი მოქმედებებისკენ მოუწოდა, რათა ინგლისსა და საფრანგეთს არ მოეპოვებინათ საბოლოო გამარჯვება „შეარაღების ბრძოლაში“.<ref name=\"Messerschmidt 1990, pp. 636–637\"/> 1938 წლის დასაწყისში, მას შემდეგ რაც ბლომბერგი თანამდებობიდან გადააყენეს, ჰიტლერმა დაამყარა კონტროლი სამხედრო-საგარეო აპარატზე.<ref>Overy, Origins of WWII Reconsidered 1999</ref> 1938 წლის დასაწყისიდან იგი ატარებდა პოლიტიკას, რომელსაც, საბოლოოდ, ომი უნდა მოეტანა.<ref>Messerschmidt 1990, p. 638</ref>\n\n==მეორე მსოფლიო ომი==\n===თავდაპირველი დიპლომატიური წარმატებები===\n====ალიანსი იაპონიასთან====\nმინი|ჰიტლერი და იაპონიის საგარეო საქმეთა მინისტრი, [[იოსუკე მაცუოკა]].\n1938 წლის თებერვალში, ახლადდანიშნული საგარეო საქმეთა მინისტრის, პრო-იაპონური იოახიმ ფონ რიბენტროპის რჩევით ჰიტლერმა ბოლო მოუღო ჩინურ-გერმანულ ალიანსს, რათა დაემყარებინა კავშირი უფრო განვითარებულ და ძლიერ იაპონიის იმპერიასთან. ჰიტლერმა განაცხადა, რომ გერმანია აღიარებდა იაპონიის მიერ ოკუპირებულ მანჯურიაში არსებულ მარიონეტულ მანჯუკუოს და უარს იტყოდა თავის პრეტენზიებზე წყნარი ოკეანის ყოფილ კოლონიებზე, რომლებიც იმჟამად იაპონიას ეკუთვნოდა.<ref name=\"Bloch 1992, pp. 178–179\">Bloch 1992, pp. 178–179</ref> ჰიტლერმა გასცა ჩინეთისთვის იარაღის მიწოდების შეწყვეტის ბრძანება და ჩინეთში მომუშავე ყველა გერმანელი ოფიცერი გერმანიაში დააბრუნა.<ref name=\"Bloch 1992, pp. 178–179\"/> საპასუხოდ, გენერალმა ჩან კაიშიმ გააუქმა ყველა გერმანულ-ჩინური ეკონომიკური შეთანხმება, რითიც გერმანელებს ჩინური ნედლეული დააკარგვინა.<ref>Plating 2011, p. 21.</ref>\n\n====ავსტრია და ჩეხოსლოვაკია====\n1938 წლის 12 მარტს ჰიტლერმა განაცხადა ავსტრიისა და გერმანიის გაერთიანებაზე „ანშლუსის“ ფარგლებში.<ref>Butler & Young 1989, p. 159</ref> ამის შემდეგ მან ყურადღება მიაქცია ჩეხოსლოვაკიაში მდებარე სუდეტის ოლქს, რომელშიც ბევრი ეთნიკური გერმანელი ცხოვრობდა.<ref>Overy 2005, p. 425</ref>\n\nიმავე წლის 28-29 მარტს ბერლინში ჰიტლერმა ჩაატარა საიდუმლო შეხვედრები კონრად ჰენლაინთან — სუდეტში ყველაზე მსხვილი ეთნიკური გერმანელების პარტიის ლიდერთან. შეხვედრაზე ისინი შეთანხმდნენ, რომ ჰენლაინს უნდა მოეთხოვა კიდევ უფრო დიდი ავტონომია, რომელზე უარის მიღება გერმანიისთვის სამხედრო აგრესიის მიზეზი გახდებოდა. 1938 წლის აპრილში ჰენლაინმა უნგრეთის საგარეო საქმეთა მინისტრს უთხრა: „რაც არ უნდა შემოგვთავაზოს ჩეხოსლოვაკიის ხელისუფლებამ, ის მაინც უფრო დიდ მოთხოვნებს წამოაყენებს... მას სურს მოაწყოს საბოტაჟი, ნებისმიერი გაგებით, რადგანაც მხოლოდ ეს არის ჩეხოსლოვაკიის სწრაფი „აფეთქების“ მეთოდი“.<ref>Weinberg 1980, pp. 334–335</ref> პირად საუბრებში ჰიტლერი სუდეტის ოლქის საკითხს უმნიშვნელოდ მიიჩნევდა — მისი ერთადერთი მიზანი ჩეხოსლოვაკიაში შეჭრა იყო.<ref>Weinberg 1980, pp. 338–340</ref>\n\nაპრილში ჰიტლერმა შეარაღებული ძალების მთავარსარდლობას Fall Grün-ისთვის („ოპერაცია გრინი“) მომზადება სთხოვა. ეს იყო ჩეხოსლოვაკიაში შეჭრის კოდური სახელი.<ref>Weinberg 1980, p. 366.</ref> ბრიტანული და ფრანგული დიპლომატიური ზეწოლის შედეგად ჩეხოსლოვაკიის პრეზიდენტმა, ედვარდ ბენეშმა, წარადგინა ჩეხოსლოვაკიის რეორგანიზაციის გეგმა, რომელიც ჰენლაინის თითქმის ყველა მოთხოვნას აკმაყოფილებდა.<ref>Weinberg 1980, pp. 418–419.</ref> ბენეშის წინადადებას ჰენლაინმა და მისმა პარტიამ ჩეხოსლოვაკიურ პოლიციასთან შეტაკებების მოწყობით უპასუხეს, რის გამოც სუდეტის ოლქის ზოგიერთ რაიონში საომარი მდგომარეობა გამოცხადდა.<ref>Kee 1988, pp. 149–150</ref><ref>Weinberg 1980, p. 419</ref>\nმინი|ჰიტლერი ჩადის სუდეტის ოლქში.|234x234პქ\nმიუხედავად ყველაფრისა, სამხედრო ოპერაცია მაინც არ დაიწყო. გერმანია დამოკიდებული იყო იმპორტულ ნავთობზე, ეს კი იმას ნიშნავდა, რომ კონფლიქტი ბრიტანეთთან ჩეხოსლოვაკიის თაობაზე ნავთობის ექსპორტს შეაჩერებდა. ამის გამო ჰიტლერმა უარი თქვა 1 ოქტომბერს ჩეხოსლოვაკიაში შეჭრაზე.<ref>Murray 1984, pp. 256–260</ref> 29 სექტემბერს ჰიტლერი, ჩემბერლენი, დალადიე და მუსოლინი ერთმანეთს მიუნხენში შეხვდნენ, სადაც ხელი მოეწერა მიუნხენის შეთანხმებას, რომლის მიხედვითაც სუდეტის ოლქი გერმანიის შემადგენლობაში შევიდა.<ref>Bullock 1962, p. 469</ref><ref>Overy, The Munich Crisis 1999, p. 207</ref>\n\nჩემბერლენი კმაყოფილი იყო მიუნხენის კონფერენციით, მის შედეგს კი „ჩვენი დროის მშვიდობას“ ეძახდა. ამავე დროს, ჰიტლერი უკმაყოფილი იყო 1938 წელს ომის საშუალების ხელიდან გაშვებით.<ref>Kee 1988, pp. 202–203</ref><ref>Weinberg 1980, pp. 462–463</ref> თავისი უკმაყოფილება მან 9 ოქტომბრის ზაარბრიუკენის გამოსვლაში გამოხატა.<ref>Messerschmidt 1990, p. 672</ref> ჰიტლერის აზრით, ბრიტანელების მიერ მიღწეული მშვიდობა, რომელიც, მართალია, გერმანელებისთვის კარგ პირობებზე იყო მიღწეული, მაინც დიპლომატიური დამარცხება იყო, რომელიც მას პირიქით დაეხმარებოდა.<ref>Messerschmidt 1990, pp. 671, 682–683</ref><ref>Rothwell 2001, pp. 90–91</ref> მიუნხენის გამო ჟურნალ ტაიმის ვერსიით ჰიტლერი 1938 წლის ადამიანი გახდა.<ref>Time, January 1939.</ref>\n\n1938-39 წლებში დაუსრულებელმა ეკონომიკურმა კრიზისმა ჰიტლერი აიძულა სამხედრო ხარჯების შემცირება.<ref name=\"Murray 1984, p. 268\">Murray 1984, p. 268</ref> 1939 წლის 30 იანვრის გამოსვლაში ჰიტლერმა ეკონომიკური შეტევისკენ მოუწოდა, რათა გერმანიაში მდებარე ვალუტის გაცვლის კომპანიებს გადაეხადათ ფული ნედლეულისთვის, მაგალითად, მაღალი კლასის რკინისთვის, რომელიც საჭირო იყო იარაღის საწარმოებლად.<ref name=\"Murray 1984, p. 268\"/>\n\n1939 წლის 15 მარტს, სავარაუდოდ, ეკონომიკური კრიზისის გამო და მიუნხენის შეთანხმების დარღვევის მიზნით ვერმახტი ჩეხოსლოვაკიაში შეიჭრა.<ref>Murray 1984, pp. 268–269</ref> პრაღის სასახლიდან ჰიტლერმა ბოჰემია და მორავია გერმანიის პროტექტორატებად გამოაცხადა.<ref>Shirer 1960, p. 448</ref>\n\n===მეორე მსოფლიო ომის დაწყება===\n1939 წლის პირად საუბრებში ჰიტლერი თავის ყველაზე მთავარ და დასამარცხებელ მტრად ბრიტანეთს მოიხსენიებდა და თვლიდა, რომ პოლონეთის ობლიტერაცია მიზნის მისაღწევად აუცილებელი წინასწარი ზომა იყო.<ref>Weinberg 1980, p. 562</ref> პოლონეთის დაპყრობით გერმანიის აღმოსავლეთი ფლანგი დაცული იქნებოდა, თანაც, კიდევ უფრო ბევრი ტერიტორია გაერთიანდებოდა გერმანულ რაიხში.<ref>Weinberg 1980, pp. 579–581</ref> ჰიტლერი ასევე შეურაცხყოფილი დარჩა 31 მარტს გაფორმებული ბრიტანულ-პოლონური შეთანხმებით, რომელშიც ბრიტანეთი პოლონეთს სუვერენიტეტის დაცვის გარანტიას აძლევდა; მან განაცხადა: „მე მათ დემონის სასმელს მოვუხარშავ“.<ref name=\"Maiolo 1998, p. 178\">Maiolo 1998, p. 178</ref> ვილჰელმსჰავენში, ტირპიცის ლინკორის ზღვაში გაშვების დროს, 1939 წლის 1 აპრილს, იგი ბრიტანეთს ადრეული საზღვაო შეთანხმების გაუქმებით დაემუქრა. ჰიტლერის უკმაყოფილებას იწვევდა ბრიტანულ-პოლონური შეთანხმება, რომელშიც ბრიტანეთი გერმანიის მეზობელს სუვერენიტეტის გარანტიას აძლევდა. ჰიტლერი ამას გერმანიისათვის „ალყის შემორტყმად“ განიხილავდა.<ref name=\"Maiolo 1998, p. 178\"/> ჩემბერლენისგან განსხვავებით, ჰიტლერი პოლონეთს ხედავდა როგორც გერმანულ სატელიტს, ან კიდევ, ნეიტრალურ ქვეყანას, რათა თავიდან აეცილებინა შესაძლებელი ბრიტანული ბლოკადა და დაეცვა რაიხის აღმოსავლეთი ფლანგი.<ref name=\"Messerschmidt 1990, pp. 688–690\">Messerschmidt 1990, pp. 688–690</ref> ჰიტლერს უფრო სატელიტის იდეა მოსწონდა, თუმცა, მას შემდეგ რაც პოლონურმა ხელისუფლებამ ამაზე უარი განაცხადა, პოლონეთში შეჭრა ჰიტლერმა 1939 წლის საგარეო პოლიტიკის უმთავრეს მიზნად დაისახა.<ref name=\"ReferenceA\">Weinberg 1980, pp. 537–539, 557–560</ref> 3 აპრილს ჰიტლერმა სამხედროებს Fall Weiss-ისთვის („ოპერაცია თეთრი“) მომზადება დაავალა, რომლის მიხედვითაც გერმანია პოლონეთში 25 აგვისტოსთვის უნდა შეჭრილიყო.<ref name=\"ReferenceA\"/> 28 აპრილს, რაიხსტაგში გამოსვლის დროს, მან უარი თქვა როგორც ბრიტანულ-გერმანულ საზღვაო შეთანხმებაზე, ისევე გერმანულ-პოლონურ თავდაუსხმელობის პაქტზე.<ref>Weinberg 1980, p. 558</ref> ისტორიკოსები უილიამ კარი, ჯერარდ ვაინბერგი და კერშოუ ამტკიცებენ, რომ ჰიტლერის სიჩქარის მიზეზი ადრეული სიკვდილის შიში იყო.<ref>Carr 1972, pp. 76–77</ref><ref>Kershaw 2000b, pp. 36–37, 92</ref><ref>Weinberg 1955</ref>\nმინი|ადოლფ ჰიტლერი გამოსახული საფოსტო მარკაზე.\nჰიტლერი შეწუხებული იყო იმით, რომ ომი პოლონეთთან გერმანიას უფრო დიდ მოწინააღმდეგეს — დიდ ბრიტანეთს გაუჩენდა<ref name=\"Messerschmidt 1990, pp. 688–690\"/><ref>Robertson 1985, p. 212</ref>. სხვანაირად ფიქრობდა გერმანიის ყოფილი ელჩი ბრიტანეთში რიბენტროპი, რომელმაც დაარწმუნა ჰიტლერი, რომ არც ბრიტანეთი და არც საფრანგეთი პოლონეთის მიმართ ვალდებულებებს არ შეასრულებდა.<ref>Bloch 1992, p. 228</ref><ref>Overy & Wheatcroft 1989, p. 56</ref> 1939 წლის 22 აგვისტოს ჰიტლერმა პოლონეთის წინააღმდეგ სამხედრო მობილიზაციის ბრძანება გასცა.<ref>Kershaw 2008, p. 497</ref>\n\nამ გეგმას ასევე ესაჭიროებოდა „ჩუმი“ საბჭოთა მხარდაჭერა.<ref>Robertson 1963, pp. 181–187</ref> ასე, მოლოტოვ-რიბენტროპის თავდაუსხმელობის პაქტის მიხედვით გერმანიამ და საბჭოთა კავშირმა პოლონეთი შუაზე „გაიყვეს“.<ref>Evans 2005, p. 693</ref> 25 აგვისტოს, მიუხედავად რიბენტროპის პროგნოზისა, ბრიტანეთმა და პოლონეთმა კიდევ ერთი შეთანხმება გააფორმეს და ბრიტანულ-პოლონური ალიანსი შექმნეს. ამავე დროს, ჰიტლერმა მიიღო ცნობა, რომ მუსოლინის არ მოსწონდა გერმანულ-იტალიური მეგობრობის პაქტი, რის გამოც მას თავდასხმის გადადება პირველი სექტემბრისთვის მოუწია.<ref>Bloch 1992, pp. 252–253</ref> ჰიტლერი ასევე წარუმატებლად ცდილობდა ბრიტანეთი ნეიტრალური გაეხადა, მიზნის მისაღწად მათ თავდაუსხმელობის გარანტიაც კი შესთავაზეს. ამის შემდეგ ჰიტლერმა დაავალა რიბენტროპს „ბოლო წამის“ სამშვიდობო გეგმა, რომელშიც მოქმედებისთვის ძალიან ცოტა დრო იქნებოდა მიცემული. ამის წყალობით ჰიტლერი შეძლებდა გარდაუვალ ომში ბრიტანეთი და პოლონეთის უმოქმედო ხელისუფლება დაედანაშაულებინა.<ref>Weinberg 1995, pp. 85–94.</ref><ref>Bloch 1992, pp. 255–257</ref>\n\n1939 წლის 1 სექტემბერს გერმანია შეიჭრა დასავლეთ პოლონეთში. ამის მიზეზი გახდა პოლონეთის უარი დანციგზე გერმანიის უფლება ეღიარებინა. გარდა ამისა, გერმანიამ ასევე უარი მიიღო ექსტრატერიტორიულ გზაზე პოლონურ კორიდორზე, რომელიც მან ვერსალის შეთანხმების გამო დაკარგა.<ref>Weinberg 1980, pp. 561–562, 583–584.</ref> საპასუხოდ, 3 სექტემბერს, საფრანგეთმა და ბრიტანეთმა გერმანიას ომი გამოუცხადეს. ჰიტლერი ამით გაოცებული დარჩა, შემდეგ კი რიბენტროპს ჰკითხა: „ახლა რა?“.<ref>Bloch 1992, p. 260</ref> მიუხედავად გამოცხადებისა, საფრანგეთი და ბრიტანეთი შეტევაზე არ გადადიოდნენ. 17 სექტემბერს აღმოსავლეთ პოლონეთში შეიჭრა საბჭოთა კავშირიც.<ref>Hakim 1995</ref>\nმინი|მარცხნივ|ჰიტლერი თვალს ადევნებს ჯარისკაცებს.\nპოლონეთის დაცემას მოჰყვა ე.წ „უცნაური ომი“, ან კიდევ Sitzkrieg („მჯდარი ომი“). პოლონეთის ჩრდილო-დასავლეთში დანიშნულ ორ ახალ გაულაიტერს, ალბერტ ფორსტერს (რაიხსგაუ დანციგი-დასავლეთ პრუსია) და ართურ გრეისერს (რაიხსგაუ ვარტელანდი) მათი კონტროლირებადი ტერიტორიების სწრაფი გერმანიზაცია დაავალა ყველანაირი კითხვის გარეშე იმის თაობაზე, თუ როგორ უნდა მომხდარიყო ეს პროცესი.<ref name=\"Rees 1997, pp. 141–145\">Rees 1997, pp. 141–145</ref> ფორტსტერის ტერიტორიაზე პოლონეთის მოქალაქეებს უბრალოდ უნდა შეევსოთ ფორმა, რომელიც ამტკიცებდა, რომ მათ გერმანული სისხლი ჰქონდათ,<ref>Kershaw 2008, p. 527</ref> მეორე მხრივ, გრეისერი თავის ტერიტორიაზე ატარებდა მასშტაბურ რასობრივ „ჩისტკებს“.<ref name=\"Rees 1997, pp. 141–145\"/> გრეისერი უკმაყოფილო იყო ფორსტერის პოლიტიკით. მისი აზრით, იგი უფლებას აცლევდა ათასობით პოლონელს რასობრივად გამხდარიყო გერმანელი, რაც აჭუჭყიანებდა გერმანულ რასობრივ სისუფთავეს. ჰიტლერმა უარი თქვა „კონფლიქტში“ ჩარევაზე,<ref name=\"Rees 1997, pp. 141–145\"/> თუმცა, გამოსცა ინსტრუქციები, რათა მის ქვეშევრდომებს თვითონ ემექმოდათ.\n\nკიდევ ერთი კონფლიქტი წამოიშვა ჰიმლერსა (რომელსაც მხარს უჭერდა გრეისერი) და გერინგს (მას მხარს უჭერდა ჰანს ფრანკი — ოკუპირებული პოლონეთის გუბერნატორ-გენერალი) შორის. ჰიმლერს სურდა პოლონეთში ეთნიკური „ჩისტკები“ მოეწყო, გერინგი კი თვლიდა, რომ პოლონეთი რაიხის ბეღელი უნდა გამხდარიყო.<ref name=\"Rees 1997, pp. 148–149\">Rees 1997, pp. 148–149.</ref> 1940 წლის 12 თებერვალს კონფლიქტი გერინგ-ფრანკის სასარგებლოდ გადაწყდა, რამაც დაასრულა ეკონომიკურად წაგებიანი მასიური გაძევებები.<ref name=\"Rees 1997, pp. 148–149\"/> იმავე წლის 15 მაისს ჰიმლერმა გამოსცა მემორანდუმი — „ზოგიერთი მოსაზრება აღმოსავლეთის მოსახლეობასთან დაკავშირებით“, რომლის მიხედვითაც ევროპაში დარჩენილი ებრაელები აფრიკაში უნდა გაეგზავნათ, ხოლო პოლონეთის დარჩენილი მოსახლეობა უნდა შემცირებულიყო მუშათა კლასამდე.<ref name=\"Rees 1997, pp. 148–149\"/> ჰიტლერს მოეწონა ჰიმლერის მემორანდუმი და იგი კარგად და სწორად ჩათვალა.<ref name=\"Rees 1997, pp. 148–149\"/> ამის შემდეგ გერინგისა და ფრანკის პოლიტიკის მაგივრად პოლონეთში ჰიმლერისა და გრეისერის პოლიტიკის გატარება დაიწყეს.\n\nპოლონეთის შემდეგ ჰიტლერმა მიზნად ნორვეგია და დანია დაისახა. ამ ქვეყნებში ვერმახტი 1940 წლის აპრილში შეიჭრა. 9 აპრილს ჰიტლერმა გამოაცხადა დიდებული გერმანული რაიხის შექმნაზე, რომელიც, მისი აზრით, უნდა გამხდარიყო ევროპის გერმანული ნაციების გაერთიანებული იმპერია, სადაც ჰოლანდიელები, ფლამანდიელები და სკანდინავები, ანუ „რასობრივად სუფთა“ ადამიანები გერმანული ლიდერობის ქვეშ გაერთიანებოდნენ.<ref>Winkler 2007, p. 74</ref> 1940 წლის მაისში გერმანიამ შეუტია საფრანგეთს და ამავე დროს დაიპყრო ლუქსემბურგი, ნიდერლანდები და ბელგია. ჰიტლერის წარმატებებმა მუსოლინის 10 ივნისს ომში ჩაბმისკენ უბიძგა. საფრანგეთმა და გერმანიამ სამშვიდობო შეთანხმება 22 ივნისს გააფორმეს.<ref>Shirer 1960, pp. 696–730</ref> კერშოუ აღნიშნავს, რომ გერმანიაში ჰიტლერის პოპულარობისა და ომის მხარდაჭერის პიკი 6 ივლისისთვის იყო, როდესაც იგი პარიზიდან ბერლინში დაბრუნდა.<ref>Kershaw 2008, p. 562</ref> ასეთი მოულოდნელი და სწრაფი გამარჯვების გამო 1940 წლის ფელდმარშალთა ცერემონიაზე ჰიტლერმა თორმეტ გენერალს ფელდმარშლის წოდება მიანიჭა.<ref>Deighton 2008, pp. 7–9</ref><ref>Ellis 1993, p. 94</ref>\n\nბრიტანეთმა, რომლის ჯარსაც საფრანგეთიდან ევაკუაცია დუნკრიკიდან მოუწია,<ref>Shirer 1960, pp. 731–737</ref> დომინიონებთან ერთად გააგრძელა გერმანიის წინააღმდეგ ბრძოლა ატლანტიკის ბრძოლაში. ბრიტანეთში ახალი პრემიერის, უინსტონ ჩერჩილის დანიშვნის შემდეგ ჰიტლერმა მშვიდობის მიღწევა სცადა, თუმცა, უარი მიიღო, რის შემდეგაც სამეფო ავიაციის ბაზებსა და ინგლისის სამხრეთ-აღმოსავლეთზე საჰაერო შეტევების  ბრძანება გასცა. ამის შემდეგ დაიწყო „ბრძოლა ბრიტანეთისთვის“, რომელშიც ლუფტვაფემ ვერ დაამარცხა ბრიტანეთის სამეფო ავიაცია.<ref>Shirer 1960, pp. 774–782</ref> ოქტომბრის ბოლოსთვის ჰიტლერმა გააცნობიერა, რომ ბრიტანეთში შეჭრისთვის საჭირო საჰაერო უპირატესობის მიღწევა შეუძლებელი იყო, რის შემდეგაც ბრძანება გასცა ბრიტანული ქალაქები (ლონდონი, ფლიმუთი, კოვენტრი) ღამით დაებომბათ.<ref>Kershaw 2008, pp. 563, 569, 570</ref>\n\n1940 წლის 27 სექტემბერს ბერლინში საბურო კურუსუმ (იაპონიის იმპერია), ჰიტლერმა და იტალიის საგარეო საქმეთა მინისტრმა ციანომ გააფორმეს სამმხრიანი პაქტი,<ref>Kershaw 2008, p. 580</ref> რომელსაც მოგვიანებით შეურთდნენ უნგრეთი, რუმინეთი და ბულგარეთი. ასე ჩამოყალიბდა „ღერძის ძალები“, რომელშიც ჰიტლერს საბჭოთა კავშირის ხილვაც სურდა, თუმცა, მოლოტოვთან ნოემბერში ჩატარებული მოლაპარაკებები წარუმატებლად დასრულდა, რის შემდეგაც ჰიტლერმა საბჭოთა კავშირთან ომისთვის მომზადება დაიწყო.<ref>Roberts 2006, pp. 58–60</ref>\n\n1941 წლის გაზაფხულში გერმანული ჯარის ნაწილი ჩავიდა ჩრდილოეთ აფრიკაში, ბალკანეთსა და ახლო აღმოსავლეთში. იმავე წლის თებერვალში გერმანელები ჩავიდნენ ლიბიაში იტალიელების დასახმარებლად. აპრილში ჰიტლერი შეიჭრა იუგოსლავიაში, მას კი მალევე მოჰყვა შეჭრა საბერძნეთში.<ref>Kershaw 2008, pp. 604–605.</ref> მაისში გერმანული ძალები გააგზავნეს ახლო აღმოსავლეთში (ბრიტანეთთან მებრძოლი ერაყელი სეპარატისტების დასახმარებლად) და კუნძულ კრეტაზე.<ref>Kurowski 2005, pp. 141–142</ref>\n\n===გზა დამარცხებისკენ===\n1941 წლის 22 ივნისს 4-5 მილიონმა ჯარისკაცმა გადაკვეთა საბჭოთა საზღვარი.<ref name=\"Jones 1989\">Jones 1989</ref> დაიწყო სსრკ-გერმანიის ომი (საბჭოთა წყაროებში — დიდი სამამულო ომი). ამ შეტევის მიზანი (ოპერაცია „ბარბაროსა“) საბჭოთა კავშირის საბოლოო განადგურება და მისი ბუნებრივი რესურსების ხელში ჩაგდება იყო.<ref>Glantz 2001, p. 9</ref><ref>Koch 1988</ref> ომის პირველ თვეებში გერმანელებმა უდიდეს წარმატებებს მიაღწიეს: ნაცისტთა ხელებში გადავიდა ბალტიისპირეთის რესპუბლიკები, ბელარუსი და უკრაინის დასავლეთი ნაწილი. მთლიანობაში მათ გაიარეს 500 კილომენტრი და სმოლენსკის ბრძოლაშიც გაიმარჯვეს. ამავე დროს, ჯარის ჯგუფ ცენტრს ჰიტლერმა მოსკოვზე შეტევის შეჩერება უბრძანა.<ref name=\"Stolfi 1982\">Stolfi 1982</ref> მოსკოვამდე მას ლენინგრადის სრულ ბლოკადაში მოქცევა და კიევის აღება სურდა. მის ამ გადაწყვეტილებას შეეწინააღმდეგნენ გენერლები, რომლებსაც მოსკოვამდე მხოლოდ 400 კილომეტრი აშორებდათ. მისმა გადაწყვეტილებამ ასევე გამოიწვია ერთგვარი კრიზისი სამხედრო ელიტაში.<ref>Wilt 1981.</ref><ref>Evans 2008, p. 202</ref> ამ პაუზამ წითელ არმიას ახალი რეზერვების მობილიზაციის საშუალება მისცა; ისტორიკოსი რასელ სტოლფი თვლის, რომ ეს იყო მოსკოვის ბრძოლის (რომელიც ოქტომბერში გაგრძელდა და დეკემბერში წარუმატებლად დასრულდა) წაგების ერთ-ერთი უმთავრესი ფაქტორი.<ref name=\"Stolfi 1982\"/>\nმინი|რაიხსტაგში მყოფი ჰიტლერი ომს უცხადებს შეერთებულ შტატებს. [[11 დეკემბერი]], [[1941]]\nიმავე წლის 7 დეკემბერს იაპონია თავს დაესხა შეერთებული შტატების საზღვაო ძალების ბაზას პერლ-ჰარბორში. ოთხი დღის შემდეგ ჰიტლერმა შტატებს ომი გამოუცხადა.<ref>Shirer 1960, pp. 900–901</ref>\n\n1941 წლის 18 დეკემბერს ჰიმლერმა ჰკითხა ჰიტლერს: „რა ვუყოთ რუს ებრაელებს?“. ჰიტლერმა უპასუხა: „als Partisanen auszurotten“ (გაანადგურეთ, როგორც პარტიზანები).<ref>Bauer 2000, p. 5.</ref> ებრაელი ისტორიკოსი, იეჰუდა ბაუერი თვლის, რომ ისტორიკოსები, სავარაუდოდ, ვერასდროს იპოვიან ჰოლოკოსტის დროს ჰიტლერის მიერ გენოციდის ბრძანების პირდაპირ გადაწყვეტილებას.<ref>Bauer 2000, p. 5</ref>\n\n1942 წლის ბოლოს გერმანული ჯარი დამარცხდა ელ-ალამეინის მეორე ბრძოლაში,<ref>Shirer 1960, p. 921</ref> რამაც ჩაშალა ახლო აღმოსავლეთისა და სუეცის არხის დაპყრობის გეგმა. 1940 წლის წარმატებებით აღფრთოვანებულმა და თავის სამხედრო სტრატეგიაში დარწმუნებულმა ჰიტლერმა გენერლების საქმეებში ჩარევა დაიწყო, რამაც დიდი დანაკარგები გამოიწვია.<ref>Kershaw 2000b, p. 417</ref> ასე, 1942 წლის დეკემბერსა და 1943 წლის დეკემბერში ჰიტლერმა უარი თქვა სტალინგრადიდან მე-6 არმიის ევაკუაციაზე, რის გამოც 200 000 ჯარისკაცი დაიღუპა, ხოლო კიდევ 235 000 (ფელდმარშალ პაულიუსთან ერთად) ტყვედ ჩავარდა.<ref>Evans 2008, pp. 419–420.</ref> სტალინგრადს მოჰყვა სტრატეგიულად მნიშვნელოვანი დამარცხება კურსკში. ამასთან ერთად ჰიტლერის სამხედრო ტრიბუნალი სულ უფრო და უფრო ერეტიკული ხდებოდა, ხოლო ჰიტლერის ჯანმრთელობის მსგავსად, გერმანული ჯარი და ეკონომიკა სულ უფრო უარესდებოდა.<ref name=\"BBC News, 1999\">BBC News, 1999</ref>\n\n1943 წელს გერმანიამ ასევე დაკარგა იტალია. მოკავშირეთა მიერ სიცილიის დაპყრობის შემდეგ ვიქტორ ემანუელ მესამემ დიდი საბჭოს მიერ მუსოლინისთვის უნდობლობის გამოცხადების შემდეგ ეს უკანასკნელი გადააყენა. მარშალი პეტრო ბადოგლიო, რომელმაც მუსოლინი შეცვალა, მალევე დანებდა მოკავშირეებს.<ref>Shirer 1960, pp. 996–1000</ref> ასევე, 1943-44 წლებში გერმანიამ დიდი მარცხები განიცადა აღმოსავლეთ ფრონტზე, ხოლო ყველაფრის პიკი გახდა 1944 წლის 6 ივნისს მოკავშირეების დესანტის საფრანგეთის ჩრდილოეთში გამოჩენა.<ref>Shirer 1960, p. 1036</ref> ამის შემდეგ გერმანელმა ოფიცრებმა გააცნობიერეს, რომ დამარცხება გარდაუვალი იყო და რომ ჰიტლერის ხელისუფლებაში დარჩენა გერმანიის საბოლოო განადგურებას გამოიწვევდა.<ref>Speer 1971, pp. 513–514</ref>\nმინი|განადგურებული ოთახი.\n1939-1945 წლებში ჰიტლერის მკვლელობის ბევრი მცდელობა იყო, რომელთა გარკვეული ნაწილი ასე თუ ისე, წარმატებულიც იყო.<ref>Kershaw 2008, pp. 544–547, 821–822, 827–828</ref> ჰიტლერზე ყველაზე ცნობილი თავდასხმა გერმანიაში განახორციელეს, ხოლო მისი მიზეზი გერმანიის ომში დამარცხების საკმაოდ მაღალი შანსი იყო.<ref>Kershaw 2008, pp. 816–818</ref> ყველაზე ცნობილი არის 1944 წლის 20 ივლისის შეთქმულება, რომლის დროსაც კლაუს ფონ შტაუფენბერგმა რასტენბურგში მდებარე შტაბში ბომბი ჩადო. ჰიტლერი სიკვდილს ოფიცერმა ჰანს ბრანდტმა გადაარჩინა, რომელმაც ბომბიანი ჩემოდიანი დიდი და მძიმე მაგიდის ფეხის უკან დადო. აფეთქების დიდი ნაწილი თავის თავზე მაგიდამ „აიღო“. გადარჩენილმა ჰიტლერმა მოაწყო რეპრესიები, რომლებსაც დაახლოებით 4 900 ადამიანი ემსხვერპლა.<ref>Shirer 1960, §29</ref>\n\n===დამარცხება და სიკვდილი===\n\n1944 წლის ბოლოსთვის აღმოსავლეთიდან გერმანიისკენ მიდიოდა წითელი არმია, დასავლეთიდან კი მოკავშირეები. ჰიტლერი თვლიდა, რომ წითელი არმია მოკავშირეებზე ძლიერი იყო, რის გამოც დარჩენილი რეზერვების კონცენტრირება დასავლეთ ფრონტზე მოახდინა.<ref>Weinberg 1964</ref> 16 დეკემბერს გერმანელებმა დაიწყეს არდენის ოპერცია მოკავშირეთა რიგებში არეულობის დასანერგად და მათი შესაძლო გადმობირებისთვის საბჭოთა კავშირთან ერთად ბრძოლისთვის.<ref name=\"Crandell 1987\">Crandell 1987</ref> დროებითი წარმატებების შემდეგ ოპერაცია ჩავარდა.<ref>Bullock 1962, p. 778</ref> 1945 წლის იანვარში, როდესაც გერმანიის დიდი ნაწილი ნანგრევებში იყო, ჰიტლერი რადიოთი გამოვიდა და განაცხადა: „რაც არ უნდა სერიოზული იყოს კრიზისი, ის, მიუხედავად ყველაფრისა, გადალახული იქნება ჩვენი გაუტეხელი სურვილით“.<ref>Rees & Kershaw 2012.</ref> ფრანკლინ დელანო რუზველტის გარდაცვალების შემდეგ ჰიტლერს ბრიტანეთსა და შეერთებულ შტატებთან მშვიდობის დამყარების, ან კიდევ, მათ შორის განხეთქილების ჩამოგდების იმედი გაუჩნდა. მიუხედავად მოლოდინისა, მისი ცდები წარმატებით არ დასრულდა.<ref name=\"Crandell 1987\"/><ref>Bullock 1962, pp. 753, 763, 780–781.</ref> ჰიტლერმა ასევე გადაწყვიტა გერმანიაში ყველანაირი ინფრასტრუქტურის განადგურება, სანამ ისინი მოკავშირეთა ხელებში ჩავარდებოდნენ, რადგან თვლიდა, რომ გერმანულმა ერმა დაკარგა გადარჩენის უფლება.<ref name=\"Bullock 1962, pp. 774–775\">Bullock 1962, pp. 774–775</ref> ამ მიზნის შესრულება ჰიტლერმა ალბერტ შპეერს დაავალა, რომელმაც ეს ბრძანება არ შეასრულა.<ref name=\"Bullock 1962, pp. 774–775\"/><ref>Sereny 1996, pp. 497–498</ref>\n\nთავის 56-ე დაბადების დღეზე, 20 აპრილს, ჰიტლერმა ბოლოჯერ დატოვა მიწისქვეშა „ფიურერბუნკერი“ (). რაიხსკანცელარიის დანგრეულ ბაღში მან დააჯილდოვა წითელ არმიასთან მებრძოლი ჰიტლერიუგენდელები.<ref>Beevor 2002, p. 251</ref> მეორე დღეს, 21 აპრილისთვის, გიორგი ჟუკოვის პირველმა ბელორუსულმა ფრონტმა გაარღვია გენერალ ჰაინრიკის დაცვის ხაზი და ბერლინის მისადგომებთან მივიდა.<ref>Beevor 2002, pp. 255–256</ref> რთულ სიტუაციაში ჰიტლერი Waffen SS-ის გენერლის, ფელიქს შტაინერის იმედად დარჩა, რომელსაც შეტევა ჩრდილოეთ ფლანგიდან უნდა დაეწყო.<ref>Le Tissier 2010, p. 45</ref>\n\n22 აპრილის სამხედრო კონფერენციაზე ჰიტლერმა შტაინერის შეტევაზე იკითხა. მას შეატყობინეს, რომ შეტევა არ დაწყებულა და ბერლინში წითელი არმია შევიდა. ფიურერის ბრძანებით, ვილჰელმ კეიტელის, ალფრედ იოდლის, ჰანს ქრებსისა და ვილჰელმ ბურგდორფის გარდა ოთახი ყველამ დატოვა.<ref name=\"Dollinger 1995, p. 231\">Dollinger 1995, p. 231</ref> დარჩენილებს ჰიტლერი მისი გენერლების ორგულობასა და არაკომპეტენტურობაზე ესაუბრა, რის შემდეგაც პირველად განაცხადა, რომ „ყველაფერი დაკარგული იყო“.<ref name=\"Jones 1989\"/> მან ასევე თქვა, რომ ყველაფრის დასრულებამდე იგი ბერლინში დარჩებოდა, ხოლო შემდეგ კი თავს მოიკლავდა.<ref>Beevor 2002, p. 275</ref>\n\n23 აპრილისთვის წითელმა არმიამ ალყა შემოარტყა ბერლინს,<ref>Ziemke 1969, p. 92</ref> გებელსმა კი გამოსცა ბრძანება, რომლითაც მოქალაქეებს ქალაქის დაცვა „დააძალა“.<ref name=\"Dollinger 1995, p. 231\"/> იმავე დღეს, ბერშტესგადენიდან გერიგნმა გააგზავნა ტელეგრამა, რომელშიც წერდა, რომ ჰიტლერის იზოლაციის გამო იგი იძულებული იყო ხელისუფლება გადაებარებინა. მან ასევე დაასახელა ბოლო თარიღი, რომლის შემდეგაც ჰიტლერს უმოქმედოდ ჩათვლიდა.<ref>Bullock 1962, p. 787.</ref> ჰიტლერმა ამას გერინგის დაპატიმრების ბრძანებით უპასუხა, ხოლო 29 აპრილს დაწერილ პოლიტიკურ ანდერძში მან გერინგს ყველა თანამდებობა ჩამოართვა.<ref>Bullock 1962, pp. 787, 795</ref><ref>Butler & Young 1989, pp. 227–228</ref> 28 აპრილს ჰიტლერმა აღმოაჩინა, რომ ჰაინრიხ ჰიმლერი, რომელმაც ბერლინი 20 აპრილს დატოვა, მოკავშირეებთან მოლაპარაკებას ცდილობდა.<ref>Kershaw 2008, pp. 923–925, 943</ref><ref>Bullock 1962, p. 791</ref> საპასუხოდ მან მისი დაპატიმრების ორდერიც გასცა, ხოლო ფიურერბუნკერში ჰიმლერის წარმომადგენელი ჰერმან ფეგელეინი დახვრიტა.<ref>Bullock 1962, pp. 792, 795</ref>\n\n29 აპრილს, ფიურერბუნკერში გამართულ სამოქალაქო ცერემონიაზე ჰიტლერი დაქორწინდა ევა ბრაუნზე. საქორწინო საუზმის შემდეგ ფიურერმა მდივანს თავისი პოლიტიკური ანდერძი უკარნახა.<ref>Beevor 2002, p. 343.</ref> დოკუმენტებს ხელი მოაწერეს და ღონისძიებას დაესწრნენ ქრებსი, გებელსი, ბურგდორფი და ბორმანი.<ref name=\"Bullock 1962, p. 795\">Bullock 1962, p. 795</ref> იმავი დღის შუადღისას ჰიტლერს აცნობეს მუსოლინის სასტიკ სიკვდილზე, რამაც კიდევ უფრო გაზარდა მასში ტყვეობის თავიდან აცილების სურვილი.<ref name=\"Bullock 1962, p. 795\"/>\n\n1945 წლის 30 აპრილს, როდესაც საბჭოთა ჯარი უკვე რაიხსკანცელარიის მისადგომებთან იყო, ჰიტლერმა თავი დაიხვრიტა, ევა ბრაუნმა კი ციანიდის კაფსულა მიიღო.<ref>Linge 2009, p. 199</ref><ref>Joachimsthaler 1999, pp. 160–182</ref> მათი გვამები რაიხსკანცელარიის დაბომბილ ბაღში აიტანეს, სადაც ბომბის მიერ დატოვებულ კრატერში საწვავით დაწვეს.<ref>Joachimsthaler 1999, pp. 217–220</ref> გვამების დაწვა საბჭოთა სროლის ფონზე ხდებოდა.<ref>Linge 2009, p. 200</ref><ref>Bullock 1962, pp. 799–800</ref> გერმანიის ფიურერი გრანდ ადმირალი, კარლ დენიცი, კანცლერი კი იოზეფ გებელსი გახდა.<ref>Kershaw 2008, pp. 949–950</ref>\n\nბერლინი 2 მაისს საბოლოოდ დაეცა. საბჭოთა კავშირის კოლაფსის შემდეგ მოპოვებული საარქივო მატერიალების მიხედვით, ჰიტლერის, ბრაუნის, გებელსთა მთელი ოჯახის, ქრებსის და ჰიტლერის ძაღლის გვამები არაერთხელ გადამარხეს სხვადასხვა ადგილებში, ასევე ადგილი ჰქონდა გვამების ექსჰუმაციას.<ref>Vinogradov 2005, pp. 111, 333</ref> 1970 წლის 4 აპრილს საბჭოთა კგბ-მ გამოიყენა დამარხვის დეტალური დიაგრამები კიდევ ერთი ექსჰუმაციის ჩატარებისთვის, რომლის შემდეგაც გვამები დაწვეს, მტვერი კი ბედერიცის მდინარის თავზე გაფანტეს.<ref>Vinogradov 2005, pp. 335–336</ref> ქერშოუს მიხედვით, ჰიტლერისა და ბრაუნის გვამები წითელი არმიის მიერ პოვნის დროს თითქმის სრულიად დამწვარი იყო და ჰიტლერის ამოსაცნობად მხოლოდ ნაპოვნი გვამის ქვედა ყბა იყო გამოსადეგი.<ref>Kershaw 2000b, p. 1110</ref>\n\n===ჰოლოკოსტი===\n\n\nჰოლოკოსტი და გერმანიის აღმოსავლური კამპანია გამოწვეული იყო ჰიტლერის შეხედულებით, რომლის თანახმადაც ებრაელები გერმანელი ხალხის მტრები იყვნენ და გერმანული ექსპანსიისთვის საჭირო იყო „სასიცოცხლო სივრცე“. ჰიტლერის თავდაპირველი მიზანი იყო აღმოსავლეთი ევროპა, სადაც მას უნდა დაემარცხებინა პოლონეთი და საბჭოთა კავშირი, დაკავებულ ტერიოტრიებზე მცხოვრები ებრაელები და სლავები კი ან უნდა გადაესახლათ, ან მოეკლათ.<ref>Gellately 1996</ref> გენერალური გეგმა აღმოსავლეთის (Generalplan Ost) მიხედვით ოკუპირებული ტერიტორიების მოსახლეობა უნდა გამოეყენებინათ როგორც მონური ძალა და გადაესახლებინათ დასავლეთ ციმბირში, ან კიდევ, მოეკლათ. თვითონ ოკუპირებული ტერიტორიების კოლონიზაცია ან გერმანელებს, ან კიდევ „გერმანიზებულ“ მოსახლეებს უნდა მოეხდინათ.<ref name=\"Snyder 2010, p. 416\">Snyder 2010, p. 416</ref> ჰიტლერის მიზანი იყო გეგმა საბჭოთა კავშირის დაპყრობის შემდეგ შეესრულებინა, თუმცა, ბლიცკრიგის ჩაშლის შემდეგ, მან გეგმის აღსრულების თარიღი გადაწია.<ref name=\"Snyder 2010, p. 416\"/><ref name=\"Snyder 2010, p. 416\"/> 1942 წლის იანვრისთვის მან გადაწყვიტა, რომ არასასურველი ებრაელები, სლავები და სხვა დეპორტირებული ერები უნდა გაენადგურებინათ.<ref>Shirer 1960, p. 965.</ref>\n\nგენოციდის „დამკვეთი“ გახდა ჰიტლერი, ხოლო მისი ორგანიზება და შესრულება ჰიმლერმა და ჰაიდრიხმა შეასრულეს. 1942 წლის 20 იანვარს ჩატარებული ვანზეს კონფერენცია, რომელშიც ნაცისტური ელიტის 50 წევრი იღებდა მონაწილეობას, არის ჰოლოკოსტის სისტემატიური დაგეგმვის აშკარა მტკიცებულება. იმავე წლის 22 თებერვალს ჰიტლერმა განაცხადა: „ჩვენ უნდა დავიბრუნოთ ჩვენი ჯანმრთელობა ებრაელების განადგურებით“.<ref>Naimark 2002, p. 81</ref> მართალია, მკვლელობების პირდაპირი ბრძანება ან უფლება ჰიტლერს არავისთვის მიუცია,<ref>Megargee 2007, p. 146</ref> თუმცა, მის სახალხო გამოსვლებზე, გენერლებისთვის მიცემულ ბრძანებებზე და ნაცისტი ჩინოვნიკების დღიურებზე დაყრდნობით შეიძლება ითქვას, რომ ჰიტლერმა ჯერ ჩაიფიქრა, ხოლო შემდეგ ევროპელი ებრაელების განადგურების ბრძანებაც გასცა.<ref name=\"Longerich, Chapter 15 2003\">Longerich, Chapter 15 2003</ref><ref>Longerich, Chapter 17 2003</ref> ჰიტლერმა ასევე არ შეუშალა ხელი Einsatzgruppen-ის დამსჯელ რაზმებს (ისინი გერმანულ ჯართან ერთად საბჭოთა კავშირში, პოლონეთსა და ბალტიისპირეთში იმყოფებოდნენ)<ref>Kershaw 2008, pp. 670–675</ref>, რომელთა მოქმედებებზეც კარგად იცოდა.<ref name=\"Longerich, Chapter 15 2003\"/><ref>Megargee 2007, p. 144</ref> 1942 წლის ზაფხულისთვის ოსვენციმის საკონცენტრაციო ბანაკი უფრო მეტი ადამიანის მოკვლის მიზნით ზომებში გაფართოვდა,<ref>Kershaw 2008, p. 687</ref> ახალი ბანაკები შეიქმნა ევროპაში.<ref>Evans 2008, map, p. 366</ref>\n\n1939-1945 წლებში შუცშტაფელი, რომელსაც ეხმარებოდნენ კოლობრაციონისტული ხელისუფლებები და მოხალისეები ოკუპირებული ტერიტორიებიდან, პასუხისმგებელია ყველაზე ნაკლები, თერთმეტი მილიონი ადამიანის სიკვდილზე,<ref name=\"Snyder 2010, p. 416\"/><ref>Rummel 1994, p. 112</ref> მათ შორის, 5,5 მილიონ ებრაელზე (ევროპის ებრაული მოსახლეობის ორი მესამედი).<ref>Evans 2008, p. 318</ref><ref>Holocaust Memorial Museum</ref> ძირითადად ადამიანები იღუპებოდნენ საკონცენტრაციო ბანაკებში, გეტოებსა და ასევე დამსჯელი ოპერაციების ფარგლებში. გენოციდის ბევრი მსხვერპლი მოიწამლა გაზით, ზოგი გარდაიცვალა შიმშილით, სხვები კი მონურ მუშაობას შეეწირნენ.<ref>Shirer 1960, p. 946</ref> ნაცისტები ასევე აპირებდნენ ოკუპირებული ტერიტორიების მოსახლეობის 30 მილიონი ადამიანით შემცირებას „შიმშილის გეგმის“ ფარგლებში. ქალაქები უნდა დანგრეულიყო, რის შემდეგადაც მიწას საშუალება ექნებოდა ნელ-ნელა ტყედ გადაქცეულიყო, ან კიდევ, იქ გერმანელი კოლონისტები უნდა დასახლებულიყვნენ.<ref>Snyder 2010, pp. 162–163, 416</ref> ასევე, „შიმშილის გეგმისა“ და „აღმოსავლეთის გენერალური გეგმის“ მიხედვით, საბჭოთა კავშირში 80 მილიონამდე ადამიანი შიმშილით უნდა მომკვდარიყო.<ref>Dorland 2009, p. 6</ref> ჰიტლერის გეგმა ნაწილობრივ შესრულდა, რამაც 19,3 მილიონი ტყვისა და მშვიდობიანი მოქალაქის სიკვდილი გამოიწვია.<ref>Rummel 1994, table, p. 112.</ref>\n\nჰიტლერის პოლიტიკას შეეწირნენ პოლონელები,<ref>US Holocaust Memorial Museum.</ref> წითელარმიელი ტყვეები,<ref>Snyder 2010, p. 184</ref> კომუნისტები და სხვა პოლიტიკური ოპონენტები, ჰომოსექსუალისტები, ფსიქიკურად და სულიერად დაავადებული ადამიანები,<ref name=\"Niewyk & Nicosia 2000, p. 45\">Niewyk & Nicosia 2000, p. 45</ref><ref name=\"Niewyk & Nicosia 2000, p. 45\"/> იეჰოვას მოწმეები, ადვენტისტები და პროფკავშირელები. სახალხოდ ფიურერს არასადროს ულაპარაკია მკვლელობებზე, და, სავარაუდოდ, არასდროს ყოფილა არც ბანაკებში.<ref>Downing 2005, p. 33</ref>\n\nნაცისტებს ასევე გააჩნდათ „რასობრივი სისუფთავის“ კონცეფცია. 1935 წლის 15 სექტემბერს ჰიტლერმა „ნიურნბერგის კანონის“ სახელით ცნობილი კანონები რაიხსტაგს წარუდგინა, რომლის მიხედვითაც არიელებს ეკრძალებოდათ სექსუალური კონტაქტი და ქორწინება ებრაელებთან (მომავალში მათ დაემატნენ ბოშები, შავკანიანები და მათი „ნაბიჭვრები“).<ref>Gellately 2001, p. 216</ref> ჰიტლერის ადრეული ევგენიკური პოლიტიკა თავიდან ეხებოდა მხოლოდ ფიზიკურად და გონებრივად ჩამორჩენილ ბავშვებს, თუმცა, მოგვიანებით მან დაამტკიცა ევთანაზური პროგრამა დაავადებული მოზრდილებისთვისაც.<ref>Overy 2005, p. 252</ref>\n\n==მართვის სტილი==\nნაცისტურ პარტიას ჰიტლერი ლიდერის პრინციპის მიხედვით მართავდა (Führerprinzip). პრინციპის თანახმად, პარტიის ყველა წევრს ყველანაირი კითხვის გარეშე უნდა შეესრულებინა თავისი უფროსის ბრძანებები. შეიძლება ითქვას, რომ სახელმწიფო სტრუქტურას ჰიტლერი ხედავდა როგორც პირამიდას, რომლის სათავეშიც თვითონ იდგა. პარტიული თანამდებობის მიღება არჩევნების გზით არ ხდებოდა — კარიერულ წინსვლაზე პასუხისმგებელნი იყვნენ მაღალი ეშელონები, რომლებსაც ხელქვეითებისგან სრული მორჩილება სჭირდებოდათ.<ref>Kershaw 2008, pp. 170, 172, 181</ref> თავის ხელქვეითებს ჰიტლერი წინააღმდეგობრივ დავალებებს აძლევდა და აყენებდა პოზიციაში, სადაც მათი მოვალეობა და პასუხისმგებლობა სხვებთან იყო შერეული. მეთოდი გუნდში უნდობლობას, კონკურენციასა და ბრძოლას აქეზებდა, რაც ხელს უწყობდა ჰიტლერის ძალაუფლების განმტკიცებას.<ref>Speer 1971, p. 281</ref> ასე, 1938 წლის შემდეგ მისი მინისტრთა კაბინეტი ერთმანეთს აღარასდროს შეხვედრია, რადგან მინისტრებს შეხვედრას ჰიტლერი გადაათქმევინებდა ხოლმე.<ref>Manvell & Fraenkel 2007, p. 29</ref><ref>Kershaw 2008, p. 323</ref> თავის ბრძანებებს ჰიტლერი ფურცელზე არასდროს წერდა; წერას ჰიტლერი ზეპირად კარნახს ამჯობინებდა, თუმცა, იყო შემთხვევები, როდესაც მის ბრძანებებს მარტინ ბორმანი გადასცემდა ხოლმე.<ref>Kershaw 2008, p. 377</ref> ჰიტლერი ბორმანს ენდობოდა, რის გამოც თავის დოკუმენტებთან, შეხვედრებთან და პერსონალურ ფინანსებთან მუშაობა დაავალა. ბორმანი თავისი მდგომარეობის წყალობით ჰიტლერთან მისულ ინფორმაციულ ნაკადს აკონტროლებდა.<ref>Speer 1971, p. 333</ref>\n\nმეორე მსოფლიო ომის განმავლობაში ჰიტლერი თავის ქვეყანას ყველა სხვა ლიდერთან შედარებით ყველაზე დიდხანს მართავდა. შეიარაღებული ძალების მთავარსარდლის რანგში იგი იღებდა თითქმის ყველა გადაწყვეტილებას გერმანიის სამხედრო სტრატეგიასთან დაკავშირებით, მათ შორის იყო 1940 წლის სარისკო თავდასხმები საფრანგეთზე, ნორვეგიასა და სხვებზე, რომლებიც, მიუხედავად გენერლების ცუდი პროგნოზისა, წარმატებულად დასრულდა. არ გაუმართლა ჰიტლერს დიპლომატიაში, რომლის გზითაც მას დიდი ბრიტანეთის ომიდან „გამოთიშვა“ სურდა.<ref name=\"Overy 2005, pp. 421–425\">Overy 2005, pp. 421–425</ref> ჰილტერმა კიდევ უფრო გააღრმავა თავისი ომში მონაწილეობა მოსკოვისთვის ბრძოლაში დამარცხების (1941 წლის დეკემბერი) შემდეგ და თავი ჯარის მთავარსარდლადაც დანიშნა. ამის შემდეგ ჰიტლერი პირადად უძღვებოდა ომს სსრკ-ს წინააღმდეგ, თუმცა, ნაკლებ ყურადღებას აქცევდა დასავლეთის ფრონტს, რის გამოც იქ მებრძოლ გენერლებს რაღაც დოზით ავტონომია ჰქონდათ შენარჩუნებული.<ref>Kershaw 2012, pp. 169–170</ref> მალევე, ჰიტლერი სულ უფრო და უფრო დაშორდა რეალობას. ომის გერმანიის წინააღმდეგ შებრუნების შემდეგ დაცვით პოზიციაში ჰიტლერი ხშირად აგვიანებდა გადაწყვეტილებების მიღებას, ან კიდევ, მაინც ცდილობდა შეუნარჩუნებელი პოზიციების შენარჩუნებას. მიუხედავ წარუმატებლობისა, ჰიტლერი ფიქრობდა, რომ მხოლოდ მას შეეძლო გერმანიისთვის გამარჯვების მოპოვება.<ref name=\"Overy 2005, pp. 421–425\"/> ომის ბოლო თვეებში ჰიტლერმა უარი განაცხადა სამშვიდობო მოლაპარაკებებზე, რადგანაც კაპიტულაციას გერმანიის სრული განადგურება ერჩივნა.<ref>Kershaw 2012, pp. 396–397.</ref> გენერლებმა და სამხედრო ელიტამ მას მხარი დაუჭირა და წინააღმდეგობა არ გაუწია.<ref>Kershaw 2008, pp. 171–395</ref>\n\n==რეპუტაცია==\nმინი|ქალაქ ინის ბრაუნაში, სადაც ჰიტლერი დაიბადა, დგას მეორე მსოფლიო ომის საშინელებათა შემხსენებელი მემორიალური დაფა. წარწერა: „მშვიდობისთვის,თავისუფლებისა და დემოკრატიისთვის, აღარასდროს გაგვახსენოს ფაშიზმმა მილიონობით ადამიანის სიკვდილი“\nჰიტლერის თვითმკვლელობა მისმა თანამედროვეებმა სიტყვის „გატეხვად“ მიიჩნიეს.<ref>Fest 1974, p. 753</ref><ref>Speer 1971, p. 617</ref> თვითმკვლელობის შემდეგ მისი მხარდაჭერა დაეცა, მის სიკვდილს კი მხოლოდ გერმანელთა მცირე ნაწილი გლოვობდა; ქერშოუს მტკიცებით, როგორც ჩვეულებრივი მოქალაქეები, ისევე სამხედრო პირები, ომის შემდეგი ცხოვრებისთვის ემზადებოდნენ ან უბრალოდ იმალებოდნენ და ფიურერის სიკვდილი დიდად არ აღელვებდათ.<ref>Kershaw 2012, pp. 348–350</ref> ისტორიკოს ჯონ თოლანდის მიხედვით, ნაციონალ-სოციალიზმი ლიდერის გარეშე „ბუშტივით გასკდა“.<ref>Toland 1992, p. 892</ref>\n \nქერშოუს მიხედვით, ჰიტლერის მოქმედებები და ნაცისტური იდეოლოგია თითქმის ყველგან ამორალურად არის მიჩნეული:<ref>Kershaw 2000a, pp. 1–6</ref> „ისტორიაში არასდროს ასეთი მორალური და ფსიქიკური განადგურება არ ყოფილა დაკავშირებული ერთი ადამიანის სახელთან“.<ref>Kershaw 2000b, p. 841</ref> ჰიტლერის პოლიტიკური პროგრამის შედეგი გახდა კიდევ ერთი მსოფლიო ომი, ცენტრალური და აღმოსავლეთ ევროპის განადგურება და გაღარიბება, ხოლო თვითონ გერმანია მთლიანად განადგურდა,<ref>Fischer 1995, p. 569</ref> ამას კი დაემატა უდიდესი ადამიანური მსხვერპლი. რ. რამელზე დაყრდნობით, ნაცისტებს შეეწირა 19,3 მილიონი ტყვე და მშვიდობიანი მოქალაქე, ხოლო ომის მარტო ევროპულ ფრონტზე გარდაიცვალა 29 მილიონი ადამიანი, ხოლო გარდაცვლილი მოქალაქეების რაოდენობა უპრენცენდენტოა ომების ისტორიაში.<ref>Del Testa, Lemoine & Strickland 2003, p. 83</ref> ბევრი პოლიტიკოსი, ფილოსოფოსი, პოლიტიკოსი ხშირად აღწერს ნაცისტურ ხელისუფლებას როგორც „ბოროტს“.<ref>Welch 2001, p. 2</ref> ბევრ ევროპულ ქვეყანაში კი ჰოლოკოსტისა და ნაცისტთა მოქმედებების უარყოფა კანონით ისჯება.<ref>Bazyler 2006, p. 1</ref>\n\nისტორიკოსი ფრიდრიხ მაინეკე აღწერს ჰიტლერს როგორც „განსაკუთრებული და შეუზღუდავი ძალაუფლების მქონე ადამიანის მაგალითს“.<ref>Shirer 1960, p. 6</ref> ინგლისელი ისტორიკოსი ჰიუ ტრევორ-როპერი ჰიტლერს უწოდებს „საშინელ ისტორიულ გამაადვილებლებს შორის“ ყველაზე სისტემატიურს, ყველაზე ისტორიულს, ყველაზე ფილოსოფიურსა და ამავე დროს, ყველაზე უხეშსა და ყველაზე ნაკლებად დისულოვანს დამპყრობელთა შორის.<ref>Hitler & Trevor-Roper 1988, p. xxxv</ref> ისტორიკოს ჯონ რობერტსის აზრით, ჰიტლერის დამარცხებამ გამოიწვია ევროპულ ისტორიაში გერმანიის მიერ დომინირებადი ევროპის ფაზის დასრულება.<ref>Roberts 1996, p. 501</ref> ეს ფაზა შეცვალა ცივმა ომმა — გლობალურმა დაპირისპირებამ ორ კოალიციას შორის.<ref>Lichtheim 1974, p. 366</ref> ისტორიკოსი სებასტიან ჰაფნერი თვლის, რომ ჰიტლერისა და ებრაელების მასიური გადასახლების გარეშე დღევანდელი ისრაელის სახელმწიფო არ იარსებებდა. იგი ასევე ფიქრობს, რომ ჰიტლერის გარეშე ყოფილ ევროპულ კოლონიებზე მათი ძველი მმართველების გავლენა უფრო დიდხანს გაგრძელდებოდა.<ref>Haffner 1979, pp. 100–101</ref> ჰაფნერი ასევე თვლის, რომ ჰიტლერს, მისნაირი ისტორიული პიროვნებებისგან განსხვავებით, უფრო დიდი გავლენა ჰქონდა, რადგან იგი, შედარებით მოკლე დროში ბევრი და მნიშვნელოვანი ცვლილების მიზეზი გახდა.<ref>Haffner 1979, p. 100</ref>\n\n==შეხედულებები რელიგიაზე==\nჰიტლერის დედა იყო კათოლიკე, მამა კი ემხრობოდა ანტიკლერიკალიზმის იდეებს; სახლის დატოვების შემდეგ ჰიტლერი არასდროს დასწრებია მესას.<ref>Kershaw 2008, p. 5</ref><ref>Rißmann 2001, pp. 94–96</ref><ref>Toland 1992, pp. 9–10</ref> შპეერი აღნიშნავს, რომ ჰიტლერს მწვავე განცხადებები ეკლესიის მიმართ მხოლოდ პოლიტიკურ მოკავშირეებთან გაუკეთებია.<ref name=\"Speer 1971, pp. 141–142\">Speer 1971, pp. 141–142</ref> იგი ასევე ამატებს, რომ ჰიტლერის აზრით ეკლესიის გაქრობა გამოიწვევდა მისტიციზმის დაბრუნებას, ამას კი ჰიტლერი უკან გადადგმულ ნაბიჯად მიიჩნევდა.<ref name=\"Speer 1971, pp. 141–142\"/> შპეერზე დაყრდნობით, ჰიტლერი თვლიდა, რომ იაპონური რელიგიები ან ისლამი გერმანელებისთვის ქრისტიანობის შემცვლელი რელიგია შეიძლებოდა გამხდარიყო.<ref>Speer 1971, p. 143</ref>\n\nისტორიკოსი ჯონ ქონვეი ამტკიცებს, რომ ჰიტლერი პრინციპულად ეწინააღმდეგებოდა ქრისტიანულ ეკლესიებს.<ref name=\"Conway 1968, p. 3\">Conway 1968, p. 3</ref> ბალოქის მიხედვით, ჰიტლერს არ სჯეროდა ღმერთის არსებობა, მამის მსგავსად ანტიკლერიკალი იყო და სძულდა ქრისტიანული ეთიკა, რომელიც ეწინააღმდეგებოდა მის „უძლიერესის გადარჩენის“ კონცეფციას.<ref>Bullock 1999, pp. 385, 389</ref> მიუხედავად ამისა, მას მოსწონდა პროტესტანიზმის ზოგიერთი ასპექტი (რომელიც ეთანხმებოდა მის შეხედულებებს), ხოლო კათოლიკური ეკლესიის ზოგიერთ ელემენტს (ლიტურგია, იერარქიული ორგანიზაცია და ფრაზეოლოგია) თავის გამოსვლებშიც კი იყენებდა.<ref>Rißmann 2001, p. 96</ref>\n\nეკლესიას ჰიტლერი განიხილავდა როგორც საზოგადეობაზე გავლენის მქონე პოლიტიკურად მნიშვნელოვან ორგანიზაციას,<ref>Speer 1971, p. 141</ref> ხოლო მასთან კარგი ურთიერთობა მის პოლიტიკურ მიზნებს ემთხვეოდა.<ref name=\"Conway 1968, p. 3\"/> პუბლიკაში ჰიტლერი ხშირად აქებდა ქრისტიანულ მემკვიდრეობასა და გერმანულ ქრისტიანობას, თუმცა, თვითონ სჯეროდა „არიელი იესოსი“, რომელიც ებრაელების წინააღმდეგ იბრძოდა.<ref>Steigmann-Gall 2003, pp. 27, 108</ref> მის პრო-ქრისტიანულ რიტორიკას ეწინააღმდეგებოდა პირად საუბრებში გამოთქმული აზრი, რომლის მიხედვითაც ქრისტიანობა ტყუილებზე დაფუძნებული<ref>Hitler 2000, p. 59</ref> აბსურდული სისულელე იყო.<ref>Hitler 2000, p. 342.</ref>\n\nშეერთებული შტატების სტრატეგიული სამსახურის ანგარიშის თანახმად, „The Nazi Master Plan“-ის ფარგლებში ჰიტლერი რაიხში ქრისტიანული ეკლესიის გავლენის გაქრობას,<ref>Sharkey 2002</ref><ref>Bonney 2001, pp. 2–3</ref> მომავალში კი ქრისტიანობის საბოლო განადგურებას აპირებდა,<ref>Phayer 2000</ref> თუმცა, საზოგადოებაში ამაზე ლაპარაკს არამიზანშეწონილად მიიჩნევდა.<ref>Bonney 2001, p. 2</ref> ბალოქის მიხედვით, ჰიტლერს გეგმის განხორციელება ომის შემდეგ უნდოდა.<ref>Bullock 1962, pp. 219, 389</ref>\n\nშპეერი წერდა, რომ ფიურერს არ მოსწონდა ჰიმლერისა და როზენბერგის მისტიკური შეხედულებები და ჰიმლერის მიერ შუცშტაფელში მისტიკური ელემენტების შეტანის მცდელობა. ჰიტლერი, ჰიმლერისგან განსხვავებით, უფრო პრაგმატული იყო, ხოლო მისი ამბიციები ფოკუსირებული იყო უფრო პრაქტიკულ პრობლემებზე.<ref>Speer 1971, pp. 141, 171, 174.</ref><ref>Bullock 1999, p. 729</ref>\n\n==ჯანმრთელობა==\nსხვადასხვა მკვლევარის აზრით, ჰიტლერს აწუხებდა გაღიზიანებული ნაწლავის სინდრომი, კანის დაზიანებები, არარეგულარული გულისცემა, პარკინსონის დაავადება,<ref name=\"BBC News, 1999\"/><ref name=\"Bullock 1962, p. 717\">Bullock 1962, p. 717.</ref> კორონარული სკლეროზი,<ref>Evans 2008, p. 508</ref> სიფილისი<ref name=\"Bullock 1962, p. 717\"/>, საფეთქლის არტერიტი<ref>Redlich 1993</ref> და ტინიტუსი.<ref>Redlich 2000, pp. 129–190</ref> სტრატეგიული სერვისისთვის მომზადებულ ანგარიშში უოლტერ ჩარლზ ლანგერი ჰარვარდის უნივერსიტეტიდან მოიხსენიებს ჰიტლერს როგორც „ნევროტიკულ პსიქოპატს“.<ref>Langer 1972, p. 126</ref> თავის 1977 წლის წიგნში ისტორიკოსი რობერტ ვეიტი წერს, რომ ჰიტლერს აწუხებდა პიროვნული აშლილობა.<ref>Waite 1993, p. 356</ref> ისტორიკოსები ჰენრიკ ებერლე და ჰანს-იოახიმ ნეუმანი თვლიან, რომ ჰიტლერი, მიუხედავად თავისი დაავადებებისა, მაინც აცნობიერებდა თავის გადაწყვეტილებებს და კარგად ესმოდა, თუ რას აკეთებდა.<ref>Gunkel 2010</ref><ref>Jones 1989.</ref> ჰიტლერის ჯანმრთელობის შესახებ ბევრი თეორია არსებობს, მათი დამტკიცება კი რთულია, ხოლო მათზე „ზედმეტი წონის“ დადებამ შეიძლება მესამე რაიხში მომხდარი ამბების და მიღებული გადაწყვეტილებების მიზეზი ერთი ადამიანის ფსიქიკური დარღვევები გახადოს.<ref>Kershaw 2000a, p. 72</ref> ქერშოუ ფიქრობს, რომ უკეთესი იქნება თვალი გადავავლოთ გერმანიის ისტორიას და გამოვიკვლიოთ, თუ რის გამო დამყარდა ქვეყანაში ნაცისტური დიქტატურა და არ ვეძებოთ მეორე მსოფლიო ომისა და ჰოლოკოსტის ახსნა ერთი ადამიანის ფსიქოლოგიურ პორტრეტში.<ref>Kershaw 2008, pp. xxxv–xxxvi.</ref>\n\nჰიტლერი ვეგეტერიანულ დიეტას იცავდა,<ref>Bullock 1999, p. 388</ref> ხოლო საზოგადოებრივ ღონისძიებებზე სტუმრებს იგი მოკლული ცხოველების გრაფიკს აჩვენებდა, რათა ამ უკანასკნელებს ხორცის ჭამის სურვილი გაქრობოდათ.<ref>Wilson 1998</ref> ომის დროს ჰიტლერის ახალი ხილითა და ბოსტნეულით მომარაგების მიზნით მარტინ ბორმანს ბერშტესგადენთან ორანჟერეაც კი ჰქონდა აგებული.<ref>McGovern 1968, pp. 32–33</ref> საზოგადოებაში ჰიტლერი არ იღებდა ალკოჰოლს, თუმცა, პირადი შეხვედრების დროს იგი ღვინოს ან ლუდს მაინც სვამდა, მაგრამ, 1943 წელს, წონაში მომატების გამო, ამასაც თავი დაანება.<ref>Linge 2009, p. Chapter 3</ref> ზრდასრული ცხოვრების დროს ჰიტლერი არ ეწეოდა, თუმცა, ახალგაზრდობაში იგი დღეში 25-40 ღერს ეწეოდა. მოწევას მან თავი დაანება, რადგანაც ეს ჩვევა „ფულის გადაყრად“ მიაჩნდა.<ref>Proctor 1999, p. 219</ref> თავის უახლოეს თანაპარტიელებს ჰიტლერმა შეთანხმება შესთავაზა: ის, ვინც მოწევას თავს დაანებებდა, საჩუქრად ოქროს საათს მიიღებდა.<ref>Toland 1992, p. 741</ref> 1937 წლიდან ჰიტლერმა ამფეტამინის მიღება დაიწყო, 1942 წელს კი მასზე დამოკიდებული გახდა.<ref>Heston & Heston 1980, pp. 125–142</ref> შპეერმა ეს მის ცვალებად ქცევასა და მის მიერ ურყევი გადაწყვეტილებების მიღებას (მაგალითად, ჯარებისათვის უკანდახევის ნების იშვიათად მიცემა) დაუკავშირა.<ref>Heston & Heston 1980, pp. 11–20</ref>\n\nომის დროს ჰიტლერს ექიმებმა დაახლოებით 90 წამალი გამოუწერეს, დღეში იგი საკმაოდ ბევრ ტაბლეტს იღებდა კუჭისა და სხვა პრობლემების მოსაგვარებლად.<ref>Kershaw 2008, p. 782</ref> იგი ხშირად იღებდა მეტამფეტამინს, ბარბიტურატებს, ოპიატებსა და კოკაინს.<ref>Ghaemi 2011, p</ref><ref>Porter 2013</ref> 20 ივლისის შეთქმულების შედეგად ჰიტლერის დაფის აპკი გაიგლიჯა, ხოლო ექიმებმა მისი ფეხიდან ხის 200 ნამსხვრევი ამოიღეს.<ref name=\"Linge 2009, p. 156\">Linge 2009, p. 156</ref> ჰიტლერს ასევე უკანკალებდა მარცხენა ხელი, სიარულის დროს კი იგი იჩეხებოდა. პრობლემები მას ჯერ კიდევ ომამდე დაეწყო და სულ უფრო და უფრო უარესდებოდა.<ref name=\"Linge 2009, p. 156\"/> ერნსტ-გიუნტერ შენკი და სხვა ექიმები, რომლებმაც ჰიტლერი მისი სიცოცხლის ბოლო დღეებში ნახეს ადასტურებენ, რომ იგი პარკინსონით იყო დაავადებული.<ref>O'Donnell 2001, p. 37</ref>\n\n==ოჯახი==\nხალხში ჰიტლერს ჰქონდა დაუქორწინებელი და პირადი ცხოვრების არმქონე ადამიანის იმიჯი, რომელიც მთლიანად პოლიტიკასა და საქმეზე იყო გადართული.<ref>Shirer 1960, p. 130</ref><ref>Bullock 1999, p. 563</ref> მიუხედავად ამისა, 1931 წლის სექტემბერში, ჰიტლერის მიუნხენის ბინაში, მისმა დისშვილმა გელი რაუბალმა ჰიტლერის იარაღით თავი მოიკლა. მისი თანამედროვეები აღნიშნავდნენ, რომ ჰიტლერსა და გელის რომანი ჰქონდათ, ხოლო ამ უკანასკნელის თვითმკვლელობა გამოიწვია „ღრმა და გრძელმა ტკივილმა“.<ref>Bullock 1962, pp. 393–394</ref> ევა ბრაუნს (რომელზეც იგი 1945 წელს დაქორწინდა)<ref>Kershaw 2008, pp. 947–948</ref> კი იგი 1929 წელს შეხვდა.<ref>Kershaw 2008, p. 378</ref> პაულა ჰიტლერი, ფიურერის უმცროსი და მისი ოჯახის ბოლო ცოცხალი წევრი 1960 წელს გარდაიცვალა.<ref>Kershaw 2008, p. 4</ref>\n\n===ოჯახის წევრები===\n*ევა ბრაუნი (1912—1945) — მეუღლე.\n*ალოის ჰიტლერი (1837—1903) —  მამა.\n*კლარა ჰიტლერი (1860—1907) —  დედა.\n*ალოის ჰიტლერი უმცროსი (1882—1956) — ნახევარძმა.\n*ანგელა ჰამიჩი (1882—1949) — ნახევარდა.\n*გუსტავ ჰიტლერი (1885—1887) — უფროსი ძმა.\n*იდა ჰიტლერი (1886—1888) — უფროსი და.  \n*ოტო ჰიტლერი (1887—1887) — უფროსი ძმა.\n*ედმუნდ ჰიტლერი (1894—1900) — უმცროსი ძმა.\n*პაულა ჰიტლერი (1896—1960) — უმცროსი და.\n*უილიამ პეტრიკ ჰიტლერი (1911—1987) — ძმისშვილი.\n*ჰაინც ჰიტლერი (1940—1942) — ძმისშვილი.\n*გელი რაუბალი (1908—1931) — ჰიტლერის დისშვილი.\n\n==პროპაგანდისტულ ფილმებში==\nმთელი პოლიტიკური კარიერის მანძილზე ჰიტლერი ხშირად ჩნდებოდა დოკუმენტურ ფილმებში თავისი პიროვნების კულტის გასაღვივებლად. ლენი რიფენშტალის ფილმები, რომლებშიც ჰიტლერი მონაწილეობას იღებდა, დღეს თანამედროვე კინემატოგრაფის პიონერად ითვლება.<ref>The Daily Telegraph, 2003</ref>\n\n===პროპაგანდისტული ფილმების სია===\n* რწმენის გამარჯვება (; 1933)\n* ნების ტრიუმფი (; 1935)\n* თავისუფლების დღე: ჩვენი შეიარაღებული ძალები (; 1935)\n* ოლიმპია (; 1938)\n\n===სხვა ფილმები ადოლფ ჰიტლერზე===\n* ის კვლავ აქ არის (2015)\n* კრახი (2004)\n\n== საინტერესო ფაქტები ==\n* ერთხელ, როდესაც ჰიტლერი დასასვენებლად წავიდა, ოთახში დარჩენილებმა კარტის თამაში და სიგარეტის მოწევა დაიწყეს, რის შემდეგაც ფიურერი მოულოდნელად დაბრუნდა. ევა ბრაუნის დამ მოკიდებული სიგარეტი საფერფლეში გადააგდო და ზედ დააჯდა. ჰიტლერმა ეს შეამჩნია და გადაწყვიტა გაეხუმრა — იგი ევას დასთან მივიდა და თამაშის წესების დეტალურად ახსნა სთხოვა. ევამ, რომელმაც ყველაფერი ჰიტლერისგან გაიგო, დას ჰკითხა, თუ როგორ იყო „დამწვარი უკანალის საქმე“.<ref>Вернер Мазер. Адольф Гитлер. Ростов н/Д: Феникс, 1998. — 608 с. — (След в истории). — ISBN 5-222-004595-X</ref>\n\n==იხილეთ აგრეთვე==\n\n* „ჩემი ბრძოლა“\n* ნაცისტური გერმანია\n\n==ლიტერატურა==\n===საკუთარი ნაშრომები===\n* ადოლფ ჰიტლერი — ჩემი ბრძოლა. 1924.\n\n===სხვადასხვა===\n\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n*\n\n\n==რესურსები ინტერნეტში==\n* ჰიტლერის/ზე ნამუშევრები\n* \n* ადოლფ ჰიტლერი — FBI\n\n==სქოლიო==\n\n\n\n\n\n\n\n\n\nკატეგორია:ადოლფ ჰიტლერი\nკატეგორია:გერმანიის რაიხსკანცლერები\nკატეგორია:ნაცისტები\nკატეგორია:დაბადებული 1889\nკატეგორია:გარდაცვლილი 1945\nკატეგორია:დიქტატორები\nკატეგორია:მეორე მსოფლიო ომის პოლიტიკური ლიდერები\nკატეგორია:ჰოლოკოსტის დამნაშავეები\nკატეგორია:დაბადებული 20 აპრილი\nკატეგორია:გარდაცვლილი 30 აპრილი\nკატეგორია:გერმანელი ნაციონალისტები", "url": "https://ka.wikipedia.org/wiki/ადოლფ_ჰიტლერი", "length": 91455}
{"id": "1888", "title": "ცნობილი ქართველები", "text": "==ანბანური საძიებელი==\n\n*'''ა''' | '''ბ''' | '''გ''' | '''დ''' | '''ე''' | '''ვ''' | '''ზ''' | '''თ''' | '''ი''' | '''კ''' | '''ლ''' | '''მ''' | '''ნ''' | '''ო''' | '''პ''' | '''ჟ''' | '''რ''' | '''ს''' | '''ტ''' | '''უ''' | '''ფ''' | '''ქ''' | '''ღ''' | '''ყ''' | '''შ''' | '''ჩ''' | '''ც''' | '''ძ''' | '''წ''' | '''ჭ''' | '''ხ''' | '''ჯ'''| '''ჰ''' |\n\n\n== თემატური საძიებელი ==\n\n*ერთიანი საქართველოს მეფეები\n*საქართველოს პრეზიდენტები\n*საქართველოს პრემიერ-მინისტრები\n*საქართველოს მინისტრები\n*სრულიად საქართველოს კათოლიკოს-პატრიარქები\n*ქართველი მედიკოსები\n*ქართველი მეცნიერები\n*ქართველი მსახიობები\n*ქართველი მწერლები\n*ქართველი სპორტსმენები", "url": "https://ka.wikipedia.org/wiki/ცნობილი_ქართველები", "length": 640}
{"id": "1889", "title": "ერნსტ აბე", "text": "'''ერნსტ აბე''' (; დ. 23 იანვარი, 1840, აიზენახი — გ. 14 იანვარი, 1905, იენა) — გერმანელი ფიზიკოს-ოპტიკოსი, მიკროსკოპში გამოსახულების წარმოქმნის თეორიის ავტორი. 1870-იდან თეორიული ფიზიკის პროფესორი იენაში, 1877-90 იენის ობსერვატორიის დირექტორი. მიკროსკოპების კონსტრუქციის მეცნიერული საფუძვლების კვლევის მიზნით 1863 მუშაობდა კ. ცაისის ოპტიკის სახელოსნოებში. აბეს მიკროსკოპის თეორია (1872) ამ რთული ამოცანის გადაწყვეტის პირველი მეცნიერული ცდაა. 1870 დაადგინა ე. წ. სინუსების კანონი, რომელსაც ფართოდ იყენებენ ოპტიკურ გამოთვლებში.\n\n== მეხსიერება ==\n\nოპტიკაში აბეს სახელს ატარებენ:\n* აბეს პრიზმა\n* აბეს რეფრაქტომეტრი\n* აბეს რიცხვი\n\nმთვარეზე აბეს პატივსაცემად არსებობს კრატერი.\n\n==ლიტერატურა==\n\n\n==სქოლიო==\n\n\n\n\n\nკატეგორია:გერმანელი ფიზიკოსები\nკატეგორია:XIX საუკუნის გერმანელი გამომგონებლები\nკატეგორია:XIX საუკუნის გერმანელი ფიზიკოსები\nკატეგორია:გეტინგენის უნივერსიტეტის კურსდამთავრებულები\nკატეგორია:პრუსიის მეცნიერებათა აკადემიის წევრები\nკატეგორია:იენის უნივერსიტეტის კურსდამთავრებულები", "url": "https://ka.wikipedia.org/wiki/ერნსტ_აბე", "length": 980}
{"id": "1890", "title": "ქართული ენა", "text": "'''ქართული ენა''' — ქართველურ ენათა ოჯახის ენა. ქართველების მშობლიური ენა, საქართველოს სახელმწიფო ენა (აფხაზეთის ავტონომიურ რესპუბლიკაში, მასთან ერთად სახელმწიფო ენად აღიარებულია აფხაზური ენა). ქართულ ენაზე 5 მილიონზე მეტი ადამიანი ლაპარაკობს.\n\n==ქართული ენა მსოფლიო ენების კლასიფიკაციაში==\nქართული ენა ქართველურ ენათა ოჯახს მიეკუთვნება. მეცნიერები ამავე ჯგუფს აკუთვნებენ ქართულის მონათესავე მეგრულ, ლაზურსა და სვანურ ენებს, რომლებსაც შენარჩუნებული აქვთ არქაული ქართული ენის ნიშნები. მათი ზედმიწევნით შესწავლა შესაძლებელს ხდის ქართული ენის განვითარების კანონზომიერებათა დადგენასა და საერთოდ, — ქართული ენის ისტორიის შესწავლას.\n\nმეცნიერთა ერთ ნაწილს მიაჩნია, რომ იბერიულ-კავკასიურ ენათა ოჯახში ერთ-ერთ ჯგუფს ქმნის ერთიანი ქართველური (ქართული) სამწიგნობრო ენა (ზანური, სვანური, მესხური, ჰერული… დიალექტური ჯგუფების ჩათვლით).\n\n==ქართული ენის გავრცელების არეალი==\nთეიმურაზ ბატონიშვილის აზრით ქართული ენა კავკასიაში თავიდანვე წარმოადგენდა მთავარ ენას. ქართული ენის გავრცელების არეალი ისტორიულად იცვლებოდა. გვიანი შუა საუკუნეების დროს მისი არეალი შემცირდა, რაც უშუალოდ დაკავშირებულია ისტორიულ ქართულ ტერიტორიებზე ქართველთა დეეთნიზაციასთან. ასეთ ტერიტორიებს შორისაა ჰერეთი და ჭოროხის აუზი.\n\n==ისტორია==\n===ქართული ენის წარმოშობის თეორიები===\nქართული ენის წარმოშობის პრობლემით დაინტერესებული იყვნენ ევროპელი მეცნიერები ჯერ კიდევ XVII-XVIII საუკუნეებში. ადრე კაცობრიობის ენების ფუძეენად აღიარებული იყო ძველებრაული, თუმცა აზიის ენებისადმი ინტერესი მაღალი იყო, რადგან მათში ხედავდნენ ენის განვითარების უფრო ძველ საფეხურებს. მალე უარყვეს ძველებრაული ენისგან მსოფლიო ენების წარმომავლობის იდეა და ამოტივტივდა გეოგრაფიული პრინციპი ენათა კლასიფიკაციაში. მაგალითად ადელუნგმა ქართული ენა აზიის ენათა ჯგუფს მიაკუთვნა.<ref name=\"შძ\">შოთა ძიძიგური, «სიტყვის ცხოვრება»; 1988, გვ. 143</ref>\n\nრამდენიმე ავტორი ძველი კოლხეთის ენას, როგორც უძველეს ქართულ ენას, გენეტიკურად უკავშირებდა ეგვიპტურ ენას. ეს თეორია დაფუძნებული იყო ანტიკურ ხანაში შემუშავებულ თვალსაზრისზე კოლხებისა და ეგვიპტელების ნათესაობის შესახებ.\n\nჰეროდოტე, მაგალითად, ამბობდა, ორივე ხალხის ცხოვრების წესები და ენა ერთნაირიაო. ბერძენი ისტორიკოსის ეს შეხედულება უნდა გავიგოთ, როგორც შედეგი მისი საერთო - ეგვიპტოფილური კონცეფციისა. რაკი კოლხები ითვლებიან დღევანდელი ქართველების წინაპრად, ამიტომ ქართული ენა, როგორც გაგრძელება ძველი კოლხური ენისა, დაკავშირებული იყო ეგვიპტურთან. ცნობილი აღმოსავლეთმცოდნე ბაიერი ძველ ქართულ შრიფტს ადარებდა ეგვიპტურ დამწერლობას და მათ შორის საერთო მოხაზულობასაც პოულობდა. თუმცა, გერმანელ ფილოსოფოს  ლაიბნიცისთვის ეს მსგავსება ეჭვს იწვევდა.<ref name=\"შძ\" />\n\nქართულ ენას უკავშირებდნენ მკვდარ ენებს (ხურიტული, ხეთური, შუმერული). იყო მცდელობა ქართული ენის ინდოევროპულ და ურალურ-ალთაურ (თურქულ) ენებთან დაკავშირებისა. მიმდევრები ჰყავს ბასკური და ქართული ენების მონათესავეობას. ივანე ჯავახიშვილმა და არნოლდ ჩიქობავამ საფუძველი ჩაუყარეს იბერიულ-კავკასიურ ენათა ოჯახის თეორიას, რომლის მიხედვით ქართული ენა ამ ოჯახის ქართველურ (იბერიულ) ჯგუფს მიეკუთვნება, მაგრამ XXI საუკუნის ლიტერატურაში ქართულ ენას კავკასიურ ენათა ჯგუფთან აღარ აერთიანებენ. ბევრი მეცნიერისთვის ქართული განცალკევებით დგას. ქართველურ ენათა ჯგუფში ქართულთან ერთად შეჰყავთ სვანური და ზანური (მეგრულ-ჭანური).\n\nსხვადასხვა შეხედულება არსებობს საერთოქართველური ენის შესახებ. ზოგიერთი მოსაზრებით ის უკვე მოქმედებდა ძვ. წ. V-IV ათასწლეულებში, სხვები კი ასეთ დროდ ძვ. წ. II-I ათასწლეულებს ასახელებენ. საკამათოა ქართველური ენიდან ქართული, სვანური და ზანური ენების გამოყოფის საკითხი. ზოგიერთი შეხედულებით სვანურის გამოყოფა ძვ. წ. II ათასწლეულით თარიღდება, ზანურისა კი ძვ. წ. I ათასწლეულის დასაწყისით. არსებობს მოსაზრება სვანური ენის ძვ. წ. X საუკუნეში გამოყოფის შესახებ, ხოლო ზანურის გამოყოფის პერიოდად ძველი და ახალი წელთაღრიცხვების მიჯნა მიაჩნიათ. უკანასკნელ დროს გამოითქვა მოსაზრება, რომ საერთოქართველური ენის დაშლა წელთაღრიცხვათა მიჯნაზე მოხდა.\n\n===ქართული ენის განვითარების საფეხურები===\nქართული ენის განვითარებაში გამოიყოფა ძველი და ახალი ქართული. ძველი ქართული ენა არქაული ხანიდან მეთერთმეტე საუკუნის დამლევამდე არსებობს და ამ ხნის მანძილზე იგი არაერთფეროვანია, მასში განარჩევენ ხანმეტობასა და ჰაემეტობას. ისინი მთელი რიგი თავისებურებით ხასიათდება ლექსიკური, მორფოლოგიური, ფონეტიკური თვალსაზრისით; მიუხედავად ამისა, ძველი ქართული ენა მკვეთრად ჩამოყალიბებული ნორმების სისტემაა. ძველი ქართულის უძველეს ძეგლებად ითვლება დავათის სტელაზე აღმოჩენილი ასომთავრული წარწერა (ახ. წ. IV საუკუნე), იუდას უდაბნოს წარწერები (430) და წარწერები ბოლნისის სიონზე, რომელიც V საუკუნის ბოლო მეოთხედისა. პირველი თარიღიანი ხელნაწერია „სინური მრავალთავი“ (864), თარიღიან ოთხთავთა შორის ყველაზე ძველია ადიშის ოთხთავი (897), რომელიც დღეს მესტიის მუზეუმშია დაცული. V საუკუნიდან იქმნება ქართული ორიგინალური ლიტერატურა. პირველი ლიტერატურული ძეგლი იაკობ ხუცესის „შუშანიკის წამებაა“.\n\nახალი ქართული სალიტერატურო ენა ჩამოყალიბებას იწყებს მეთორმეტე საუკუნეში. გავრცელებული იყო მოსაზრება, რომ მას საფუძვლად აღმოსავლეთ საქართველოს ბარის კილოები — ქართლური და კახური დაედო. არის მოსაზრება, რომ ქართული ენის საფუძველი გახდა ზედიალექტური კოინე — დედაქალაქის (მცხეთის) მეტყველება.  XI-XII საუკუნეებში ქართული ენა იმდენად განვითარებული იყო, რომ ფილოსოფიურ თხზულებათა ქართულად თარგმნა და ინტერპრეტაცია დაუბრკოლებლად ხდებოდა (ეფრემ მცირე, იოანე პეტრიწი). ახალ ქართულ ენაზე შეიქმნა XII საუკუნის საერო ლიტერატურა (ვეფხისტყაოსანი, მეხოტბეთა პოეზია, საისტორიო ორიგინალური ნაწარმოებები, ნათარგმნი პოეზია). XVIII საუკუნეში ახალი ქართული ენის ჩამოყალიბების პროცესი დასრულებულია (დავით გურამიშვილი, სულხან-საბა ორბელიანი). XVIII საუკუნის 60-იანი წლებიდან შეწყდა ქართული ენის ბუნებრივი განვითარების ხაზი, რაც დაკავშირებულია ანტონ I-ის მოღვაწეობასთან. ერთი საუკუნის შემდეგ, XIX საუკუნის მეორე ნახევარში ქართული ენის განვითარების ჩვეულებრივ ჩარჩოებში მოქცევასა და  თანამედროვე ქართული სალიტერატურო ენის ნორმების დადგენაში ფასდაუდებელია ილია ჭავჭავაძის, აკაკი წერეთლის, იაკობ გოგებაშვილის, სილოვან ხუნდაძისა და სხვა სახელოვან მოღვაწეთა დამსახურება.\n\n=== 1978 წლის 14 აპრილი ===\n\n\n\n1978 წელს საბჭოთა კავშირის  ხელისუფლებამ გადაწყვიტა მოკავშირე რესპუბლიკებში ადგილობრივი ენებისთვის სახელმწიფო ენის სტატუსის ჩამორთმევა. სსრკ-ის სახელმწიფო ენად რჩებოდა მხოლოდ რუსული ენა. ამ განზრახვის შესრულებას წინ აღუდგა მთელი საქართველოს მოსახლეობა. თბილისში მოეწყო მასობრივი გამოსვლები და მსვლელობა თსუ-დან უმაღლესი საბჭოს შენობისაკენ. ვითარება ხელისუფლებისათვის უმართავი ხდებოდა, საქართველოს სსრ-ის კომუნისტური პარტიის იმჟამინდელი პირველი მდივანი, ედუარდ შევარდნაძე ხალხთან გამოვიდა უმაღლესი საბჭოს შენობის წინ ვითარების განსამუხტად და მათ დასაშოშმინებლად.\n\nსაბჭოთა კავშირის ხელისუფლებამ გააცნობიერა, რომ მხოლოდ ორი გამოსავალი იყო — სისხლისღვრა ან დათმობა და მოსკოვი იძულებული შეიქმნა დაეთმო. ამ მოვლენების გამო 14 აპრილი არაოფიციალურად დედაენის დღედ გამოცხადდა. მსგავსი მოვლენები მოხდა 1978 წლის 25 მაისს ბათუმშიც, როდესაც უნდა დაემტკიცებინათ აჭარის ასსრ-ის კონსტიტუცია, რომლიდანაც ასევე „გამქრალი იყო მუხლი ქართული ენის შესახებ.“\n\nთანამედროვე სალიტერატურო ქართული ენისთვის დამახასიათებელია ყველა ფუნქცია, რაც პოლივალენტოვან სამწერლო ენას შეიძლება ჰქონდეს. ამ ენაზე შექმნილია მდიდარი მხარტვრული, ორიგინალური, თარგმნითი,  სამეცნიერო და პოლიტიკური ლიტერატურა. ქართულ ენაზე შედგენილია მრავალი ლექსიკონი როგორც ორენოვანი (თარგმნითი), ასევე ტერმინოლოგიურ-განმარტებითი. ქართული ენა მსოფლიოში ერთ-ერთ უმდიდრეს ენად მიიჩნევა, მისი ლექსიკის ზრდა განუწტყვეტლივ მიმდინარეობს. დიდი ქართული ლექსიკონის შესადგენად შექმნილია სადოკუმენტაციო ფონდი, რომლის საცავში 1982 წელს 3 მილიონზე მეტი ბარათი (ლექსიკური ერთეული) ინახებოდა.\n\n==სალიტერატურო ენის ნორმათა ჩამოყალიბების ისტორიიდან==\n===მთავრულები ქართულში===\nზოგიერთ უცხო ენაში (რუსული, ინგლისური, სომხური...) წინადადების პირველი წევრი და კერძო სახელები მთავრულით იწერება. XIX საუკუნეში იყო შემოთავაზება ამ წესის შემოღებისა ქართული ენისთვისაც. დიმიტრი ყიფიანი ამბობდა:\n\n\nმთავრულებს განსაკუთრებით იცავდა სილოვან ხუნდაძე. „სალიტერატურო ქართულში“ მან ჩამოაყალიბა თავისი აზრი. იგი ამბობს, რომ მხედრულში მთავრულებად გამოყენებული იყო ხუცური.<ref>იგულისხმება ასომთავრული</ref> ძველად ხშირად წითლური იხმარებოდა, ე.ი. წითელი მელნით ან კინოვარით წერდნენ ხოლმე სათაურებს და „რომელიმე ტექსტის ინიციალებს“. მთავრულები ძალიან უადვილებს მკითხველს კითხვას. მათი შემოღება პრაქტიკული თვალსაზრისით გამართლებულიაო.<ref name=\"შძ\" />\n\n===ჰაე და სანი ზმნაში===\n'''ჰ''' და '''ს''' პრეფიქსები ყოველთვის დაუსრულებელ დავას იწვევდა. ზოგიერთი გრამატიკოსი ამ ნიშნებს ზმნაში ზედმეტად მიიჩნევდა, ზოგიერთი ხელშეუხებლად მიიჩნევდა. საინტერესოა ის, რომ როდესაც მსჯელობდნენ ჰ და ს  ნიშნების თაობაზე, ყურადღებას არ აქცევდნენ მათი გამოყენების მორფოლოგიურ წესს,  — საკითხი განიხილებოდა მხოლოდ და მხოლოდ ფონეტიკის თვალსაზრისით და გამოდიოდა, რომ ან ყველა ზმნასთან უნდა ეხმარათ ნიშნები, ან არც ერთთან.<ref name=\"შძ\" />\n\n==გრამატიკა==\nთანამედროვე ქართულ ენაში არის შვიდი ბრუნვა, მრავალპირიანი უღლება.\n\n==ლექსიკა==\nისევე, როგორც ყველა სხვა ენა, ქართული ენაც საუკუნეების განმავლობაში განიცდიდა სხვა ენების გავლენას. ქართული ენის სხვა ენებთან კონტაქტების შედეგად მრავალი ლექსიკური ერთეული შემოვიდა ირანული ენებიდან, ბერძნულიდან, არაბულიდან, თურქულიდან, რუსულიდან. შედარებით იშვიათია ებრაული, სირიული და სომხური ენებიდან ნასესხები სიტყვები. ამ სიტყვათა ერთი ნაწილი შემოსულია ლიტერატურული კონტაქტების შედეგად. ქართული მწერლობა ამდიდრებდა ენას დიალექტური ლექსიკური ერთეულებითაც.\n\n== კილოები ==\n\nსამეცნიერო ლიტერატურაში წინააღმდეგობრივია საკუთრივ ქართული (სალიტერატურო) ენის დიალექტებად მიჩნეულ ერთეულთა კლასიფიკაცია; კერძოდ: გასული საუკუნის სამეცნიერო ლიტერატურაში ამ კილოთა დაჯგუფების რამდენიმე ვარიანტი არსებობს. კლასიფიკაციებს საფუძვლად უდევს გეოგრაფიული, ეთნოგრაფიული და სხვა პრინციპები.\n\nაკაკი შანიძე გამოყოფს ექვს დიალექტურ ჯგუფს: 1. ფხოური: ხევსურული, მოხეური, თუშური (მათ შემონახული აქვთ მრავალი არქაული მოვლენა); 2. მთიულურ-ფშაური (ორივეს ბევრი საერთო აქვს ფხოურ დიალექტებთან — მოხეურთან, ფშაურთან, ხევსურულთან); 3.ქართლურ-კახური (ორივე ახლოს არის სალიტერატურო ქართულთან); 4. დასავლური ჯგუფი: იმერული (ზემო-, შუა- და ქვემოიმერული), გურული და რაჭული; 5. სამხრეთ-დასავლური ჯგუფი: აჭარული და იმერხეული; 6. ინგილოური.\n\nშოთა ძიძიგური ასახელებს 5 დიალექტურ ჯგუფს: 1. ინგილოური, ფერეიდნული; 2. თუშური, ფშაური, ხევსურული, მთიულური, მთარაჭული; 3. კახური, ქართლური, მესხური; 4. ზემოიმერული, ქვემორაჭული, ქვემოიმერული; 5. გურული, აჭარული, იმერხეული.\n\nარნოლდ ჩიქობავა ქართულ ცოცხალ მეტყველებას მთისა და ბარის მეტყველებებად ყოფს; მთის კილოებია: ხევსურული, თუშური, ფშაური, მთიულური (გუდამაყრული), მოხეური, რაჭული. მთისა და ნაწილობრივ ბარის კილოებს უკავშირდება მოზდოკისა და ყიზლარის ქართველთა მეტყველება; ბარის კილოებია: ქართლური (მესხურ-ჯავახურით), კახური (ქიზიყურით, ინგილოურითა და ფერეიდნულით), იმერული (ლეჩხუმურითურთ), გურული, აჭარული, იმერხეული.\n\nგივი ნებიერიძე ხმოვანთკომპლექსთა ცვლილების ხასიათის მიხედვით 6 დიალექტურ ჯგუფს გამოყოფს: 1. გლოლური, მთარაჭული; 2. ქართლური, კახური, ქიზიყური, თიანური, ზ. აჭარული; 3. ხევსურული, მოხეური, მთიულურ-გუდამაყრული, ფშაური, ინგილოური, ფერეიდნული; 4. ზემო და შუაიმერული, ლეჩხუმური, ქვემორაჭული და იმერხეული; 5. ქვემო იმერული და თუშური; 6. გურული და აჭარული.\n\nბესარიონ ჯორბენაძის მიერ ქართული ენის კილოები დაყოფილია აღმოსავლეთ საქართველოსა და დასავლეთ საქართველოს კილოებად. აღმოსავლეთ საქართველოს დიალექტებში სამი ქვეჯგუფი გამოიყოფა: ა) მთის დიალექტები: ხევსურული, ფშაური, თუშური, მოხეური, მთიულურ-გუდამაყრული, ბ) ბარის დიალექტები: ქართლური, კახური, ინგილოური, ფერეიდნული, გ) სამხრეთ-დასავლური დიალექტი — მესხურ-ჯავახური; დასავლეთ საქართველოს კილოები სამ ზონად იყოფა: ა) ზემო ზონის დიალექტი — რაჭული, ბ) შუა ზონის დიალექტები — იმერული და ლეჩხუმური, გ) ქვემო ზონის დიალექტები — გურული და აჭარული. \n\nტარიელ ფუტკარაძე თვლის, რომ სამწიგნობრო ქართულსა და კილოებს შორის სხვაობა მატულობს დედაქალაქთან (სასულიერო-კულტურულ და მმართველობით ცენტრთან) კილოს დაშორების პროპორციულად. სამწიგნობრო ქართულის გავლენის კლების შესაბამისად, ქართველთა თანამედროვე საშინაო-სამეტყველო ერთეულებს იგი ჰყოფს ცენტრალურ, განაპირა და საქართველოს ისტორიული ტერიტორიის გარეთ არსებულ დიალექტებად;\n\n* ცენტრალური კილოები: ქართლური, კახური, ქიზიყური, იმერული, ლეჩხუმური, გურული.\n* განაპირა კილოები: მესხური კილოები: აჭარული, ლივანური, მაჭახლური, იმერხეული, ტაოური, სამცხური, ჯავახური;\n* ჰერული კილოები: კაკური, ალიაბათური;\n* ფხოვური კილოები: ჩაღმათუშური, ფშაური, ხევსურული, მოხევური, მთიულურ-გუდამაყრული; აქვე „ასოცირებულ“ დიალექტად განიხილავს წოვათუშურსაც, რომელიც შეიცავს როგორც ჩეჩნურ-ინგუშურის, ასევე ქართულის მსგავს ფენებს; რაჭული კოლები: ბარისრაჭული, მთარაჭული;\n* სვანური  კილოები: ლაშხური, ლენტეხური, ჩოლურული, ბალსქვემოური, ბალსზემოური;\n* ზანური კილოები: მეგრული, ლაზური (ხოფური, ვიწურ-არქაბული, ათინური).\n\nქართულ ენას გააჩნია გარდამავალი, ანუ ნარევი დიალექტები, მაგ. ლიხის ქედის მიმდებარე სოფლებში ქართლურ და ზემოიმერულ კილოთა ნარევი მეტყველებაა გავრცელებული, იგივე შეიძლება ითქვას ცხენიწყლის ხეობაში ქვემოიმერულ და ლეჩხუმურ დიალექტებზე. იმერულისა და ქართლურის ნარევია ბორჯომის ხეობის მცხოვრებთა მეტყველება.\n\nსაქართველოს ისტორიული ტერიტორიის გარეთ არსებული ქართველთა კილოები: ფერეიდნული, „ჩვენებურების ქართული“ (ბურსა-ინეგოლში, ადაფაზარ-იზმითში, გონენსა და კაიზერში გადასახლებულ ქართველ მუჰაჯირთა მეტყველება) და ყიზლარ-მოზდოკურ-პლასტუნკური ქართული.\n\n==ქართული დამწერლობა==\n\nქართულ ენას აქვს თვითმყოფადი ანბანი (მხედრული), რომელიც არის ნუსხურის განვითარების შედეგი, ხოლო ნუსხური კი, თავის მხრივ, მიღებულია ასომთავრულისაგან (იგივე მრგლოვანი). თანამედროვე მხედრული შეიცავს 33 ასოს, რაც სრულყოფილად ასახავს თანამედროვე ქართული ენის ბგერით (ქართული ენაში 28 თანხმოვანი და 5 ხმოვანია) შედგენილობას. ქართულ ენაში როგორც იწერება, ისე იკითხება, მას დიფთონგები არ აქვს.\n\n== ციტატები ==\n\n\n\n\n\n\n== იხილეთ აგრეთვე ==\n* ქართული ზმნის პარადიგმა\n* ქართული დამწერლობა\n* ქართველური ენები\n* პროტო-ქართველური ენა\n* სვანური ენა\n* ზანური ენა\n\n== ლიტერატურა==\n* ქართული ენა (ენციკლოპედია) გვ. 509. 2008 წ.\n\n*''თოფჩიშვილი რ''. „საქართველოს ეთნოგრაფია/ეთნოლოგია“ გვ. 90-95 — თბილისი, „უნივერსალი“ 2010 ISBN 578-9941-12-882-0\n\n==რესურსები ინტერნეტში==\n*ლექსიკის სესხების ერთი თავისებურების შესახებ თურქეთის ეთნიკურ ქართველთა მეტყველებაში\n*მიხეილ ქურდიანი „ქართული ენა და დამწერლობა“ . თბილისი, საქართველო, 2008. ეძღვნება უწმინდესისა და უნეტარესის, სრულიად საქართველოს კათოლიკოს-პატრიარქის, ილია II-ის აღსაყდრებიდან 30 და დაბადებიდან 75 წლისთავს.\n*ქართული ენა - მსოფლიოს უძველესი ენა\n*ენა ჩვენი ქართული\n*,,ქართული ენა მსოფლიოს მერვე საოცრებაა...''\n*ქართული ენა. ლადო ასათიანი\n*ქართული ენის გრამატიკის ელექტრონული სახელმძღვანელო\n*ქართული ენა\n*ქართული ენის საიდუმლოებები\n*საქართველოს ხერხემალი » 3. ქართული ენა \n*ძველი ქართული ენა — ბიბლიოვიკი\n\n==სქოლიო==\n\n\n\n\n \nკატეგორია:ენები ოცობითი თვლის სიტემით", "url": "https://ka.wikipedia.org/wiki/ქართული_ენა", "length": 14317}
{"id": "1892", "title": "ოსკარ შმერლინგი", "text": "'''ოსკარ ივანეს ძე  შმერლინგი''' () — გერმანული წარმოშობის ქართველი  ფერმწერი და გრაფიკოსი.\n\n== ბიოგრაფია ==\nსწავლობდა პეტერბურგის სამხატვრო აკადემიაში (1884 წლიდან), მიუნხენში (1891–1892). 1893 წელს თბილისში დაბრუნდა. იყო ჯერ თბილისის სამხატვრო სასწავლებლის, შემდეგ კი ფერწერისა და ქანდაკების სკოლის დირექტორი (1902–1918). 1921 წლიდან პედაგოგიურ მოღვაწეობას ეწეოდა ახლად დაარსებულ თბილისის სამხატვრო აკადემიაში. შმერლინგი ქართული კარიკატურის ერთ-ერთი ფუძემდებელია. 1901 წლიდან მისი კარიკატურები იბეჭდებოდა „ცნობის ფურცლის“ სურათებიან დამატებაში. თანამშრომლოდა ჟურნალებში: „ეშმაკის მათრახი“, „ტარტაროზი“, „შურდული“, „ბზიკი“, „ეშმაკის მხარე“, „სოფლის ალიაქოთი“ და იმ დროს თბილისში გამომავალ სხვა იუმორისტულ ჟურნალ-გაზეთებში.<ref name=\"ქსე\" /><ref name=\"sputnik\" />\n\n1922 წელს სასწავლებლის ბაზაზე დაარსდა სამხატვრო აკადემია, სადაც ოსკარ შმერლინგი პროფესორად მუშაობდა. მისი მოწაფეები იყვნენ: ლადო გუდიაშვილი, ქეთევან მაღალაშვილი, ალექსანდრე ციმაკურიძე, მიხეილ ჭიაურელი.<ref name=\"sputnik\" />\n\nიგი ხატავდა პეიზაჟებს, ბატალურ და ჟანრულ სურათებს.<ref name=\"ქსე\"></ref> დიდი ღვაწლი მიუძღვის ქართული წიგნის ილუსტრაციის განვითარების საქმეში. განსაკუთრებით აღსანიშნავია მისი ნახატები საბავშვო წიგნებისათვის (იაკობ გოგებაშვილის „დედა ენა“, გრავირებულია გ. ტატიშვილის მიერ; „თავდადებულნი ქართველნი“, 1895; „იავნანამ რა ჰქმნა“, 1904; ზღაპრები, ქართველ ქალთა წრის გამოცემა, 1905 და სხვა).<ref name=\"ქსე\" />\n\n1930-იან წლებში შეასრულა ძველი თბილისის ყოფისა და ტიპების ამსახველი მრავალრიცხოვანი აკვარელი („მეზურნეები“, „ორი ქალაქელი“, კერძო კუთვნილება) და სხვა. შალვა დადიანმა, სანდრო შანშიაშვილმა, იოსებ გრიშაშვილმა დიდი შეფასება მისცეს მის შემოქმედებას და ქართული კარიკატურის პიონერი უწოდეს. ის ქართულ ჟურნალისტიკას 40 წელი ემსახურა. 1933 წელს აღინიშნა ოსკარ შმერლინგის მოღვაწეობის 40 წლისთავი.<ref name=\"sputnik\">ქართულ პოლიტიკურ კარიკატურას სწორედ ოსკარ შმერლინგმა ჩაუყარა საფუძველი</ref>\n\n==ლიტერატურა==\n\n\n==რესურსები ინტერნეტში==\n\n* ციფრული ბიბლიოთეკა „ივერიელი“ — საქართველოს პარლამენტის ეროვნული ბიბლიოთეკა\n* \n\n==სქოლიო==\n\n\n\nკატეგორია:გერმანელი მხატვრები\nკატეგორია:ქართველი მხატვრები\nკატეგორია:დაბადებული 13 ივლისი\nკატეგორია:დაბადებული 1863\nკატეგორია:გარდაცვლილი 2 იანვარი\nკატეგორია:გარდაცვლილი 1938", "url": "https://ka.wikipedia.org/wiki/ოსკარ_შმერლინგი", "length": 2190}
{"id": "1905", "title": "მანჰაიმი", "text": "thumb|250პქ|მანჰაიმი\n'''მანჰაიმი''' — ქალაქი და ნავსადგური გერმანიაში, მდინარე რაინის მარჯვენა ნაპირზე, მდინარე ნეკარის შესართავთან, ბადენ-ვიურტემბერგის მხარეში. 307.879 ათ. მცხოვრები (2004). დიდი სატრანსპორტი კვანძი და სამრეწველო ცენტრი. ნავსადგური, ქ. ლუდვიგს-ჰაფენთან ერთად ქმნის სამრეწველო აგლომერაციას. განვითარებულია მანქანათმშენებლობა (მ. შ. ავტომშენებლობა, ელექტროტექნიკა, ფოლადის კონსტრუქციების წარმოება), ქიმიური, ცელულოზის, საფეიქრო, კვების მრეწველობა. მანჰაიმის რაიონში დიდი ნავთობგადასამუშავებელი ქარხანაა. მანჰაიმში არის კომერციული და თეატრალურ-მუსიკალური უმაღლესი სკოლები; საინჟინრო სასწავლებელი, გამოყენებითი ოპტიკის ინსტიტუტი და სხვ. მანჰაიმი პირველად იხსენიება 766. ქალაქია 1607-იდან.\n\nthumb|250პქ|Wasserturm\nthumb|250პქ|მანჰაიმის გერბი\n\n==იხილეთ აგრეთვე==\n*გერმანიის დიდი ქალაქების სია\n\n==რესურსები ინტერნეტში==\n\n* ოფიციალური საიტი\n* Rhein-Neckar Metropoliten Region Visitors' Site\n* Verkehrsverbund Rhein-Neckar (Rhine-Neckar Transport)\n* Gourmet Guide Mannheim \n* Parks in Mannheim\n* Bertha Benz Memorial Route\n\n\n\nკატეგორია:გერმანიის ქალაქები", "url": "https://ka.wikipedia.org/wiki/მანჰაიმი", "length": 1063}
{"id": "1906", "title": "ულმი", "text": "'''ულმი''' () — ქალაქი გერმანიაში, ბადენ-ვიურტემბერგის მხარეში. ნავსადგური მდინარე დუნაიზე. გაწოლილია მდინარეების ბლაუსა და ილერის შესართავის მახლობლად. 2017 წლის მდგომარეობით ქალაქის მოსახლეობა შეადგენდა 125,596 ადამიანს. მნიშვნელოვანი სარკინიგზო კვანძი. საერთო და სატრანსპორტო მანქანათმშენებლობა, რადიოტექნიკის, საფეიქრო, სამკერვალო, ქაღალდის მრეწველობა. მუზეუმები.\n\nცნობილია 854 წლიდან. შუა საუკუნეებში მნიშვნელოვანი სავაჭრო ცენტრი იყო. XII საუკუნეში მიიღო თავისუფალი საიმპერიო ქალაქის უფლება. XVI საუკუნეში რეფორმაციის ერთ-ერთი ცენტრია. ოცდაათწლიანი ომის 1618-1648 შემდეგ მისი ეკონომიკური მნიშვნელობა დაეცა. ხუროთმოძღვრული ძეგლები: გოტიკური ტაძარი (1377-1529), რატუშა (XIV-XVI სს.), რენესანსის ხანის მარცვლის შესანახი სახლი (კორნჰაუზი, 1594, არქიტექტორები კ. შმიდი, გ. ბუხმიულერი), XVI-XVII სს. მრავალი საცხოვრებელი სახლი. თანამედროვე ნაგებობათაგან გამოირჩევა ულმის მხატვრული კონსტრუირების უმაღლესი სკოლის შენობა (ფუნქციონალიზმი, სტილი; 1953-55, არქიტექტორი მ. ბილი).\n\n==რესურსები ინტერნეტში==\n* Official website of the city\n \n\n==სქოლიო==\n\n\nკატეგორია:გერმანიის ქალაქები", "url": "https://ka.wikipedia.org/wiki/ულმი", "length": 1073}
{"id": "1907", "title": "რობერტ კოხი", "text": "'''ჰენრიხ გერმან რობერტ კოხი''' (; დ. 11 დეკემბერი, 1843, კლაუსთალი, გერმანია, — გ. 27 მაისი, 1910, ბადენ-ბადენი, გერმანია) — გერმანელი ექიმი და მიკრობიოლოგი, თანამედროვე მიკრობიოლოგიისა და ეპიდემიოლოგიის ერთ-ერთი ფუძემდებელი. \n\nკოხის ძირითადი შრომები ეხება ინფექციური დაავადებების გამომწვევთა გამოვლენასა და მათთან ბრძოლის მეთოდების შემუშავებას. კოხმა პირველმა მიიღო ადრე აღმოჩენილი ჯილეხის ბაცილის წმინდა კულტურა და ახსნა ჯილეხის გავრცელების გზები. აღმოაჩინა ტუბერკულოზის გამომწვევი (1882), მიიღო ბაქტერიული პრეპარატი ტუბერკულინი და გამოიყენა იგი ტუბერკულოზის სამკურნალოდ, აღწერა კოხის რეაქცია, დაამუშავა ბაქტერიოლოგიური კვლევის ზოგადი მეთოდები და სხვ. 1905 წელს კოხს მიენიჭა ნობელის პრემია ფიზიოლოგიასა და მედიცინაში.\n\n==ადრეული შრომები==\n1866 წელს დაამთავრა გეტინგენის უნივერსიტეტი. ექიმად მუშაობდა გერმანიის სხვადასხვა პროვინციულ ქალაქში. საველე ქირურგად მსახურობდა პრუსია-საფრანგეთის ომში (1870-1871). 1871-1880 წლებში სანიტარული ექიმი იყო ვოლშტაინში (ახლანდელი ვოლშტინი, პოლონეთი), სადაც შექმნა საოჯახო ლაბორატორია და ჩაატარა თავისი პირველი მიკრობიოლოგიური გამოკვლევები. \n\nგეტინგენში კოხის ერთ-ერთი მასწავლებელი იყო გერმანელი ანატომი და ჰისტოლოგი ფრიდრიხ გუსტავ იაკობ ჰენლე, რომელმაც 1840 წელს გამოაქვეყნა თავისი მოსაზრება, რომ ინფექციურ დაავადებებს მიკროსკოპული ცოცხალი ორგანიზმები იწვევდა. 1850 წელს ფრანგმა კაზიმირ-ჟოზეფ დავენმა ინფიცირებული ცხოველის სისხლში პირველად მიაგნო მიკრობებს და 1860 წელს  დაავადებული ცხოველის სისხლის ჯანმრთელ ცხვარში შეყვანით (ინოკულაციით) შეძლო ჯილეხის გამომწვევის გამოვლენა. წინამორბედების კვლევებით შთაგონებულმა კოხმა სათანადო საკვებ ნიადაგზე მოთავსებით მოახერხა ჯილეხის ბაცილების კულტივირება და აღმოაჩინა, რომ ბაქტერიის სპორები გარემოში დიდხანს ინარჩუნებდნენ სიცოცხლისუნარიანობას. 1876 წელს კოხმა ბრესლაუში წარმატებით წარადგინა ჯილეხის გამომწვევის სასიცოცხლო ციკლის კვლევის შედეგები. ბრესლაუში მისი მასპინძლის, ბოტანიკოს ფერდინანდ იულიუს კონის მოსწავლის იოზეფ შრეტერის ექსპერიმენტებზე დაყრდნობით კოხმა სრულყო მიკროორგანიზმების წმინდა კულტურის მიღების მეთოდი. მოგვიანებით მან ბაქტერიული კულტურების კვლევის, შენახვისა და ფოტოფიქსაციის მეთოდებიც დაამუშავა.\n\n==საერთაშორისო აღიარება==\n1870-იანი წლების ბოლოს კოხი აქტიურად მუშაობდა ჭრილობების ინფექციის, სეპტიცემიისა და ტუბერკულოზის საკითხებზე. ამავე პერიოდში მან ჩამოყალიბა ინფექციის გამომწვევის იდენტიფიცირების სახელმძღვანელო მითითებები (კოხის პოსტულატები): 1) ყოველი ინფექციური დაავადების გამომწვევი სპეციფიკური მიკროორგანიზმია, 2) მისი კულტურის სახით გამოყოფა შესაძლებელია ლაბორატორიულ პირობებში, 3) შესაბამის ცხოველში კულტურის ინოკულაცია იწვევს დაავადების განვითარებას, 4) იგივე მიკროორგანიზმის აღმოჩენა შესაძლებელია ამ ახლადინფიცირებულ ცხოველში.\n\n1881 წელს კოხმა მის მიერ გამოვლენილი ტუბერკულოზის ბაცილა ლონდონის საერთაშორისო სამედიცინო კონგრესს წარუდგინა, მომდევნო წელს კი საკუთარი აღმოჩენა და კვლევების შედეგები ბერლინის ფიზიოლოგიის საზოგადოებას გააცნო. კოხის მუშაობა ტუბერკულოზზე ქოლერის პანდემიამ შეაფერხა. გერმანიის მთავრობამ ის საიდუმლო მრჩევლის რანგით სპეციალური კომისიის თავმჯდომარედ დანიშნა და ეგვიპტეში მიავლინა. კოხის ეგვიპტეში ჩასვლის დროისთვის ეპიდემია უკვე უკან იხევდა და მეცნიერი ინდოეთში გაემგზავრა, რათა დარწმუნებულიყო საკუთარ ვარაუდში, რომ ქოლერას ვიბრიონი იწვევდა. \n\n1885-1891 წლებში კოხი იყო ბერლინის უნივერსიტეტის პროფესორი და ჰიგიენის ინსტიტუტის დირექტორი, 1891-1904 წლებში კი — ინფექციური დაავადებების ინსტიტუტის დირექტორი ბერლინში (მოგვიანებით ამ ინსტიტუტს მისი სახელი ეწოდა). 1880-იანი წლების ბოლოს კოხი აქტიურად დაუბრუნდა ტუბერკულოზის საკითხებზე მუშაობას და 1890 წელს შექმნა ტუბერკულინი — ტუბერკულოზის მიკობაქტერიის პროტეინების შემცველი პრეპარატი. კოხი თვლიდა, რომ ტუბერკულინი არა მხოლოდ ფილტვის ტუბერკულოზის ადრეული სტადიის სადიაგნოსტიკოდ, არამედ მის სამკურნალოდაც გამოდგებოდა. ეს უკანასკნელი მტკიცება არასწორი აღმოჩნდა და ერთხანს ტუბერკულინის დიაგნოსტიკური სარწმუნოებაც ეჭვქვეშ დააყენა. ამჟამად ის გამოიყენება ტუბერკულოზის კანის სინჯისთვის (მანტუს სინჯი).\n\n==უკანასკნელი წლები==\n1900-იანი წლების დასაწყისში კოხი იკვლევდა მალარიას ახალ გვინეასა და იტალიაში, ასევე მსხვილფეხა პირუტყვის ჭირს სამხრეთ აფრიკაში, შავ ჭირს ინდოეთში. მოგვიანებით ის აფრიკაში დაბრუნდა ტრიპანოსომოზზე სამუშაოდ და ბრიტანეთის სამხრეთაფრიკული კომპანიისა და კოლონიური ხელისფულებისგან დიდძალი თანხა მიიღო მსხვილფეხა პირუტყვის ინფექციური დაავადების, აღმოსავლეთ ნაპირის ცხელების გამოსაკვლევად, რასაც დიდი წარმატება არ მოჰყოლია. კოხი მსოფლიოს გარშემო მისი მოგზაურობის გაგრძელებას აპირებდა, თუმცა 1908 წელს გერმანიის მთავრობის მითითებით ამერიკის შეერთებულ შტატებში შეჩერდა, რათა ტუბერკულოზის შესახებ ვაშინგტონის საერთაშორისო კონგრესს ოფიციალური დელეგატის სახით დასწრებოდა. აქედან ის გერმანიაში დაბრუნდა. გარდაიცვალა 1910 წელს ბადენ-ბადენში.  \n\nკოხის მიერ ინფექციური დაავადებების ეტიოლოგიის შესახებ შექმნილმა ძირეულმა კონცეფციებმა, მისმა აღმოჩენებმა და ტექნიკურმა ინოვაციებმა დიდი როლი შეასრულა ბიოსამედიცინო მეცნიერების განვითარებაში. მისი მრავალრიცხოვანი მოსწავლეებიდან ბევრმა ბაქტერიოლოგიაში ახალი ეპოქას ჩაუყარა საფუძველი.\n\n== ლიტერატურა ==\n\n\n==რესურსები ინტერნეტში==\n\n* Robert Koch (1843-1910). ლონდონის ჰიგიენისა და ტროპიკული მედიცინის სკოლა. ციტირების თარიღი: 10 ივნისი, 2020.\n* Robert Koch – Biographical. NobelPrize.org. Nobel Media AB 2020. ციტირების თარიღი: 10 ივნისი, 2020.\n\n==სქოლიო==\n\n\n\n\n\n\nკატეგორია:გერმანელი ბიოლოგები\nკატეგორია:გერმანელი ნობელის პრემიის ლაურეატები\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/რობერტ_კოხი", "length": 5318}
{"id": "1914", "title": "აბაშიძე", "text": "საკუთარი სახელი '''აბაშიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n== ა ==\n* აგი აბაშიძე — ლიტერატურათმცოდნე, სპორტსმენი (ალპინიზმი)\n* ავთანდილ აბაშიძე — იურისტი, პოლიტიკოსი\n* ანა აბაშიძე — კახეთის დედოფალი\n* ანდრია აბაშიძე — მშენებელი-ინჟინერი\n* ანდრო აბაშიძე — ექიმი\n* ანტონი (აბაშიძე) — საეკლესიო მოღვაწე\n* ასლან აბაშიძე — პოლიტიკური მოღვაწე\n* ასლან (ასლანბეგი) აბაშიძე — გენერალი\n* ასლან აბაშიძე — რუსეთში მოღვაწე სამართალმცოდნე\n== გ ==\n* გიორგი აბაშიძე — ქირურგი\n* გიორგი აბაშიძე — რუსეთის იმპერიის არმიის გენერალ-მაიორი\n* გიორგი აბაშიძე — პოლიტიკოსი\n* გიორგი-მალაქია აბაშიძე — XVII-XVIII სს. იმერეთის სამეფოს პოლიტიკური მოღვაწე\n* გოჩა აბაშიძე — კინომსახიობი\n* გრიგოლ აბაშიძე — პოეტი, პროზაიკოსი\n* გრიგოლ აბაშიძე  — პოეტი\n* გურამ აბაშიძე — ინჟინერი, სპორტსმენი (კალათბურთელი)\n== დ ==\n* დავით აბაშიძე — იმერეთის სამეფოს ფეოდალი\n* დავით აბაშიძე — ეკონომისტი, პოლიტიკოსი\n* დალი აბაშიძე — პარტიული მოხელე, პოლიტიკოსი\n* დევი აბაშიძე — რეჟისორი, სცენარისტი\n*  დიმიტრი აბაშიძე — რეჟისორი\n* დიმიტრი აბაშიძე — რუსეთის არმიის გენერალ-მაიორი\n* დიულა აბაშიძე — გენერალ-მაიორი\n* დოდო აბაშიძე — მსახიობი, რეჟისორი\n== ე ==\n* ეკატერინე აბაშიძე — როსტომ წერეთლის მეუღლე, აკაკის დედა\n== ვ ==\n* ვასო აბაშიძე — მსახიობი, დრამატურგი\n* ვახტანგ აბაშიძე — რეჟისორი\n* ვახტანგ  აბაშიძე — ეკონომისტი, თანამდებობის პირი, პოლიტიკოსი\n* ვახტანგ აბაშიძე — ჟურნალისტი, თანამდებობის პირი\n* ვახტანგ აბაშიძე — ფიზიკოსი, მათემატიკოსი\n* ვახუშტი აბაშიძე — XVIII საუკუნის I ნახევარში ქართლის სამეფოს პოლიტიკური მოღვაწე\n* ვლადიმერ აბაშიძე  — პოეტი\n* ვლადიმერ აბაშიძე  — ექიმი\n\n== ზ ==\n* ზაალ (ზაზა) აბაშიძე — ისტორიკოსი\n* ზია-ბეგ აბაშიძე — ქართველ მუსლიმთა პოლიტიკური მოღვაწე\n* ზურაბ აბაშიძე — დიპლომატი, პოლიტოლოგი\n* ზურაბ აბაშიძე — პოლიტიკოსი, იურისტი\n== თ ==\n* თამარ აბაშიძე — მსახიობი\n* თეიმურაზ აბაშიძე — რეჟისორი\n== ი ==\n* იასონ აბაშიძე — მეტყევე\n* ივანე (ვანიკო) აბაშიძე — მსახიობი\n* ივანე (იოანე) აბაშიძე — ბორჩალოს მოურავი და ქართლ-კახეთის სამეფოს ქეშიკჩიბაში (1769-1799)\n* ივანე აბაშიძე — იმერეთის აჯანყება (1819-1820) მეთაური\n* ილია აბაშიძე — ვიოლონჩელისტი, პედაგოგი\n* ირაკლი აბაშიძე — პოეტი\n== კ ==\n* კიტა აბაშიძე — ლიტერატურათმცოდნე, კრიტიკოსი, პუბლიცისტი, საზოგადო მოღვაწე\n* კოკი აბაშიძე — კრიტიკოსი, პუბლიცისტი, იურისტი\n* კონსტანტინე აბაშიძე — რუსეთის იმპერიის არმიის გენერალ-მაიორი\n== ლ ==\n* ლადო აბაშიძე — პოეტი\n* ლევან აბაშიძე — XVIII საუკუნის I ნახევარში იმერეთის სამეფოს პოლიტიკური მოღვაწე\n* ლევან აბაშიძე — მსახიობი\n* ლეილა აბაშიძე — კინომსახიობი\n* ლერი აბაშიძე — გენერალ-ლეიტენანტი\n== მ ==\n* მაკო საფაროვა-აბაშიძე — მსახიობი\n* მალაქია I (აბაშიძე) — აფხაზეთის კათალიკოსი\n* მალაქია II (აბაშიძე) — აფხაზეთის კათალიკოსი\n* მამია აბაშიძე — სოფლის მეურნეობის მუშაკი\n* მემედ აბაშიძე — პოლიტიკური და საზოგადო მოღვაწე, მწერალი, პუბლიცისტი\n* მურთაზ აბაშიძე — კერამიკოსი\n== ნ ==\n* ნიკოლოზ აბაშიძე — ექიმი, მიკრობიოლოგი\n* ნიკოლოზ აბაშიძე (არქიტექტორი) — არქიტექტორი\n* ნიკოლოზ აბაშიძე-ფინეზიშვილი — იმერეთის აჯანყების (1819-20) აქტიური მონაწილე\n* ნიცა აბაშიძე — ექიმი-ლაბორანტი\n* ნინო აბაშიძე — მწერალი\n* ნინო აბაშიძე-ორბელიანისა — პოეტი, საზოგადო მოღვაწე\n* ნუნუ აბაშიძე — უკრაინელი სპორტსმენი (ბადროს ტყორცნა)\n== რ ==\n* როსტომ აბაშიძე — სპორტსმენი (ბერძნულ-რომაული ჭიდაობა)\n* როსტომ აბაშიძე — რუსეთის არმიის გენერალ-მაიორი, ოსმალეთთან ომის (1877-78) მონაწილე\n* რუსლან აბაშიძე — დიპლომატი, სახელმწიფო მოხელე\n== ს ==\n* სამსონ აბაშიძე — პუბლიცისტი, კრიტიკოსი\n* სიმონ აბაშიძე — ექიმი-თერაპევტი\n* სიმონ აბაშიძე-გორლენკო — რუსეთის იმპერიის არმიის პოლკოვნიკი\n== ტ ==\n* ტასო აბაშიძე — მსახიობი\n== ქ ==\n* ქაიხოსრო აბაშიძე — იმერეთის აჯანყება (1810) მონაწილე\n* ქაიხოსრო აბაშიძე — იმერეთის სამეფოს დიდი ფეოდალი, სოლომონ I-ის ბიძა\n* ქეთევან აბაშიძე-წერეთელი — იმერეთის აჯანყების (1810) აქტიური მონაწილე\n== ჰ ==\n* ჰაიდარ აბაშიძე — საზოგადო მოღვაწე, პუბლიცისტი, პედაგოგი\n\n== იხილეთ აგრეთვე ==\n* აბაშიძეები\n* აბაშიძეთა სათავადო\n\n\n\n*\nკატეგორია:ქართული გვარები", "url": "https://ka.wikipedia.org/wiki/აბაშიძე", "length": 3832}
{"id": "1915", "title": "აბულაძე", "text": "საკუთარი სახელი '''აბულაძე''' შეიძლება აღნიშნავდეს ერთ-ერთს ჩამოთვლილთაგან:\n\n\n* ავთანდილ აბულაძე — მათემატიკოსი და ლინგვისტი, ქართულენოვანი ვიკიპედიის ერთ-ერთი დამაარსებელი\n* ალექსანდრე აბულაძე — ბიოქიმიკოსი\n* ბიძინა აბულაძე — მწერალი\n* გიორგი აბულაძე — იურისტი, პოლიტიკოსი\n* დიმიტრი აბულაძე — მეან-გინეკოლოგი\n* ვახტანგ აბულაძე — მწერალი, პოლიტიკოსი\n* ზურაბ აბულაძე — საქართველოს პარლამენტის წევრი\n* თენგიზ აბულაძე — კინორეჟისორი\n* თენგიზ აბულაძე — სახელმწიფო მოხელე, გენერალ-მაიორი\n* ივანე აბულაძე — მოჭიდავე\n* ივანე აბულაძე — მხატვარი\n* ილია აბულაძე — ფილოლოგი\n* იუსტინე აბულაძე — ფილოლოგი, ირანისტი\n* კალენიკე აბულაძე — ფიზიოლოგი\n* ლალი აბულაძე — პედიატრი\n* პროკოფი აბულაძე — პოეტი, სამხედრო პირი\n* სავლე აბულაძე — პედაგოგი, მწერალი\n* სპირიდონი (აბულაძე) — საეკლესიო მოღვაწე\n* ცისანა აბულაძე — თურქოლოგი\n\n\n\n*\nკატეგორია:ქართული გვარები", "url": "https://ka.wikipedia.org/wiki/აბულაძე", "length": 837}
{"id": "1916", "title": "აბულეთისძე", "text": "საკუთარი სახელი '''აბულეთისძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ივანე აბულეთისძე — კახეთის დიდგვაროვანი ფეროდალი XII საუკუნის I ნახევარში;\n* მოდისტოს აბულეთისძე — მღვდელმთავარი XII საუკუნის I ნახევარში;\n* ქირქიშ აბულეთისძე — კახეთის დიდგვაროვანი ფეოდალი XII საუკუნის II ნახევარში;\n* ძაგან აბულეთისძე — კახეთის დიდგვაროვანი ფეროდალი;\n* ძაგან აბულეთისძე — კახეთის დიდგვაროვანი ფეროდალი.\n\n==იხილეთ აგრეთვე==\n* აბულეთისძენი — ფეოდალური საგვარეულო საქართველოში\n\n\n\n*", "url": "https://ka.wikipedia.org/wiki/აბულეთისძე", "length": 485}
{"id": "1917", "title": "აბუსერისძე", "text": "საკუთარი სახელი '''აბუსერისძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* აბუსერ აბუსერისძე — XI საუკუნის შუა წლების პოლიტიკური მოღვაწე\n* გრიგოლ აბუსერისძე — XI საუკუნის შუა წლების პოლიტიკური მოღვაწე\n* ვანენი აბუსერისძე — XIII საუკუნის ქართული კულტურის მოღვაწე\n* ივანე II აბუსერისძე — XIV საუკუნის საქართველოს ამირსპასალარი\n* ტბელი აბუსერისძე — XIII საუკუნის მწერალი და ასტრონომი\n \n==იხილეთ აგრეთვე==\n* აბუსერისძენი — დიდებულთა საგვარეულო შუა საუკუნეების საქართველოში\n* აბუსერიძე — გვარი საქართველოში\n\n\n\n*\nკატეგორია:ქართული გვარები", "url": "https://ka.wikipedia.org/wiki/აბუსერისძე", "length": 546}
{"id": "1918", "title": "აგლაძე", "text": "საკუთარი სახელი '''აგლაძე''' შეიძლება აღნიშნავდეს:\n\n*  — აგრონომი\n* დავით აგლაძე — ზოოტექნიკოსი\n* ვლადიმერ აგლაძე — ქვის მხატვრულად დამუშავების ოსტატი\n* თამაზ აგლაძე — ქიმიკოსი და ტექნოლოგი\n* ილია აგლაძე — პუბლიცისტი, ჟურნალისტი, მთარგმნელი\n* ლავრენტი აგლაძე — ქვის მხატვრულად დამუშავების ოსტატი\n* ლეონიდ აგლაძე — სამხედრო მოღვაწე\n* ნეოფიტე აგლაძე — ქვის მხატვრულად დამუშავების ოსტატი\n* ნიკოლოზ აგლაძე — ქვის მხატვრულად დამუშავების ოსტატი\n* რაფიელ აგლაძე — ელექტროქიმიკოსი\n\n\n\n \nკატეგორია:ქართული გვარები", "url": "https://ka.wikipedia.org/wiki/აგლაძე", "length": 503}
{"id": "1919", "title": "ადამია", "text": "საკუთარი სახელი '''ადამია''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალიო ადამია — მწერალი\n* ალექსანდრე ადამია — ფეხბურთელი\n* გიორგი ადამია — თერაპევტი\n*  გიორგი ადამია — ფეხბურთელი\n* გენო ადამია — გენერალ-მაიორი\n* ვაჟა ადამია — ექიმი, პოლიტიკოსი\n* ილია ადამია — არქიტექტორი\n* მარინა ადამია — კომპოზიტორი\n* ნოე ადამია — საბჭოთა კავშირის გმირი\n* რევაზ ადამია — ბიოლოგი, პოლიტიკოსი\n* რეზო ადამია — მხატვარი\n* რობერტ ადამია — ინჟინერი\n* შოთა ადამია — გეოლოგი\n* ჯემალ ადამია — იურისტი, პოლიტიკოსი\n\n\n\n \nკატეგორია:ქართული გვარები", "url": "https://ka.wikipedia.org/wiki/ადამია", "length": 539}
{"id": "1920", "title": "ადარნასე", "text": "საკუთარი სახელი '''ადარნასე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ადარნასე — ქართლის ერისმთავარი (VII საუკუნის I ნახევარი);\n* ადარნასე — ქართლის ერისმთავარი და კურაპალატი (VIII საუკუნის II ნახევარი);\n* ადარნასე — ტაო-კლარჯეთის მთავრის, აშოტ I დიდის, მამა (VIII საუკუნის II ნახევარი);\n* ადარნასე შავლიანი — აფხაზეთის მთავარი 887 წლამდე;\n* ადარნასე I — აშოტ დიდის უფროსი ძე (IX საუკუნის II ნახევარი);\n* ადარნასე II — ქართველთა მეფე 888-923 წლებში\n* ადარნასე III — ბაგრატიონთა ტაოს შტოს წარმომადგენელი (X საუკუნის II ნახევარი);\n* ადარნასე IV — კურაპალატი (X საუკუნის II ნახევარი);\n* ადარნასე პატრიკი — ჰერეთის მეფე (X საუკუნის I ნახევარი).", "url": "https://ka.wikipedia.org/wiki/ადარნასე", "length": 657}
{"id": "1921", "title": "ავალიანი", "text": "საკუთარი სახელი ''' ავალიანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n\n* დავით ავალიანი — პუბლიცისტი, მთარგმნელი\n* დიმიტრი ავალიანი — რუსი პოეტი\n* ვლადიმერ ავალიანი — მეცნიერი ხე-ტყის დამუშავების დარგში\n* იოანე ავალიანი — სასულიერო და საზოგა­დო მოღვაწე\n* ლადო ავალიანი — მწერალი\n* ლავრენტი ავალიანი — საბჭოთა კავშირის გმირი\n* ლევან ავალიანი — ბავშვთა ქირურგი\n* სერგი ავალიანი — ფილოსოფოსი\n* სიმონ ავალიანი — ისტორიკოსი\n\n\n\nკატეგორია:ქართული გვარები", "url": "https://ka.wikipedia.org/wiki/ავალიანი", "length": 463}
{"id": "1922", "title": "ავალიშვილი", "text": "საკუთარი სახელი '''ავალიშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ბაბო ავალიშვილ-ხერხეულიძე — მსახიობი\n* ბიძინა  ავალიშვილი — მოქანდაკე\n* გია ავალიშვილი — მსახიობი\n* გიორგი  ავალიშვილი — მწერალი, პოლიტიკური მოღვაწე\n* გიორგი ავალიშვილი — მწვრთნელი, სპორტსმენი (კალათბურთი)\n* ესტატე ავალიშვილი — ჟურნალისტი, პოლიტიკური აქტივისტი\n* ზაქარია ავალიშვილი — რუსეთის იმპერიის არმიის მაიორი\n* ზურაბ ავალიშვილი — იურისტი, ისტორიკოსი, დიპლომატი\n* იაკობ ავალიშვილი — მღვდელი, კალიგრაფი\n* ივანე ავალიშვილი — პედაგოგი, პუბლიცისტი\n* ივანე ავალიშვილი — რუსეთის იმპერიის არმიის გენერალ-მაიორი\n* იოანე IX (ავალიშვილი) — აღმოსავლეთ საქართველოს კათოლიკოს-პატრიარქი, კალიგრაფი, მხატვარი\n* იოსებ ავალიშვილი — მათემატიკოსი, პედაგოგი\n* იოსებ (ოსინკა) ავალიშვილი — ქიმიკოსი\n* კონსტანტინე ავალიშვილი — სამხედრო პირი, ჟოკეი (ცხენოსანი)\n* ნიკოლოზ ავალიშვილი — ჟურნალისტი, მთარგმნელი, თეატრალური მოღვაწე\n* სალომე ავალიშვილი — ექიმ-პარაზიტოლოგი\n* სიმონ ავალიშვილი — რუსეთის იმპერიის არმიის პოლკოვნიკი\n* შიო (ავალიშვილი) — სასულიერო პირი\n\n==იხილეთ აგრეთვე==\n* ავალიშვილები — თავადური საგვარეულო საქართველოში\n\n\n\n*\nკატეგორია:ქართული გვარები", "url": "https://ka.wikipedia.org/wiki/ავალიშვილი", "length": 1129}
{"id": "1923", "title": "ალექსანდრე", "text": "საკუთარი სახელი '''ალექსანდრე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე მაკედონელი — ძველი ბერძენი მხედართმთავარი\n* ალექსანდრე (ოქროპირიძე) — ქართველი საეკლესიო და საზოგადო მოღვაწე\n* ალექანდრე I — იმერეთის მეფე\n* ალექსანდრე I, დიდი — საქართველოს მეფე (1412-1442)\n* ალექსანდრე I — კახეთის მეფე (1476-1511)\n* ალექსანდრე II — იმერეთის მეფე (1484-1510)\n* ალექსანდრე II — კახეთის მეფე (1574-1605)\n* ალექსანდრე III — იმერეთის მეფე (1639-1660)\n* ალექსანდრე IV — იმერეთის მეფე (1683-1695)\n* ალექსანდრე V — იმერეთის მეფე (1720-1751)\n* ალექსანდრე ბაქარის ძე — ქართლის სამეფო ტახტის პრეტენდენტი\n* ალექსანდრე იესეს ძე — ქართლის სამეფოს პოლიტიკური მოღვაწე XVIII საუკუნის I ნახევარში\n* ალექსანდრე ლუარსაბის ძე — სამხედრო მოღვაწე\n* ალექსანდრე ქართველი — შეერთებულ შტატებში მოღვაწე ქართველი ავიაკონსტრუქტორი\n\n\nამ სახელით ცნობილია აგრეთვე რამდენიმე პაპი:\n* ალექსანდრე III (პაპი) — რომის პაპი\n* ალექსანდრე IV (პაპი) — რომის პაპი\n* ალექსანდრე VI (პაპი) — რომის პაპი\n* ალექსანდრე VII — რომის პაპი\n\n\n* ალექსანდრე I (რუსეთი) — რუსეთის იმპერატორი\n* ალექსანდრე II (რუსეთი) — რუსეთის იმპერატორი\n* ალექსანდრე III (რუსეთი) — რუსეთის იმპერატორი\n* ალექსანდრე I იაგელონი — ლიტვის დიდი მთავარი\n* ალექსანდრე I კარაგეოგიევიჩი — იუგოსლავიის მეფე\n* ალექსანდრე კეთილი — მოლდავეთის მთავარი", "url": "https://ka.wikipedia.org/wiki/ალექსანდრე", "length": 1280}
{"id": "1924", "title": "ალექსი-მესხიშვილი", "text": "საკუთარი სახელი ''' ალექსი-მესხიშვილი ''' შეიძლება აღნიშნავდეს ერთ-ერთ შემდეგ პიროვნებათაგანს:\n\n\n* აპოლონ ალექსი-მესხიშვილი — რუსეთის არმიის გენერალ-მაიორი\n* არონ ალექსი-მესხიშვილი — ქართული კულტურის მოღვაწე რუსეთში\n* ბარბარე ალექსი-მესხიშვილი — მსახიობი\n* გიორგი ალექსი-მესხიშვილი — სამხედრო პირი\n* გოგი ალექსი-მესხიშვილი — თეატრის მხატვარი\n* დავით ალექსი-მესხიშვილი (დავით რექტორი) — მეცნიერი, მწიგნობარი, პედაგოგი \n* ვლადიმერ ალექსი-მესხიშვილი — არქიტექტორი\n* ვლადიმერ ალექსი-მესხიშვილი — ექიმი \n* იოანე ალექსი-მესხიშვილი — მწიგნობარ-გადამწერი\n* იური ალექსი-მესხიშვილი — მსახიობი\n* ლადო ალექსი-მესხიშვილი — მსახიობი და რეჟისორი\n* ნიკოლოზ ალექსი-მესხიშვილი — მთარგმნელი, პუბლიცისტი\n* ნინო ალექსი-მესხიშვილი — დრამისა და ესტრადის მსახიობი\n* ნინო ალექსი-მესხიშვილი — თეატრის მსახიობი\n* სარდიონ ალექსი-მესხიშვილი — კრიტიკოსი, მთარგმნელი, სამხედრო ექიმი\n* შალვა ალექსი-მესხიშვილი — ადვოკატი და პოლიტიკური მოღვაწე\n\n==იხილეთ აგრეთვე==\n* მესხიშვილი\n\n\n*\nკატეგორია:ქართული გვარები", "url": "https://ka.wikipedia.org/wiki/ალექსი-მესხიშვილი", "length": 973}
{"id": "1925", "title": "ალექსიძე", "text": "საკუთარი სახელი '''ალექსიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n\n* ალექსანდრე ალექსიძე — პირველი პროფესიონალი მოცეკვავე\n* ალექსანდრე ალექსიძე — ლიტერატურათმცოდნე, ბიზანტინოლოგი\n* გიორგი ალექსიძე — ბალეტმაისტერი\n* გოგი ალექსიძე — გენერალ-მაიორი\n* გურამ ალექსიძე — აგრონომი, ენტომოლოგი\n* დიმიტრი ალექსიძე — რეჟისორი, პედაგოგი, თეატრალური მოღვაწე\n* ზაზა ალექსიძე — ისტორიკოსი, ფილოლოგი\n* ირინე ალექსიძე — ბალეტის მსახიობი\n* ლევან ალექსიძე — მეცნიერ-იურისტი\n* ლელა ალექსიძე — ფილოსოფოსი\n* მერაბ ალექსიძე — გეოფიზიკოსი, მათემატიკოსი\n* ნელი ალექსიძე — მოქანდაკე\n* ნიკოლოზ ალექსიძე — ენტომოლოგი\n* ნიკოლოზ ალექსიძე — ისტორიკოსი, რელიგიათმცოდნე\n* ნუგზარ ალექსიძე — ბიოქიმიკოსი\n\n\n\nკატეგორია:ქართული გვარები", "url": "https://ka.wikipedia.org/wiki/ალექსიძე", "length": 717}
{"id": "1926", "title": "ალხაზიშვილი", "text": "საკუთარი სახელი '''ალხაზიშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* გივი ალხაზიშვილი — მწერალი, გამომცემელი\n* იაკობ ალხაზიშვილი — რუსეთის არმიის ინფანტერიის გენერალი\n* ივანე ალხაზიშვილი — რუსეთის არმიის გენერალ-მაიორი\n* ილია ალხაზიშვილი — მწერალი, საზოგადო მოღვაწე\n* ნიკოლოზ ალხაზიშვილი — პოლიტიკოსი \n* შალვა ალხაზიშვილი — კრიტიკოსი, ხელოვნებათმცოდნე\n\n\n\n\n\nკატეგორია:ქართული გვარები", "url": "https://ka.wikipedia.org/wiki/ალხაზიშვილი", "length": 403}
{"id": "1927", "title": "ამაშუკელი", "text": "საკუთარი სახელი '''ამაშუკელი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე ამაშუკელი — პოლკოვნიკი\n* გუჯი ამაშუკელი — მოქანდაკე\n* ელგუჯა ამაშუკელი — მოქანდაკე\n* ვასილ ამაშუკელი — კინორეჟისორი და ოპერატორი\n* ზაქარია ამაშუკელი — რუსეთის არმიის გენერალ-მაიორი\n* თამარ ამაშუკელი — ხელოვნებათმცოდნე\n* ნელი ამაშუკელი — მთარგმნელი, ფილოლოგი\n* ნოდარ ამაშუკელი — ინჟინერი\n* რევაზ ამაშუკელი — პოეტი\n\n\n\nკატეგორია:ქართული გვარები", "url": "https://ka.wikipedia.org/wiki/ამაშუკელი", "length": 440}
{"id": "1928", "title": "ამილახვარი", "text": "საკუთარი სახელი '''ამილახვარი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე ამილახვარი — პოლიტიკური მოღვაწე\n* ალექსანდრე ამილახვარი — რუსეთის არმიის პოლკოვნიკი, ემიგრანტი\n* ამირინდო ამილახვარი — ქართლ-კახეთის სამეფოს პოლიტიკური მოღვაწე\n* ანა ამილახვარი — საზოგადო მოღვაწე\n* ანდუყაფარ ამილახვარი — ქართლის მსხვილი ფეოდალი\n* ბარძიმ ამილახვარი — ქართლის სამეფოს პოლიტიკური მოღვაწე\n* გივი ამილახვარი — ქართლ-კახეთის პოლიტიკური მოღვაწე\n* გივი ამილახვარი — ქართლის სამეფოს პოლიტიკური მოღვაწე\n* გივი ამილახვარი — რუსეთის იმპერიის არმიის გენერალ-მაიორი\n* გიორგი ამილახვარი — იურისტი, პოლიტიკოსი\n* დემეტრე ამილახვარი — ქართლ-კახეთის სამეფოს პოლიტიკური მოღვაწე\n* დიმიტრი ამილახვარი — საფრანგეთის არმიის ოფიცერი\n* ვახტანგ ამილახვარი — რუსეთის იმპერიის არმიის კორნეტი\n* თამარ ამილახვარი — შაჰ აბას I-ის ცოლი\n* იასე ამილახვარი — ქართლ-კახეთის სამეფოს სახელმწიფო და სამხედრო მოღვაწე\n* ივანე ამილახვარი — რუსეთის არმიის კავალერიის გენერალი\n* იოთამ ამილახვარი — XVII საუკუნის ქართლის დიდი ფეოდალი\n* ოთარ ამილახვარი — ქართლ-კახეთის სამეფოს პოლიტიკური მოღვაწე\n* ნიკოლოზ IX (ამილახვარი) — საქართველოს კათოლიკოს-პატრიარქი\n* ნინო ამილახვარი — სასულიერო პირი, იღუმენია\n* პაპუნა ამილახვარი — XVII საუკუნის ქართლის სამეფოს პოლიტიკური და სამხედრო მოღვაწე\n* რევაზ ამილახვარი — ქართლ-კახეთის სამეფოს პოლიტიკური მოღვაწე\n\n==იხილეთ აგრეთვე==\n* ამილახვრები — ფეოდალური საგვარეულო საქართველოში\n\n\n\n*\nკატეგორია:ქართული გვარები", "url": "https://ka.wikipedia.org/wiki/ამილახვარი", "length": 1416}
{"id": "1929", "title": "ამირანაშვილი", "text": "საკუთარი სახელი '''ამირანაშვილი''' შეიძლება აღნიშნავდეს:\n\n* ამირან ამირანაშვილი — ქართველი მსახიობი\n* ამირან ამირანაშვილი — ქართველი მსახიობი \n* მედეა ამირანაშვილი — ქართველი მომღერალი\n* პეტრე ამირანაშვილი — ქართველი მომღერალი\n* შალვა ამირანაშვილი — ქართველი ხელოვნებათმცოდნე\n\n\n\nკატეგორია:ქართული გვარები", "url": "https://ka.wikipedia.org/wiki/ამირანაშვილი", "length": 304}
{"id": "1930", "title": "ამირაჯიბი", "text": "საკუთარი სახელი '''ამირაჯიბი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* კონსტანტინე ამირაჯიბი — მეცნიერი სოფლის მეურნეობის დარგში\n* მიხეილ ამირაჯიბი — რუსეთის იმპერიის არმიის გენერალ-ლეიტენანტი\n* სოფიო ამირაჯიბი (არღუთინსკი–ამირაჯიბისა) — მთარგმნელი\n\n==იხილეთ აგრეთვე==\n* ამირეჯიბი — გვარი საქართველოში \n* ამირეჯიბი — თანამდებობა ძველ საქართველოში\n\n\n\nკატეგორია:ამირეჯიბები\nკატეგორია:ქართული გვარები", "url": "https://ka.wikipedia.org/wiki/ამირაჯიბი", "length": 414}
{"id": "1931", "title": "ამირეჯიბი", "text": "საკუთარი სახელი '''ამირეჯიბი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ბარბარე ამირეჯიბი — კომპოზიტორი, პიანისტი, პედაგოგი\n* გიორგი ამირეჯიბი — გენერალ-მაიორი\n* გიორგი ამირეჯიბი — ინჟინერ-მშენებელი, პუბლიცისტი\n* ელენე ამირეჯიბი (ამირაჯიბი-სტავინსკა) — კინორეჟისორი\n* თენგიზ ამირეჯიბი — პიანისტი\n* რიჩარდ ამირეჯიბი — ექიმი\n* რუსა ამირეჯიბი — საზოგადო მოღვაწე\n* სიმონ ამირეჯიბი — ბაქტერიოლოგი, ჰიგიენისტი\n* ქუცნა ამირეჯიბი — პოლიტიკური მოღვაწე, დიპლომატი\n* შალვა ამირეჯიბი — პოეტი, პუბლიცისტი\n* ცაცა ამირეჯიბი — თეატრისა და კინოს მსახიობი\n* ჭაბუა ამირეჯიბი — ქართველი მწერალი\n\n==იხილეთ აგრეთვე==\n* ამირაჯიბი — გვარი საქართველოში \n* ამირეჯიბი — თანამდებობა ძველ საქართველოში\n\n\nკატეგორია:ამირეჯიბები\nკატეგორია:ქართული გვარები", "url": "https://ka.wikipedia.org/wiki/ამირეჯიბი", "length": 738}
{"id": "1932", "title": "ანდრონიკაშვილი", "text": "საკუთარი სახელი '''ანდრონიკაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* აბელ ანდრონიკაშვილი — კახეთის სამეფოს პოლიტიკური და სამხედრო მოღვაწე\n* ალექსანდრე ანდრონიკაშვილი — სამხედრო მოღვაწე\n* ანა ანდრონიკაშვილი — მოწყალების და \n* ბორის ანდრონიკაშვილი — მსახიობი, მწერალი, სცენარისტი\n* გიორგი ანდრონიკაშვილი — მთარგმნელი, მწერალი\n* გოგი ანდრონიკაშვილი — ინჟინერი\n* ეთერ ანდრონიკაშვილი — მხატვარი  \n* ელეფთერ ანდრონიკაშვილი — ფიზიკოსი\n* ელო ანდრონიკაშვილი — მსახიობი, პედაგოგი, საზოგადო მოღვაწე\n* ზაალ ანდრონიკაშვილი — მარტყოფის მოურავი\n* ზაქარია ანდრონიკაშვილი — ქართლ-კახეთის სამეფოს პოლიტიკური მოღვაწე\n* თამაზ ანდრონიკაშვილი — კახეთის სამეფოს პოლიტიკური მოღვაწე\n* თამაზ ანდრონიკაშვილი — აღმოსავლეთ საქართველოს პოლიტიკური მოღვაწე\n* იასე ანდრონიკაშვილი — საზოგადო მოღვაწე\n* იასტო ანდრონიკაშვილი — სასულიერო და საზოგადო მოღვაწე\n* ივანე ანდრონიკაშვილი — აგრონომი, საზოგადო მოღვაწე\n* ივანე ანდრონიკაშვილი — რუსეთის არმიის კავალერიის გენერალი\n* ილია ანდრონიკაშვილი — ექიმი, მწერალი\n* იოსებ ანდრონიკაშვილი — ინჟინერი, საზოგადო მოღვაწე\n* კირა ანდრონიკაშვილი — კინომსახიობი, რეჟისორი\n* კირა ანდრონიკაშვილი — კინომსახიობი\n* კონსტანტინე ანდრონიკაშვილი — პოლიტიკური მოღვაწე, პუბლიცისტი\n* კონსტანტინე ანდრონიკაშვილი — რეჟისორი\n* კონსტანტინე ანდრონიკაშვილი (ანდრონიკოვი)  — ქართული წარმოშობის ფრანგი დიპლომატი, თეოლოგი\n* ლუარსაბ ანდრონიკაშვილი — მეცნიერი-იურისტი, საზოგადო მოღვაწე\n* მალხაზ ანდრონიკაშვილი — ქართლ-კახეთისა და იმერეთის სამეფოების პოლიტიკური მოღვაწე\n* მარგარიტა ანდრონიკაშვილი — მუსიკოსი\n* მერაბ ანდრონიკაშვილი (ენდრონიკაშვილი) — XVIII საუკუნის სამხედრო მოღვაწე\n* მზია ანდრონიკაშვილი — ენათმეცნიერი, ირანისტი\n* ნიკოლოზ ანდრონიკაშვილი — მსახიობი, პედაგოგი\n* ნინო ანდრონიკაშვილი — მსახიობი\n* ოთარ ანდრონიკაშვილი — რეჟისორი\n* პაატა ანდრონიკაშვილი — ქართლ-კახეთის სამეფოს სამხედრო მოღვაწე\n* რევაზ ანდრონიკაშვილი — ქართლ-კახეთის სამეფოს პოლიტიკური და სამხედრო მოღვაწე\n* რევაზ ანდრონიკაშვილი — რუსეთის არმიის გენერალ-ლეიტენატი\n* ქაიხოსრო ანდრონიკაშვილი — ქართლ-კახეთის სამეფოს სახელმწიფო მოღვაწე, მდივანბეგი, დიპლომატი, მწერალი\n* ქეთევან ანდრონიკაშვილი — ქართლ-კახეთის მეფის გიორგი XII-ის პირველი მეუღლე\n* ქეთევან ზურაბიშვილი-ანდრონიკაშვილისა — მსახიობი\n\n==იხილეთ აგრეთვე==\n* ანდრონიკაშვილები — თავადური საგვარეულო საქართველოში\n\n\n\n*\nკატეგორია:ქართული გვარები", "url": "https://ka.wikipedia.org/wiki/ანდრონიკაშვილი", "length": 2272}
{"id": "1933", "title": "ანდღულაძე", "text": "საკუთარი სახელი '''ანდღულაძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* აკაკი ანდღულაძე — პოლიტიკური აქტივისტი\n* გიორგი ანდღულაძე — რუსეთის არმიის გენერალი\n* გიორგი ანდღულაძე — მომღერალი\n* დავით ანდღულაძე — მომღერალი\n* დავით ანდღულაძე — რეჟისორი\n* ვასილ ანდღულაძე — თერაპევტი\n* ლია ანდღულაძე — ფილოლოგი, სახელმწიფო მოხელე, პოლიტიკოსი\n* ნიკოლოზ ანდღულაძე — სამხედრო პირი, „გიორგის იარაღის“ კავალერი\n* ნოდარ ანდღულაძე — მომღერალი\n* რობერტ ანდღულაძე — აგრარიკოს-ეკონომისტი\n\n\n\nკატეგორია:ქართული გვარები", "url": "https://ka.wikipedia.org/wiki/ანდღულაძე", "length": 514}
{"id": "1934", "title": "ანტონი", "text": "საკუთარი სახელი '''ანტონ''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ანტონ I — საეკლესიო და საზოგადო მოღვაწე\n* ანტონ II — აღმოსავლეთ საქართველოს კათალიკოს-პატრიარქი\n* ანტონ გენათელი — გელათის მთავარეპისკოპოსი\n* ანტონ გნოლისთავისძე — პოლიტიკური და საეკლესიო მოღვაწე\n* ანტონ მარტყოფელი — მარტყოფის მონასტრის დამაარსებელი\n* ანტონ ქუთათელი — საეკლესიო და სახელმწიფო მოღვაწე\n* ანტონ ცაგარელ-ჭყონდიდელი — საეკლესიო მოღვაწე", "url": "https://ka.wikipedia.org/wiki/ანტონი", "length": 431}
{"id": "1935", "title": "ანჯაფარიძე", "text": "საკუთარი სახელი '''ანჯაფარიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* გიორგი (გიზო) ანჯაფარიძე — იურისტი, პოლიტიკოსი\n* ეთერ ანჯაფარიძე — პიანისტი\n* ვერიკო ანჯაფარიძე — მსახიობი\n* ზურაბ ანჯაფარიძე — მომღერალი\n* ივანე ანჯაფარიძე — სამხედრო პირი\n* ირაკლი ანჯაფარიძე — ნიადაგთმცოდნე\n* კახაბერ ანჯაფარიძე — იურისტი, საქართველოს პარლამენტის წევრი\n* ლევან ანჯაფარიძე — თერაპევტი\n* ლევან ანჯაფარიძე — რეჟისორი\n* მერი ანჯაფარიძე — კინორეჟისორი \n* მიხეილ ანჯაფარიძე — სამხედრო პირი\n* ოთარ ანჯაფარიძე — ვირუსოლოგი\n\n\n\nკატეგორია:ქართული გვარები", "url": "https://ka.wikipedia.org/wiki/ანჯაფარიძე", "length": 550}
{"id": "1938", "title": "ასათიანი", "text": "საკუთარი სახელი '''ასათიანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n== ა ==\n* აკაკი ასათიანი — პოლიტიკური მოღვაწე\n* ალექსანდრე ასათიანი — პოლიტიკური და საზოგადო მოღვაწე\n* ანთეოს ასათიანი — ჰიგიენისტი\n* არჩილ ასათიანი — ფიზიოლოგი\n== ბ ==\n* ბეჟან ასათიანი — ჟურნალისტი - (Q134493493)\n\n== გ ==\n* გიორგი ასათიანი — დოკუმენტური კინოს რეჟისორი და ოპერატორი\n* გრამიტონ ასათიანი — გინეკოლოგი\n* გურამ ასათიანი — ლიტერატურათმცოდნე, კრიტიკოსი\n* გურამ ასათიანი — ფილოსოფოსი\n== ე ==\n* ეკატერინე ასათიანი — მწერალი, საზოგადო მოღვაწე\n== ვ ==\n* ვალერი ასათიანი — ფილოლოგი, სახელმწიფო მოხელე\n* ვახტანგ ასათიანი — საქართველოს მე-3 მოწვევის პარლამენტის წევრი\n* ვლადიმერ ასათიანი — სოციალისტური შრომის გმირი\n* ვლადიმერ ასათიანი — ბიოქიმიკოსი\n\n== თ ==\n* თეიმურაზ ასათიანი — მოქანდაკე\n* თინათინ ასათიანი — ფიზიკოსი\n\n== ი ==\n* ირინა ასათიანი — ქართველი მწერალი\n* იოველ ასათიანი — ქართველი ეკონომისტი, მეცნიერი, პედაგოგი და სამხედრო პირი (Q134498235)\n\n== კ ==\n* კახი ასათიანი — სპორტსმენი, ბიზნესმენი\n== ლ ==\n* ლადო ასათიანი — პოეტი\n* ლევან ასათიანი — ლიტერატურათმცოდნე\n* ლევან ასათიანი — ეკონომისტი, იურისტი\n* ლევან ასათიანი — გეოგრაფი, დიპლომატი\n* ლევან ასათიანი — ქიმიკოსი\n* ლიანა ასათიანი — მსახიობი\n* ლუკა ასათიანი — საზოგადო და პოლიტიკური მოღვაწე\n== მ == \n* მაია ასათიანი — ჟურნალისტი, ტელეწამყვანი\n* მაკა ასათიანი — ჟურნალისტი\n* მამია ასათიანი — მწერალი\n* მიხეილ ასათიანი — მწერალი, პუბლიცისტი\n* მიხეილ ასათიანი — ფსიქიატრი და ფსიქოთერაპევტი\n== ნ ==\n* ნინო ასათიანი — არქიტექტორი, ხელოვნებათმცოდნე\n* ნინო ასათიანი — ბალეტის მოცეკვავე (Q55104248)\n* ნოდარ ასათიანი — ისტორიკოსი\n* ნუგზარ ასათიანი — სპორტსმენი (ფარიკაობა, ხმალი)\n\n== რ ==\n* რევაზ ასათიანი — ინჟინერ-ეკონომისტი\n* როზეტა ასათიანი — ეკონომისტი\n* რუსუდან ასათიანი — ქართველი ენათმეცნიერი, მეცნიერი და პედაგოგი (Q134498272)\n\n== ს ==\n* სამსონ ასათიანი — სამხედრო პირი\n* სოსიპატრე ასათიანი — პოლიტიკური და საზოგადო მოღვაწე\n== შ ==\n* შოთა ასათიანი — პოლიციის გენერალ-მაიორი\n\n== ჯ ==\n* ჯუმბერ ასათიანი — ისტორიის მეცნიერებათა დოქტორი (Q134498184)\n\n\n\nკატეგორია:ქართული გვარები", "url": "https://ka.wikipedia.org/wiki/ასათიანი", "length": 2029}
{"id": "1939", "title": "აღნიაშვილი", "text": "საკუთარი სახელი '''აღნიაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ვლადიმერ აღნიაშვილი — პედაგოგი, ფოლკლორისტი, ეთნოგრაფი\n* ლევან აღნიაშვილი — საბჭოთა პარტიული და სახელმწიფო მოხელე\n* ნიკოლოზ აღნიაშვილი — სამხედრო პირი\n* ნიკოლოზ აღნიაშვილი — აგრონომი, პუბლიცისტი\n* პეტრე აღნიაშვილი — საბჭოთა პარტიული, სამხედრო და სახელმწიფო მოხელე\n\n\n\n\nკატეგორია:ქართული გვარები", "url": "https://ka.wikipedia.org/wiki/აღნიაშვილი", "length": 382}
{"id": "1940", "title": "აშოტი", "text": "საკუთარი სახელი '''აშოტ''' შეიძლება აღნიშნავდეს ერთ-ერთ შემდეგ პიროვნებათაგანს:\n\n== ბაგრატიონთა დინასტია ==\n* აშოტ I დიდი — ტაო-კლარჯეთის ბაგრატიონთა დინასტიის მამამთავარი (†826, 29 იანვარს; დამარხულია არტანუჯის ეკლესიაში).\n\n=== ტაოს შტო ===\n* აშოტ II (†885, უძეოდ);\n* აშოტ III (†869, უძეოდ);\n* აშოტ IV კურაპალატი, ქართველთა ზედა მთავარი (მერჩული), (†954);\n* აშოტ V (†954, უძეოდ).\n\n=== კლარჯეთის შტო ===\n* აშოტ II კეკელა (†867);\n* აშოტ III კუხი, ერისთ. ერისთავი, მაშენებელი ტბეთის ტაძრისა (†918, უშვილოდ);\n* აშოტ IV კისკასი, პატრიკი (კონსტ.); ირთავს აფხაზთა მეფის გიორგი II-ის ქალს (†939 ივნისში, უძეოდ).<ref> სუმბატ დავითის ძის ქრონიკა ტაო-კლარჯეთის ბაგრატიონთა შესახებ ტექსტი გამოსცა შესავლით, შენიშვნებით და ორი გენეალოგიური ტაბულით საქართველოს სსრ მეცნიერებათა აკადემიის ნამდვილმა წევრმა ე. თაყაიშვილმა. საქართველოს სსრ მეცნიერებათა აკადემიის გამომცემლობა. თბილისი, 1949. ტაო-კლარჯეთის ბაგრატიონთა გენეალოგია ყველა არსებული ცნობების მიხედვით.</ref>\n\n== ბაგრატუნების დინასტია ==\n* აშოტ I — სომხეთის მეფე\n* აშოტ II — სომხეთის მეფე\n* აშოტ III — ანისის მეფე\n\n==სქოლიო==", "url": "https://ka.wikipedia.org/wiki/აშოტი", "length": 1069}
{"id": "1941", "title": "ახვლედიანი", "text": "საკუთარი სახელი '''ახვლედიანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n\n* აზიზ ახვლედიანი — ლიტერატურათმცოდნე, ფოლკლორისტი\n* ალექსანდრე ახვლედიანი — მეცნიერი. მშენებლობისა და სამთო მექანიკის დარგის სპეციალისტი\n* ალექსანდრე ახვლედიანი — საქართველოს რესპუბლიკის პირველი მოწვევის უზენაესი საბჭოს წევრი\n* ალექსანდრე ახვლედიანი — პოლკოვნიკი \n* არდევან ახვლედიანი — მეან-გინეკოლოგი\n* არმაზ ახვლედიანი — პოლიტიკოსი\n* გივი ახვლედიანი — სპორტსმენი\n* გიორგი ახვლედიანი — ენათმეცნიერი\n* გიორგი ახვლედიანი — ჟურნალისტი, პოლიტიკოსი\n* გიორგი ახვლედიანი — ინჟინერი, პოლიტიკოსი\n* გიორგი ახვლედიანი — მსახიობი\n* გიორგი ახვლედიანი — ნიადაგთმცოდნე\n* გიორგი ახვლედიანი — მწერალ აკა მორჩილაძის ნამდვილი სახელი \n* დავით ახვლედიანი — არქიტექტორი\n* დარია ახვლედიანი — მწერალი, პოეტი\n* დიმიტრი ახვლედიანი — ექიმი, პუბლიცისტი\n* ევსევი ახვლედიანი — პედაგოგი, ჟურნალისტი, სამხედრო პირი\n* ელენე ახვლედიანი — ფერმწერი, გრაფიკოსი, თეატრისა და კინოს მხატვარი\n* ერლომ ახვლედიანი — მწერალი, სცენარისტი\n* ვახტანგი (ახვლედიანი) — მღვდელმთავარი\n* ვლადიმერ ახვლედიანი — ენათმეცნიერი, ფილოლოგი\n* ვლადიმერ ახვლედიანი — სამხედრო პირი\n* თეა ახვლედიანი — დიპლომატი, საქართველოს სახელმწიფო მინისტრი შერიგებისა და სამოქალაქო თანასწორობის საკითხებში\n* იასონ ახვლედიანი — სამხედრო მოღვაწე, გენერალ-მაიორი\n* იუვენალ ახვლედიანი — სამხედრო პირი\n* მაია ახვლედიანი — ფილოლოგი, პოლიტიკოსი\n* ნიკოლოზ ახვლედიანი — ფეხბურთელი\n* პლატონ ახვლედიანი — მსახიობი\n* სოლომონ ახვლედიანი — პედაგოგი, პუბლიცისტი\n* ხარიტონ ახვლედიანი — ისტორიკოსი\n\n==იხილეთ აგრეთვე==\n*ალექსანდრე ახვლედიანი (მრავალმნიშვნელოვანი)\n*გიორგი ახვლედიანი (მრავალმნიშვნელოვანი)\n\n\n\n*\nკატეგორია:ქართული გვარები", "url": "https://ka.wikipedia.org/wiki/ახვლედიანი", "length": 1631}
{"id": "1944", "title": "კარლსრუე", "text": "'''კარლსრუე''' () — ქალაქი გერმანიაში, მდინარე რაინის მახლობლად (უკავშირდება არხით), ბადენ-ვიურტემბერგის მხარეში.  285,812 ათ. მცხოვრები (2006). დიდი სატრანსპორტო კვანძი, სამდინარო ნავსადგური. გერმანიის სამხრეთ-დასავლეთ ნაწილის საწვავის განმანაწილებელი ცენტრი (ნავთობი კარლსრუეში მიდის მარსელიდან წყლის გზითა და ნავთობსადენით). ნავთობსახდელი ქარხანა, სატრანსპორტო და ელექტრო მანქანათმშენებლობა, ლითონდასამუშავებელი, ქიმიური, პოლიგრაფიული, კვების მრეწველობა. კარლსრუედან 10 კმ-ზე არის ატომური კვლევის ცენტრი (ლეოპოლდსჰაფენი). უნივერსიტეტი, სახვითი ხელოვნების სახელმწიფო აკადემია, ბადენის მხარის მუზეუმი (სიძველეთა კოლექცია), სამხატვრო მუზეუმი.\n\nქალაქი გაშენებულია რადიალურ-წრიული გეგმით. ბაროკოს სტილის სასახლიდან (1752-82, არქიტექტორი ლ. ფ. დე ლა გეპიერი, ფ. ა. კესლაუ) ჩრდილოეთისკენ მარაოსებრ იშლება საპარკო ხეივნები, ხოლო სამხრეთისკენ - ქალაქის ქუჩები. XIX საუკუნის I მესამედში არქიტექტორმა ფ. ვაინბრენერმა კარლსრუეში ააგო კლასიცისტური შენობები.\n\n== გალერეა ==\n<gallery class=center perrow=\"4\">\nKarlsruhe-Schloss Gottesaue-12-2021-gje.jpg\nKarlsruhe-Evangelische Stadtkirche-08-2022-gje.jpg\nKarlsruhe-Kunsthalle-08-2022-gje.jpg\nKarlsruhe-Marktplatz-06-2022-gje.jpg\nKarlsruhe-Rathaus-10-Turm-2022-gje.jpg\nKarlsruhe-Marienbrunnen-Emil Wachter-04-2022-gje.jpg\nKarlsruhe-Klinikum-34-Haus V-2021-gje.jpg\nKarlsruhe-Durlacher Allee-20-Nr 19-21-2021-gje.jpg\n</gallery>\n\n==იხილეთ აგრეთვე==\n*გერმანიის დიდი ქალაქების სია\n\n==რესურსები ინტერნეტში==\n* Map of Karlsruhe\n* List of English websites \n* City wiki of Karlsruhe (English and German)\n* Karlsruhe Nuclide Chart\n\n\n\nკატეგორია:გერმანიის ქალაქები", "url": "https://ka.wikipedia.org/wiki/კარლსრუე", "length": 1588}
{"id": "1945", "title": "ცნობილი ქართველები: ა", "text": "== აბ ==\n* აბაზასძე, ივანე — XI საუკუნის I ნახევრის საქართველოს პოლიტიკური მოღვაწე\n* აბაზასძე, ნავროზ — დავით VIII-ის ამირახორი\n* აბაზასძე, ჭილა — დავით VIII-ის მეაბჯრეთუხუცესი\n* აბაზასძე, ხიმშია — თემურლენგის წინააღმდეგ მებრძოლი ქართველი სარდალი\n* აბაზასძენი — ფეოდალური საგვარეულო\n* აბაზაძე, დავით — პოლკოვნიკი, XVIII ს. რუსეთის ქართული დიასპორის წარმომადგენელი\n* აბაზაძე, მანანა — კინომსახიობი, მოცეკვავე\n* აბაზაძე, ნიკოლოზ — ეთნოგრაფი და საზოგადო მოღვაწე\n* აბაზ ბაკურიანის ძე — XI საუკუნის მოღვაწე, ბიზანტიის იმპერიის მაგისტროსი\n* აბაკელია, თამარ — მოქანდაკე, გრაფიკოსი და თეატრის მხატვარი\n* აბაკელია, იოსებ — ფთიზიატრი\n* აბაშელი, ალექსანდრე — პოეტი\n* აბაშვილი, გიორგი — ვიცე-ადმირალი\n* აბაშიშვილები — თავადები\n* აბაშიძეები — არისტოკრატიული საგვარეულო  \n* აბაშიძე, ასლან — პოლიტიკური მოღვაწე\n* აბაშიძე, ასლან (ასლანბეგი) — გენერალი\n* აბაშიძე, გიორგი — ქირურგი\n* აბაშიძე, გიორგი-მალაქია — XVII—XVIII სს. იმერეთის სამეფოს პოლიტიკური მოღვაწე\n* აბაშიძე, გრიგოლ — პოეტი და პროზაიკოსი\n* აბაშიძე, გრიგოლ — პოეტი\n* აბაშიძე, დავით — მსახიობი\n* აბაშიძე, დავით (დიმიტრი) — საქართველოს, რუსეთისა და უკრაინის საეკლესიო მოღვაწე\n* აბაშიძე, დიმიტრი — რეჟისორი\n* აბაშიძე, დიმიტრი — გენერალ-მაიორი\n* აბაშიძე, დულა — გენერალ-მაიორი, საქართველოს სამხედრო ფიცის ავტორი\n* აბაშიძე, ვასო — მსახიობი\n* აბაშიძე, ვახტანგ — რეჟისორი\n* აბაშიძე, ვახუშტი — XVIII საუკუნის I ნახევარში ქართლის სამეფოს პოლიტიკური მოღვაწე\n* აბაშიძე, თამარ — მსახიობი\n* აბაშიძე, იასონ — მეტყევე\n* აბაშიძე, ივანე (ვანიკო) — მსახიობი\n* აბაშიძე, ივანე (იოანე) — ბორჩალოს მოურავი და ქართლ-კახეთის სამეფოს ქეშიკჩიბაში 1769—1799 წწ.\n* აბაშიძე, ივანე — იმერეთის 1820 წ. აჯანყების მონაწილე \n* აბაშიძე, ზურაბ — დიპლომატი\n* აბაშიძე, ირაკლი — პოეტი\n* აბაშიძე, კიტა — ქართველი ლიტერატურათმცოდნე, კრიტიკოსი, პუბლიცისტი, საზოგადო მოღვაწე\n* აბაშიძე, კონსტანტინე — გენერალი\n* აბაშიძე, ლევან — XVIII საუკუნის I ნახევარში იმერეთის სამეფოს პოლიტიკური მოღვაწე\n* აბაშიძე, ლევან — კინომსახიობი \n* აბაშიძე, ლეილა — კინომსახიობი\n* აბაშიძე, ლერი — სამხედრო მოღვაწე \n* აბაშიძე, მემედ — საზოგადო მოღვაწე, მწერალი, პუბლიცისტი\n* აბაშიძე, ნიკოლოზ — ექიმი, მიკრობიოლოგი\n* აბაშიძე, ნიკოლოზ — საზოგადო მოღვაწე, ქუთაისის პირველი მერი \n* აბაშიძე, როსტომ — სამხედრო მოღვაწე\n* აბაშიძე, როსტომ — სპორტსმენი\n* აბაშიძე, სამსონ — პუბლიცისტი, კრიტიკოსი\n* აბაშიძე, ტასო — მსახიობი\n* აბაშიძე, ჰაიდარ — საზოგადო მოღვაწე, პუბლიცისტი, პედაგოგი\n* აბაშიძე-გორლენკო, სიმონ — რუსეთის არმიის პოლკოვნიკი \n* აბაშიძე-ფინეზიშვილი, ნიკოლოზ — იმერეთის აჯანყების (1819-20) აქტიური მონაწილე\n* აბაშიძე-წერეთელი, ქეთევან — იმერეთის აჯანყების (1810) აქტიური მონაწილე\n* აბდულა ბეგი — იესე მეფის ძე, სამეფო ტახტის პრეტენდენტი\n* აბდუშელიშვილი, მალხაზ — ანთროპოლოგი \n* აბელიშვილი, ლევან — ელექტროტექნიკოსი\n* აბესაძე, გია — ექიმი\n* აბესაძე, კაპიტონ — მსახიობი\n* აბზიანიძე, გიორგი — ლიტერატურათმცოდნე\n* აბჟანდაძე, რენა — სპორტსმენი \n* აბრამაშვილი, ნიკოლოზ — სამხედრო მფრინავი\n* აბრამიშვილი, მარი — პოეტი \n* აბრამიშვილი, მერაბ — მხატვარი \n* აბრამიშვილი, მიხეილ — კრიტიკოსი, ფოლკლორისტი, პედაგოგი\n* აბრამიშვილი, შალვა — მხატვარ-რესტავრატორი\n* აბრამიძე, პავლე — საბჭოთა გენერალ-მაიორი\n* აბრამ ურიაყოფილი — XVIII საუკუნის II ნახევარში მესტამბე, სამეფო კარი მღვდელი\n* აბრაჰამ I — საქართველოს კათოლიკოს-პატრიარქი XIII—XIV საუკუნეების მოჯნაზე, პოლიტიკური მოღვაწე\n* აბრაჰამ II — საქართველოს კათოლიკოს-პატრიარქი 1492—1497\n* აბსანძე, გურამ — პოლიტიკური მოღვაწე\n* აბულასანი — XII საუკუნის მიწურულის საქართველოს სამეფოს დიდი მოხელე\n* აბულაძე, ალექსანდრე — ბიოქიმიკოსი\n* აბულაძე, დიმიტრი — მეან-გინეკოლოგი\n* აბულაძე, თენგიზ — კინორეჟისორი\n* აბულაძე, ილია — ფილოლოგი, ძვ. ქართული ენისა და მწერლობის მკვლევარი, არმენოლოგი\n* აბულაძე, იუსტინე — ფილოლოგი, ირანისტი და რუსთველოლოგი\n* აბულაძე, კალენიკე — ფიზიოლოგი\n* აბულეთისძე, ივანე — კახეთის დიდგვაროვანი ფეროდალი XII საუკუნის I ნახევარში\n* აბულეთისძე, მოდისტოს — მღვდელმთავარი XII საუკუნის I ნახევარში\n* აბულეთისძე, ქირქიშ — კახეთის დიდგვაროვანი ფეოდალი XII საუკუნის II ნახევარში\n* აბულეთისძე, ძაგან (XII ს.) — კახეთის დიდგვაროვანი ფეროდალი\n* აბულეთისძე, ძაგან — კახეთის დიდგვაროვანი ფეროდალი\n* აბუსერისძე, აბუსერ — XI საუკუნის შუა წლების პოლიტიკური მოღვაწე\n* აბუსერისძე, გრიგოლ — XI საუკუნის შუა წლების პოლიტიკური მოღვაწე\n* აბუსერისძე, ტბელი — მწერალი და ასტრონომი\n\n== აგ ==\n* აგიაშვილები — თავადები\n* აგიაშვილი, გიორგი — რუსეთის არმიის გენერალ-მაიორი\n* აგიაშვილი, ნიკოლოზ — მწერალი, მთარგმნელი, ჟურნალისტი\n* აგლაძე, დავით — ზოოტექნიკოსი\n* აგლაძე, ილია — პუბლიცისტი, ჟურნალისტი, მთარგმნელი\n* აგლაძე, რაფიელ — ელექტროქიმიკოსი\n* აგლაძეები — ძმები ვლადიმერ, ნეოფიტე და მათი მოგვარე ლავრენტი, ქვის მხატვრულად დამუშავების ოსტატები\n\n== ად ==\n* ადამია, ალიო — მწერალი\n* ადამია, გენადი — სამხედრო მოღვაწე\n* ადამია, გიორგი — თერაპევტი\n* ადამია, ნოე — საბჭოთა კავშირის გმირი\n* ადარნასე (ადრნერსე) — ქართლის ერისმთავარი VII საუკუნის I ნახევარი\n* ადარნასე (VIII ს.) — ქართლის ერისმთავარი და კურაპალატი VIII საუკუნის II ნახევარში\n* ადარნასე ბაგრატიონი — ტაოკლარჯეთის მთავრის აშოთ I დიდის მამა\n* ადარნასე I — აშოტ დიდის უფროსი ძე\n* ადარნასე II — ქართველთა მეფე 888—923\n* ადარნასე III — ბაგრატიონთა ტაოს შტოს წარმომადგენელი\n* ადარნასე IV — კურაპალატი\n* ადარნასე პატრიკი — ჰერეთის მეფე\n* ადარნესე ბატონიშვილი (ათანასე ბაგრატიონი) — ლევან ბატონიშვილის ძე; რუსეთის არმიის არტილერიის გენერალ-ლეიტენანტი\n\n== ავ ==\n* ავაზაშვილი, დავით — მათემატიკოსი\n* ავალიანი, ლადო — მწერალი\n* ავალიანი, ლავრენტი — საბჭოთა კავშირის გმირი, მეავტომატე\n* ავალიანი, სიმონ — ისტორიკოსი\n* ავალიშვილი, ალექსანდრე — რუსეთის არმიის გენერალი\n* ავალიშვილი, ბიძინა — მოქანდაკე\n* ავალიშვილი, გიორგი — მწერალი\n* ავალიშვილი, ზურაბ — მეცნიერი, იურისტი, ისტორიკოსი, ლიტერატურათმცოდნე, დიპლომატი\n* ავალიშვილი, ივანე — რუსეთის არმიის გენერალი\n* ავალიშვილი, ნიკოლოზ — ჟურნალისტი, მთარგმნელი, თეატრალური მოღვაწე\n* ავალიშვილ-ხერხეულიძე, ბაბო — მსახიობი\n* ავთანდილ შულავრელი — XVIII საუკუნის ხუროთმოძღვარი\n\n== აზ ==\n* აზარაშვილი, ვაჟა — კომპოზიტორი \n* აზმაიფარაშვილი, ზაზა — დირიჟორი \n* აზმაიფარაშვილი, შალვა — დირიჟორი და კომპოზიტორი\n\n== ათ ==\n* ათანასე თბილელი — საეკლესიო და პოლიტიკური მოღვაწე\n\n== აი ==\n* აივაზაშვილი, ოსანა — სტახანოველი მეაბრეშუმე\n\n== ალ ==\n* ალადაშვილი, ალექსანდრე — თერაპევტი\n* ალასანია, გიული — ისტორიკოსი\n* ალასანია, ირაკლი — პოლიტიკური მოღვაწე, დიპლომატი \n* ალასანია, მამია — უშიშროების სამსახურის პოლკოვნიკი, აფხაზეთის ომის მონაწილე\n* ალბუთაშვილი, მათე — პედაგოგი, მწერალი, მღვდელი, ეთნიკურად ქისტი  \n* ალექსანდრე I — იმერეთის მეფე\n* ალექსანდრე I, დიდი — საქართველოს მეფე (1412—1442)\n* ალექსანდრე I — კახეთის მეფე 1476—1511\n* ალექსანდრე II — იმერეთის მეფე 1484—1510\n* ალექსანდრე II — კახეთის მეფე 1574—1605\n* ალექსანდრე III — იმერეთის მეფე 1639—1660\n* ალექსანდრე IV — იმერეთის მეფე 1683—1695\n* ალექსანდრე V — იმერეთის მეფე 1720—1751\n* ალექსანდრე ბატონიშვილი (იმერეტინსკი) — რუსეთის პირველი გენერალ-ფელდცოიხმაისტერი\n* ალექსანდრე ბატონიშვილი (ბაგრატიონი) XVIII ს. — კახეთის მეფის დავით II (იმამყული-ხანის) უფროსი ვაჟი\n* ალექსანდრე ბატონიშვილი (ბაგრატიონი) — იმერეთის მეფის სოლომონ I-ის ერთადერთი ძე\n* ალექსანდრე ბატონიშვილი, ერეკლე II-ის ძე — პოლიტიკური მოღვაწე\n* ალექსანდრე ბაქარის ძე — ქართლის სამეფო ტახტის პრეტენდენტი\n* ალექსანდრე იესეს ძე — ქართლის სამეფოს პოლიტიკური მოღვაწე XVIII საუკუნის I ნახევარში\n* ალექსანდრე ლუარსაბის ძე — სამხედრო მოღვაწე\n* ალექსანდრია, ნანა — მოჭადრაკე\n* ალექსი-მესხიშვილი, ბარბარე — მსახიობი\n* ალექსი-მესხიშვილი, ვლადიმერ (ლადო) — მსახიობი და რეჟისორი\n* ალექსი-მესხიშვილი, ვლადიმერ — არქიტექტორი\n* ალექსი-მესხიშვილი, ნინო ვლადიმერის ასული — დრამისა და ესტრადის მსახიობი\n* ალექსი-მესხიშვილი, ნინო — მსახიობი\n* ალექსი-მესხიშვილი, სარდიონ — კრიტიკოსი, მთარგმნელი, სამხედრო ექიმი\n* ალექსი-მესხიშვილი, შალვა — ადვოკატი და პოლიტიკური მოღვაწე\n* ალექსიშვილი, ალექსი — თანამედროვე პოლიტიკური მოღვაწე, ეკონომისტი\n* ალექსიშვილი, ოთარ — რეჟისორი\n* ალექსიძე, ალექსანდრე — პირველი პროფესიონალი მოცეკვავე\n* ალექსიძე, დიმიტრი — რეჟისორი, პედაგოგი და თეატრალური მოღვაწე\n* ალექსიძე, ზაზა — ისტორიკოსი, ფილოლოგი \n* ალექსიძე, ირინე — ბალეტის მსახიობი\n* ალექსიძე, ნელი — მოქანდაკე\n* ალექსიძე, ნიკოლოზ — ენტომოლოგი\n* ალი მირზა — ქართლის სამეფოს პოლიტიკური მოღვაწე, ერეკლე I-ის ძე\n* ალიხანაშვილი, ივანე — პოლიტიკური მოღვაწე\n* ალფაიძე, გალაქტიონ — გენერალ-ლეიტენანტი\n* ალჩიბაია, გრიგოლ — პოლიტიკური მოღვაწე\n* ალჩიბაია, მიხეილ — პოლიტიკური მოღვაწე\n* ალხაზიშვილი, იაკობ — ინფანტერიის გენერალი\n* ალხაზიშვილი, ილია — მწერალი\n* ალხაზიშვილი, შალვა — კრიტიკოსი, ხელოვნებათმცოდნე\n\n== ამ ==\n* ამაღლობელი, ნოდარ — ფიზიკოსი\n* ამაღლობელი, რატი — პოეტი \n* ამაღლობელი, სერგო — თეატრალური მოღვაწე, კრიტიკოსი, დრამატურგი\n* ამაშუკელი, ელგუჯა — მოქანდაკე\n* ამაშუკელი, ვასილ — კინორეჟისორი და ოპერატორი\n* ამაშუკელი, ზაქარია — რუსეთის არმიის გენერალ-მაიორი\n* ამაშუკელი, რევაზ — პოეტი\n* ამბროსაძე, ალექსანდრე — რუსეთის არმიის გენერალი\n* ამბროსაძე, ნიკოლოზ — რუსეთის არმიის გენერალი\n* ამბროსე — XV-XVI სს. ქართველი მხატვარი-კალიგრაფი \n* ამბროსი — საქართველოს კათალიკოს-პატრიარქი\n* ამილახვარი, ალექსანდრე — პოლიტიკური მოღვაწე\n* ამილახვარი, ალექსანდრე — სამხედრო მოღვაწე, ემიგრანტი\n* ამილახვარი, ამირინდო — ქართლ-კახეთის სამეფოს პოლიტიკური მოღვაწე\n* ამილახვარი, ანდუყაფარ — ქართლის მსხვილი ფეოდალი\n* ამილახვარი, ბარძიმ — ქართლის სამეფოს პოლიტიკური მოღვაწე\n* ამილახვარი, გივი ანდუყაფარის ძე — ქართლ-კახეთის სამეფოს პოლიტიკური მოღვაწე\n* ამილახვარი, გივი — საამილახვროს უფროსი\n* ამილახვარი, გივი — სამხედრო მოღვაწე, გენერალი  \n* ამილახვარი, დემეტრე — XVIII საუკუნის 50-60 წლებში პოლიტიკური მოღვაწე\n* ამილახვარი, დიმიტრი — საფრანგეთის არმიის უცხოური ლეგიონის პოლკოვნიკი\n* ამილახვარი, ედიშერ — სამხედრო მოღვაწე, გენერალი \n* ამილახვარი, იასე — ქართ-კახეთის სამეფოს სახელმწიფო და სამხედრო მოღვაწე\n* ამილახვარი, ივანე — რუსეთის არმიის კავალერიის გენერალი\n* ამილახვარი, იოთამ — XVII საუკუნის 30-50 წლებში ქართლის დიდი ფეოდალი\n* ამილახვარი, ოთარ — აღმოსავლეთ საქართველოს პოლიტიკური მოღვაწე\n* ამილახვარი, პაპუნა — XVII საუკუნის I მეოთხედის ქართლის სამეფოს პოლიტიკური და სამხედრო მოღვაწე\n* ამილახვარი, რევაზ — XVIII საუკუნის შუა წლების საქართველოს პოლიტიკური მოღვაწე\n* ამირანაშვილი, მედეა — მომღერალი\n* ამირანაშვილი, პეტრე — მომღერალი\n* ამირანაშვილი, შალვა — მეცნიერი, ხელოვნებათმცოდნე\n* ამირაჯიბი, კონსტანტინე — მეცნიერი სოფლის მეურნეობის დარგში\n* ამირაჯიბი, მიხეილ — რუსეთის არმიის გენერალ-ლეიტენანტი\n* ამირაჯიბი, სოფიო — მთარგმნელი\n* ამირეჯიბი, თენგიზ — პიანისტი\n* ამირეჯიბი, მაკინე — საზოგადო მოღვაწე \n* ამირეჯიბი, რუსა — საზოგადო მოღვაწე\n* ამირეჯიბი, სიმონ — მეცნიერი\n* ამირეჯიბი, ქუცნა — პოლიტიკური მოღვაწე, დიპლომატი\n* ამირეჯიბი, შალვა — საზოგადო და პოლიტიკური მოღვაწე\n* ამირეჯიბი, ცაცა — მსახიობი\n* ამირეჯიბი, ჭაბუა — მწერალი\n* ამირხანაშვილი, ივანე — კრიტიკოსი, ლიტერატურისმცოდენე\n\n== ან ==\n* ანანიაშვილი, გიორგი — ენერგეტიკოსი\n* ანანიაშვილი, ნინო — ბალეტის მოცეკვავე \n* ანანიაშვილი, ფარნაოზ — საქართველოს სსრ ფინანსთა მინისტრი \n* ანდრიაშვილი, აკაკი — კომპოზიტორი\n* ანდრიაძე, ნიკოლოზ — ინფექციონისტი\n* ანდრონიკაშვილი, აბელ — კახეთის სამეფოს პოლიტიკური და სამხედრო მოღვაწე\n* ანდრონიკაშვილი, ალექსანდრე — სამხედრო მოღვაწე\n* ანდრონიკაშვილი, ელეფთერ — ფიზიკოსი\n* ანდრონიკაშვილი, ელო — მსახიობი, პედაგოგი, საზოგადო მოღვაწე\n* ანდრონიკაშვილი, ზაალ — მარტყოფის მოურავი\n* ანდრონიკაშვილი, ზაქარია — ქართლ-კახეთის სამეფოს პოლიტიკური მოღვაწე\n* ანდრონიკაშვილი, ზაქარია — რუსეთის არმიის გენერალ-მაიორი\n* ანდრონიკაშვილი, თამაზ — აღმოსავლეთ საქართველოს პოლიტიკური მოღვაწე\n* ანდრონიკაშვილი, იესე — რუსეთის არმიის გენერალ-ადიუტანტი\n* ანდრონიკაშვილი, ივანე ზაქარიას ძე — აგრონომი და საზოგადო მოღვაწე\n* ანდრონიკაშვილი, ივანე — რუსეთის არმიის კავალერიის გენერალი\n* ანდრონიკაშვილი, იოსებ — ინჟინერი და საზოგადო მოღვაწე\n* ანდრონიკაშვილი, კირა — კინომსახიობი და რეჟისორი\n* ანდრონიკაშვილი, კონსტანტინე — რეჟისორი\n* ანდრონიკაშვილი, ლუარსაბ — მეცნიერი იურისტი და საზოგადო მოღვაწე\n* ანდრონიკაშვილი, მალხაზ — ქართლ-კახეთისა და იმერეთის სამეფოების პოლიტიკური მოღვაწე\n* ანდრონიკაშვილი, მზია — აღმოსავლეთმცოდნე\n* ანდრონიკაშვილი, ნიკოლოზ — რუსეთის არმიის გენერალ-მაიორი\n* ანდრონიკაშვილი, პაატა — ქართლ-კახეთის სამეფოს სამხედრო მოღვაწე\n* ანდრონიკაშვილი, რევაზ — ქართლ-კახეთის სამეფოს პოლიტიკური და სამხედრო მოღვაწე\n* ანდრონიკაშვილი, რევაზ — რუსეთის არმიის გენერალ-ლეიტენატი\n* ანდრონიკაშვილი, სპირიდონ — რუსეთის არმიის გენერალ-მაიორი \n* ანდრონიკაშვილი, ქაიხოსრო — ქართლ-კახეთის სამეფოს სახელმწიფო მოღვაწე, მდივანბეგი, \t დიპლომატი და მწერალი\n* ანდრონიკაშვილი (ზურაბიშვილი), ქეთევან — მსახიობი\n* ანდრონიკაშვილი, ქეთევან — გიორგი XII პირველი მეუღლე\n* ანდრონიკოვი (ანდრონიკაშვილი), კონსტანტინე — ემიგრანტი, დიპლომატი, მწერალი  \n* ანდღულაძე, აკაკი — პოლიტიკური მოღვაწე, მენშევიკი\n* ანდღულაძე, გიორგი — გენერალი\n* ანდღულაძე, დავით — მომღერალი\n* ანდღულაძე, ვასილ — თერაპევტი\n* ანდღულაძე, ნოდარ — მომღერალი\n* ანთაძე, დოდო — რეჟისორი, თეატრალური მოღვაწე\n* ანთაძე, ვლადიმერ — მიკრობიოლოგი\n* ანთელავა, ირაკლი — ისტორიკოსი\n* ანთელავა, ნიკოლოზ — მეცნიერი, ქირურგი\n* ანტონ I — საეკლესიო და საზოგადო მოღვაწე\n* ანტონ II — აღმოსავლეთ საქართველოს კათალიკოს-პატრიარქი\n* ანტონ გენათელი — გელათის მთავარეპისკოპოსი\n* ანტონ გნოლისთავისძე — პოლიტიკური და საეკლესიო მოღვაწე\n* ანტონოვი, ზურაბ — დრამატურგი\n* ანტონ ქუთათელი — საეკლესიო და სახელმწიფო მოღვაწე\n* ანტონ ცაგარელ-ჭყონდიდელი — საეკლესიო მოღვაწე\n* ანჩაბაძე, ზურაბ — ისტორიკოსი\n* ანჯაფარიძე, გიორგი — საზოგადო და პოლიტიკური მოღვაწე\n* ანჯაფარიძე, ვერიკო — მსახიობი\n* ანჯაფარიძე, ზურაბ — მომღერალი\n* ანჯაფარიძე, ლევან — თერაპევტი\n* ანჯაფარიძე, მიხეილ — სამხედრო მოღვაწე \n* ანჯაფარიძე, ოთარ — ვირუსოლოგი\n\n== არ ==\n* არაბული, გიორგი — პოეტი, რეჟისორი \n* არაბული, კობა — მწერალი, პუბლიცისტი\n* არაგვისპირელი, შიო — მწერალი\n* არადელი-იშხნელი, გიორგი — მსახიობი\n* არაყიშვილი, დიმიტრი — კომპოზიტორი\n* არდაზიანი, ლავრენტი — მწერალი\n* არეშიძე, ვახტანგ — მსახიობი\n* არეშიძე, ქრისტეფორე — ქიმიკოსი\n* არველაძე, პეტრე — რევოლიციური მოძრაობის მოღვაწე ამიერკავკასიაში\n* არველაძე, არჩილ — ფეხბურთელი \n* არველაძე, რევაზ — ფეხბურთელი \n* არველაძე, შოთა — ფეხბურთელი \n* ართმელაძე, დავით — გენერალი \n* არსენ I — საეკლესიო მოღვაწე და მწერალი\n* არსენ II — საეკლესიო მოღვაწე, მწერალი\n* არსენ ბერი — საეკლესიო მოღვაწე, მწერალი\n* არსენ ბულმაისიმისძე — საქართველოს კათოლოკოსი\n* არსენ თბილელი — ქართლ-კახეთის სამეფოს საეკლესიო მოღვაწე\n* არსენი (XII ს.) — კალიგრაფი\n* არსენი (XIV ს.) — მხატვარი\n* არსენ იყალთოელი — სასულიერო მოღვაწე, ფილოსოფოსი, მწერალი, ჰიმნოგრაფი\n* არსენიშვილი, ალექსანდრე — კრიტიკოსი და მთარგმნელი\n* არსენიშვილი, გია — პოლიტიკური მოღვაწე \n* არსენიშვილი, ზაირა — მწერალი, სცენარისტი\n* არსენიშვილი, დავით — ხელოვნებათმცოდნე \n* არსენიშვილი, კონსტანტინე — მეცნიერი, ჰიდროტექნიკოსი\n* არსენიძე, რაჟდენ — პოლიტიკური მოღვაწე, მენშევიკი, პუბლიცისტი\n* არსენ ჭყონდიდელ-მწიგნობართუხუცესი — საქართველოს სამეფოს ვაზირთუპირველესი\n* არსუკისძე — ხუროთმოძღვარი\n* არტემიძე, ევგენი — ტექსელის აჯანყების (1945 წ.) ერთ-ერთი ხელმძღვანელი\n* არფაქსად იოთამის ძე — XVI ს. ჯავახი ფეოდალი, ხერთვისის მფლობელი \n* არღუთაშვილი-მხარგრძელი (არღუთინსკი-დოლგორუკი), დავით — გენერალი\n* არღუთაშვილი-მხარგრძელი (არღუთინსკი-დოლგორუკი), მოსე -— გენერალი\n* არღუთაშვილი-მხარგრძელი (არღუთინსკი-დოლგორუკი), ნიკოლოზ — საზოგადო და პოლიტიკური მოღვაწე\n* არშბა, სოკრატ — ქირურგი, უროლოგი\n* არჩვაძე, თენგიზ — მსახიობი\n* არჩილ I — ქართლის მეფე V საუკინის 20-30 წლებში\n* არჩილ II — საქართველოს მეფე, პოეტი\n* არჩილ სტეფანოზის ძე — ქართლის ერისთავი VIII საუკუნეში\n* არჯევანიძე, გიორგი — სამხედრო მოღვაწე\n* არჯევნიშვილი, მარიამ — მომღერალი\n\n== ას ==\n* ასათიანი, ალექსანდრე — საზოგადო და პოლიტიკური მოღვაწე\n* ასათიანი, ანთეოს — ჰიგიენისტი\n* ასათიანი, გიორგი — დოკუმენტური კინოს რეჟისორი და ოპერატორი\n* ასათიანი, გრამიტონ — გინეკოლოგო\n* ასათიანი, გურამ — ლიტერატურათმცოდნე, კრიტიკოსი\n* ასათიანი, ვლადიმერ — სოციალისტური შრომის გმირი\n* ასათიანი, ვლადიმერ — ბიოქიმიკოსი\n* ასათიანი, თეიმურაზ — მოქანდაკე\n* ასათიანი, თინათინ — ფიზიკოსი\n* ასათიანი, კახი — ფეხბურთელი\n* ასათიანი, ლადო — პოეტი\n* ასათიანი, ლევან — ლიტერატურამცოდნე\n* ასათიანი, ლუკა — საზოგადო მოღვაწე\n* ასათიანი, მამია — მწერალი\n* ასათიანი, მიხეილ — მწერალი, პუბლიცისტი\n* ასათიანი, მიხეილ მიხეილის ძე — ფსიქიატრი და ფსიქოთერაპევტი\n* ასათიანი, სოსიპატრე — საზოგადო და პოლიტიკური მოღვაწე\n*  ასამი — კამბეჩოვანის მთავარი\n* ასიხმოვანი, პავლე - გენერალი\n* ასკურავა, ივანე — თეატრის მხატვარი\n* ასკურავა, შერმადინ — კომინისტური ორგანიზაციის მოღვაწე კავკასიაში\n* ასლამაზაშვილი, სურენ — საბჭოთა კავშირის გმირი\n* ასლანიკაშვილი, ალექსანდრე — გეოგრაფ-კარტოგრაფი\n* ასლანიშვილი, იოსებ — ექიმი-ენდოკრინოლოგი, მთამსვლელი და საზოგადო მოღვაწე\n* ასლანიშვილი, შალვა — მუსიკათმცოდნე\n* ასლანიშვილი, სოლომონ — პუბლიცისტი და საზოგადო მოღვაწე   \n* ასფაგური — ქართლის მეფე\n\n== აფ ==\n* აფაქიძე, ანდრია — არქეოლოგი, ისტორიკოსი\n* აფაქიძე, ვალენტინ — საბჭოთა სამხედრო მოღვაწე\n* აფაქიძე, თემურ — რუსეთის ავიაციის გენერალ-მაიორი \n* აფრიდონი — XII საუკუნის II ნახევარში საქართველოში პოლიტიკური მოღვაწე\n* აფსირტე — კოლხეთის მეფის აიეტის ვაჟი\n* აფშინაშვილი, გრიგოლ — ეთნოგრაფი, ფოლკლორისტი\n* აბხაზი, ალექსანდრე — ქართველი ემიგრანტი, კინოსტატისტიკოსი \n* აფხაზი, დავით — გენერალი\n* აფხაზი, ივანე — გენერალ-მაიორი\n* აფხაზი, კონსტანტინე — სამხედრო და პოლიტიკური მოღვაწე, ილია ჭავჭავაძის დისწული\n* აფხაზი, ალექსანდრე (კოხტა) — პუბლიცისტი, ი. ჭავჭავაძის სიყრმის მეგობარი და მის შესახებ მოგონებების ავტორი \n* აფხაზი, ნიკოლოზ — კანადაში მოღვაწე იურისტი და მებაღე-დეკორატორი\n* აფხაზი, ნიკოლოზ — მდივანბეგი, მხატვარი \n* აფხაიძე, ემანუელ — მსახიობი\n* აფხაიძე, შალვა — პოეტი და ლიტერატურათმცოდნე\n\n== აღ ==\n* აღაპიშვილი, პეტრე — რუსეთის არმიის გენერალ-მაიორი\n* აღბუღა I — სამცხის ათაბაგი\n* აღბუღა II — სამცხის ათაბაგი\n* აღლაძე, ილია\n* აღლაძე, ლეონიდე — სამხედრო მოღვაწე\n* აღნიაშვილი, ვლადიმერ — საზოგადო მოღვაწე\n* აღნიაშვილი, ლევან — რევოლუციური მოძრაობის მოღვაწე საქართველოსა და ამიერკავკასიაში\n* აღნიაშვილი, პეტრე — რევოლუციური მოძრაობის მოღვაწე საქართველოსა და ამიერკავკასიაში\n* აღსაბაძე, შოთა — რეჟისორი\n* აღსართან I — კახეთ-ჰერეთის მეფე\n* აღსართან II — კახეთ-ჰერეთის მეფე\n\n== აშ ==\n* აშოტ I დიდი — ტაო-კლარჯეთის ბაგრატიონთა დინასტიის მამამთავარი\n* აშოტ კეკელა — ბაგრატიონთა კლარჯეთის შტოს შთამომავალი\n* აშოტ კუხი — ერისთავთერისთავი\n\n== აწ ==\n* აწყურელი, დავით — მსახიობი\n\n== ახ ==\n* ახალციხელი, ივანე — საქართველოს სახელმწიფო და სამხედრო მოღვაწე\n* ახალციხელი, ფარადავლა — ახალციხელთა ფეოდალთა საგვარეულოს წარმომადგენელი\n* ახალციხელი, შალვა — საქართველოს სახელმწიფო და სამხედრო მოღვაწე\n* ახვლედიანი, არდევან — მეან-გინეკოლოგი\n* ახვლედიანი, გიორგი — ენათმეცნიერი\n* ახვლედიანი, დარია — მწერალი \n* ახვლედიანი, ელენე — ფერმწერი, გრაფიკოსი, თეატრისა და კინოს მხატვარი\n* ახვლედიანი, იასონ — გენერალ-მაიორი\n* ახვლედიანი, ლევან — სპორტის მოღვაწე, მთამსვლელი\n* ახმეტელაშვილი, სიმონ — პოლიტიკური მოღვაწე\n* ახმეტელი, ალექსანდრე — რეჟისორი\n* ახმეტელი, ვლადიმერ — საზოგადო და პოლიტიკური მოღვაწე\n* ახმეტელი, მიხეილ — ეკონომისტი და საზოგადო მოღვაწე\n* ახმეტელი, სტეფანე — სამხედრო მოღვაწე\n* ახნაზაროვი, არტემ — მწერალი, ჟურნალისტი, მთარგმნელი, საზოგადო მოღვაწე\n* ახუაშვილი, იაკობ — ისტორიკოსი, ეთნოგრაფი\n\n== აჰ ==\n* აჰმედ-ფაშა, ხიმშიაშვილი — აჭარის სანჯაყ-ბეგთა შთამომავალი\n* აჰმედ-ფაშა, ჯაყელი — ახალციხის ფაშა 1745—1758\n\nკატეგორია:ქართველები", "url": "https://ka.wikipedia.org/wiki/ცნობილი_ქართველები:_ა", "length": 18636}
{"id": "1947", "title": "ცნობილი ქართველები: ბ", "text": "== ბა ==\n* ბაადურ (ბაინდურ) არაგვის ერისთავი — ერისთავი\n* ბაადურ ჯაყელი — ყვარყვარე II ჯაყელის მესამე ვაჟიშვილი\n* ბააზოვი, გერცელ — ქართველი ებრაელი მწერალი\n* ბააზოვი, დავით — ქართველი ებრაელი საზოგადო მოღვაწე\n* ბაბადიშ-ბაგრატიონი, ლეილა — პოეტი\n* ბაბალაშვილი, ივანე — საბჭოთა გენერალ-მაიორი\n* ბაბილა — საქართველოს კათოლიკოსი\n* ბაკურაძე, თემურ — კომპოზიტორი \n* ბაბილოძე, გიორგი — სპორტსმენი-ტანმოვარჯიშე\n* ბაბილოძე, გრიგოლ — პედაგოგი, საზოგადო მოღვაწე.\n* ბაბილუა, ვლადიმერ — ხალხური სიმღერების შემსრულებელი და ლოტბარი.\n* ბაბლიძე, ეკატერინე — მხატვარ-კერამიკოსი.\n* ბაბლიძე, თინათინ — მსახიობი\n* ბაბლუანი, გელა — კინორეჟისორი\n* ბაბლუანი, თეიმურაზ — კინორეჟისორი, მსახიობი.\n* ბაბუნაშვილი, ელენე — ენათმეცნიერი.\n* ბაბუხადია, ვასილ — ქირურგ-უროლოგი\n* ბაგრატ I კურაპალატი — ტაო-კლარჯეთის მთავარი\n* ბაგრატ I — „აფხაზთა სამეფოს“ მეფე\n* ბაგრატ I, ადარნასე II-ის ძე — ქართველთა მეფე\n* ბაგრატ I ერისთავი — იმერეთის ტახტის პრეტენდენტი\n* ბაგრატ II  — აფხაზთა სამეფოს მეფე\n* ბაგრატ II რეგვენი — ქართველთა მეფე\n* ბაგრატ III — გაერთიანებული საქართველოს პირველი მეფე\n* ბაგრატ III, ალექსანდრე II-ის ძე — იმერეთის მეფე\n* ბაგრატ IV — საქართველოს მეფე\n* ბაგრატ IV, ალექსანდრე III-ის ძე — იმერეთის მეფე\n* ბაგრატ V — საქართველოს მეფე\n* ბაგრატ VI — იმერეთის მეფე\n* ბაგრატ VII — ქართლის ხანი\n* ბაგრატ ბატონიშვილი — ქართლ-კახეთის უკანასკნელი მეფის გიორგი XII-ის ძე\n* ბაგრატ ერისთავთერისთავი — მწიგნობარი\n* ბაგრატიონი, ალექსანდრე (არჩილ II-ის ძე) — რუსეთის არმიის პირველი გენერალ-ფელდციხმაისტერი\n* ბაგრატიონი, ალექსანდრე (ერეკლე II-ის ძე) — ეროვნულ-განმათავისუფლებელი მოძრაობის ლიდერი 1800—1830-იან წლებში\n* ბაგრატიონი, ატატო — იმერეთის მეფის დავით II-ის ასული\n* ბაგრატიონი, ბაქარ\n* ბაგრატიონი, გიორგი\n* ბაგრატიონი, გრიგოლ — ქართველი მწერალი, მწიგნობარი\n* ბაგრატიონი, დავით\n* ბაგრატიონი, დიმიტრი გიორგის ძე — პოეტი\n* ბაგრატიონი, დიმიტრი — გენერალ-მაიორი\n* ბაგრატიონი, დომენტი\n* ბაგრატიონი, ედიშერ — არქიტექტორი.\n* ბაგრატიონი, თეიმურაზ\n* ბაგრატიონი, თეკლე\n* ბაგრატიონი, იოანე\n* ბაგრატიონი, იოთამ  — რუსეთის არმიის გენერალ-პორუჩიკი\n* ბაგრატიონი, ირაკლი გიორგის ძე — ბაგრატიონთა მუხრანბატონების შტოს შთამომავალი.\n* ბაგრატიონი, ირაკლი — ქორეოგრაფი\n* ბაგრატიონი, კირილე — რუსეთის არმიის გენერალ-მაიორი\n* ბაგრატიონი, კონსტანტინე — ბაგრატიონთა მუხრანბატონების შტოს შთამომავალი.\n* ბაგრატიონი, ლეონიდა — ბაგრატიონთა მუხრანბატონების შტოს შთამომავალი.\n* ბაგრატიონი, ლევან ბაქარის ძე\n* ბაგრატიონი, ლევან \n* ბაგრატიონი, მირიან\n* ბაგრატიონი, ნიკო — ინგლისელებისა და ბურების ომის (1899—1902) აქტიური მონაწილე.\n* ბაგრატიონი, პეტრე ივანეს ძე — თავადი, რუსეთის არმიის ინფანტერიის გენერალი\n* ბაგრატიონი, პეტრე — მეცნიერი და ინჟინერი, რუსეთის არმიის გენერალ-ლეიტენანტი\n* ბაგრატიონი, რომან — რუსეთის არმიის გენერალ-მაიორი\n* ბაგრატიონი, ქეთევან — ბაგრატიონთა მუხრანბატონების შტოს შთამომავალი\n* ბაგრატიონ-იმერეტინსკი, ალექსანდრე — რუსეთის არმიის გენერალ-ადიუტანტი\n* ბაგრატიონ-იმერეტინსკი, დიმიტრი — რუსეთის არმიის გენერალი.\n* ბაგრატიონ-მუხრანელი, ალექსანდრე — რუსეთის იმპერიის მოხელე, არქეოლოგი\n* ბაგრატიონ-მუხრანელი, ალექსანდრე — რუსეთის არმიის გენერალ-ლეიტენანტი\n* ბაგრატიონ-მუხრანელი, გიორგი (ხორხე) — საქართველო სამეფო ტახტის პრეტენდენტი, სპორტსმენი  \n* ბაგრატიონ-მუხრანელი, გრიგოლ — რუსეთის არმიის გენერალ-მაიორი\n* ბაგრატიონ-მუხრანელი, დავით — საქართველო სამეფო ტახტის პრეტენდენტი\n* ბაგრატიონ-მუხრანელი, თეიმურაზ — საზოგადო მოღვაწე (აშშ)\n* ბაგრატიონ-მუხრანელი, კონსტანტინე — კაპიტანი, რუსეთის მეფის ნიკოლოზ II-ის ადიუტანტი \n* ბაგრატიონ-მუხრანელი, კონსტანტინე — რუსეთის არმიის პოლკოვნიკი, ტფილისის გუბერნიის თავადაზნაურობის მარშალი\n* ბაგრატიონ-მუხრანელი, ლეონიდა — რუსეთის საიმპერატორო სახლის წევრი\n* ბაგრატიონ-მუხრანელი, ოთარ — არქიტექტორი\n* ბაგრატიონ-მუხრანელი, სიმონ — 1924 წ. აჯანყების მონაწილე\n* ბაგრატიონი-მუხრანსკი, გიორგი\n* ბაგრატიონი-მუხრანსკი, ივანე\n* ბაგრატიშვილი, გივი — ქიმიკოსი.\n* ბაგრატ მუხრანბატონი — ქართლის სამეფოს პოლიტიკური მოღვაწე\n* ბაგრატ-ხანი\n* ბადრიაშვილი, ნიკოლოზ — ისტორიკოსი\n* ბადრიშვილი, გივი — აგრონომი\n* ბადრიშვილი, გიორგი — აგრონომ-მემცენარე\n* ბადრიძე, გიორგი დავითის ძე — ჟურნალისტი, კინოდრამატურგი.\n* ბადრიძე, გიორგი — ექიმი-პედიატრი და საზოგადო მოღვაწე\n* ბადრიძე, დავით — მომღერალი და პედაგოგი-ვოკალისტი\n* ბათიაშვილი, გიორგი — არქიტექტორი.\n* ბათიაშვილი, გურამ — დრამატურგი.\n* ბათიაშვილი, დიმიტრი — კინორეჟისორი.\n* ბათიაშვილი, თამაზ — მევიოლინე და პედაგოგი.\n* ბათიაშვილი, ირაკლი — ქართველი აგრონომი\n* ბათიაშვილი, ირაკლი — ქართველი პოლიტიკოსი\n* ბათიაშვილი, ოთარ — ფთიზიატრი.\n* ბაიაძე, ვასილ — ქართველი კრიტიკოსი.\n* ბაინდურაშვილი, აკაკი — ქართველი ფსიქოლოგი\n* ბაირამაშვილი, რევაზ — ქართველი არქიტექტორი.\n* ბაკურ I — ქართლის მეფე\n* ბაკურ II — ქართლის მეფე\n* ბაკურ III — ქართლის მეფე\n* ბაკურ IV — ქართლის მეფე\n* ბაკურ V — ქართლის მეფე\n* ბაკურაძე, ალექსანდრე — ფიზიოლოგი\n* ბაკურაძე, კარლო — მხატვარ-რესტავრატორი\n* ბაკურაძე, ოთარ — ფილოსოფოსი.\n*  ბაკური — ლაზთა მეფე\n* ბაკურია, მურთაზ — ფილოსოფოსი.\n* ბაკურიანი (XI ს.), — ტაოს ერისთავთერისთავი\n* ბაკურიძე, ავთანდილ — ფერმწერი\n* ბალავაძე, ბენედიქტე — გეოფიზიკოს-გრავიმეტრისტი\n* ბალავაძე, ვახტანგ — სპორტსმენი\n* ბალანჩივაძე, ანდრია — კომპოზიტორი\n* ბალანჩივაძე, ვასილ — მსახიობი\n* ბალანჩივაძე, მელიტონ — კომპოზიტორი და საზოგადო მოღვაწე\n* ბალანჩივაძე, რევაზ — ფილოსოფოსი\n* ბალანჩივაძე, ჯარჯი — პიანისტი, მხატვარი \n* ბალანჩინი, ჯორჯ — თანამედროვე ამერიკული ბალეტის ერთ-ერთი ფუძემდებელი\n* ბალაძე, დურსუნ — მათემატიკოსი\n* ბანძელაძე, ალექსანდრე — ფერმწერი და გრაფიკოსი\n* ბარათაშვილი, ბარათა — ქართლის სამეფოს პოლიტიკური მოღვაწე\n* ბარათაშვილი, ბიძინა — ადვოკატი და საზოგადო მოღვაწე\n* ბარათაშვილი, გიორგი — მწერალი, მთარგმნელი, კრიტიკოსი\n* ბარათაშვილი, ვახტანგ — მეზღვაური, მწერალი\n* ბარათაშვილი, ზურაბ — ქართლის სამეფოს პოლიტიკური მოღვაწე\n* ბარათაშვილი, თომა — პოეტი\n* ბარათაშვილი, იესე — მწერალი\n* ბარათაშვილი, იოსებ — ადვოკატი და საზოგადო მოღვაწე\n* ბარათაშვილი, მამუკა — პოეტი\n* ბარათაშვილი, მარიკა — პოეტი\n* ბარათაშვილი, მიხეილ — ისტორიკოსი\n* ბარათაშვილი, ნიკოლოზ — პოეტი\n* ბარათაშვილი, პეტრე - სამხედრო მოღვაწე\n* ბარათაშვილი, საჩინო — ქართლის სამეფოს პოლიტიკური მოღვაწე\n* ბარათაშვილი, სიმონ - სამხედრო მოღვაწე\n* ბარათაშვილი, სულხან — ისტორიკოსი\n* ბარათაშვილი, ქაიხოსრო — ქართლის სამეფოს პოლიტიკური მოღვაწე\n* ბარათაშვილი, შადიმან — ქართლის სამეფოს პოლიტიკური მოღვაწე\n* ბარათაშვილ-ორბელიშვილი, ბესარიონ\n* ბარათაშვილ-ორბელიშვილი, ყაფლან — ბარათაშვილთა ერთი შტოს — ორბელიშვილთა წარმომადგენელი\n* ბარათოვი, ნიკოლოზ - რუსეთის არმიის გენერალი\n* ბარამი — საქართველოს პოლიტიკური მოღვაწე\n* ბარამიძე, ალექსანდრე — ლიტერატურათმცოდნე\n* ბარამიძე, გიორგი — თანამედროვე პოლიტიკური მოღვაწე\n* ბარამიძე, კონსტანტინე — მეცნიერი ელექტრომექანიკისა და საქარმოთა ავტომატიზაციის დარგში\n* ბარდაველიძე, ბეჟან — ფილოლოგი\n* ბარდაველიძე, ვერა — ეთნოგრაფი\n* ბარდაველიძე, ჯონდო — ლიტერატურათმცოდნე, ფოლკლორისტი\n* ბარდანაშვილი, იოსებ — კომპოზიტორი\n* ბარკალაია, ბენედიქტე — ათონის მთის ბერ-მონაზონი, პუბლიცისტი \n* ბარნაბა თბილელი — XVI ს. თბილელი მთავარეპისკოპოსი, მწიგნობარი\n* ბარნაბიშვილი, გიორგი — ვიოლონჩელისტი და პედაგოგი\n* ბარნოვი, ვასილ — მწერალი\n* ბასილაია, ალექსანდრე — კომპოზიტორი \n* ბასილი (XI ს.) — ქართველი კალიგრაფი\n* ბასილი (XIV ს.) — საქართველოს კათოლიკოს-პატრიარქი\n* ბასილი (XVI ს.) — აღმოსავლეთ საქართველოს კათოლიკოს-პატრიარქი\n* ბასილი ბაგრატის ძე — მწერალი\n* ბასილი ეზოსმოძღვარი — პოლიტიკური მოღვაწე\n* ბასილი ვაჩეს ძე — მწერალი და საეკლესიო მოღვაწე, კათოლიკოსი\n* ბასილი ზარზმელი — მწერალი და საეკლესიო მოღვაწე\n* ბასილი საბაწმინდელი — მწერალი, ჰიმნოგრაფი\n* ბასილი უჯარმელ-ჭყონდიდელი — საქართველოს სამეფოს მწიგნობართუხუცესი\n* ბასილი ხანძთელი — საეკლესიო მოღვაწე, ჰიმნოგრაფი\n* ბაქარი — სახელმწიფო და საზოგადო მოღვაწე, ქართლის ფაქტობრივი მეფე\n* ბაქრაძე, აკაკი ვიქტორის ძე — კრიტიკოსი, ხელოვნებათმცოდნე\n* ბაქრაძე, აკაკი — მეან-გინეკოლოგი\n* ბაქრაძე, ალექსანდრე — არქიტექტორი\n* ბაქრაძე, გიორგი კონსტანტინეს ძე — მეცნიერ-ეკონომისტი\n* ბაქრაძე, გიორგი — მკვლევარი-ბიბლიოგრაფი და საზოგადო მოღვაწე\n* ბაქრაძე, დავით — საბჭოთა კავშირის გმირი\n* ბაქრაძე, დავით — პოლიტიკური მოღვაწე\n* ბაქრაძე, დიმიტრი — ისტორიკოსი, არქეოლოგი და ეთნოგრაფი\n* ბაქრაძე, ვალერიან — რევოლუციური მოძრაობის მოღვაწე ამიერკავკასიაში\n* ბაქრაძე, ვიქტორ — რევოლუციური მოძრაობის მოღვაწე ამიერკავკასიაში\n* ბაქრაძე, ზაქარია — სამხედრო მოღვაწე\n* ბაქრაძე, თამარ — მსახიობი\n* ბაქრაძე, ივანე — მეცნიერი მანქანათმშენებლობის დარგში\n* ბაქრაძე, იოსებ — პოეტი, პუბლიცისტი, მთარგმნელი\n* ბაქრაძე, კონსტანტინე — ფილოსოფოსი\n* ბაქრაძე-დედაბრიშვილი, მარიამ — ექიმი\n* ბაღაშვილი, სპარტაკ — კინომსახიობი\n* ბაღდავაძე, დავით — მოწინავე მშენებელი\n* ბაღდავაძე, ეკატერინე — ფერმწერი\n* ბაღსარაშვილი, ქაიხოსრო — ანანურის დიდი ტაძრის მშენებლობის ხელმძღვანელი\n* ბაჩანა — პოეტი\n* ბაძაღუა, თამაზ — დრამატურგი, პოეტი \n* ბახტაძე, გიორგი — საბჭოთა კავშირის გმირი\n* ბახტაძე, ვალერიან — ეკონომისტი\n* ბახტაძე, ვალერიან (ვალია) — რევოლუციური მოძრაობის მოღვაწე საქართველოში\n* ბახტაძე, ილია — პუბლიცისტი, ჟურნალისტი, მთარგმნელი\n* ბახტაძე, ქსენია — სელექციონერი\n* ბახუტაშვილ-შულგინა, ოლღა — მომღერალი\n\n== ბე ==\n* ბებუთოვი, დავით — გენერალ-ლეიტენანტი\n* ბებუთოვი, ვასილ — ინფანტერიის გენერალი\n* ბებურიშვილი, მიხეილ — რევოლუციური მოძრაობის მოღვაწე ამიერკავკასიაში\n* ბებურიშვილი, პაპა — ერეკლე II-ის თანამებრძოლი\n* ბეგალიშვილი, ალექსანდრე — მუსიკოს-შემსრულებელი\n* ბეგაშვილი, შორენა — მსახიობი, ტელეწამყვანი.\n* ბეგთაბეგაშვილი, ალექსანდრე — რუსეთის არმიის გენერალ-მაიორი\n* ბეგთაბეგაშვილი, სოლომონ — რუსეთის არმიის გენერალ-მაიორი\n* ბეგიაშვილი, თედორე — ფილოლოგი და პედაგოგი\n* ბედისმწერლიშვილები — კალიგრაფები\n* ბელაქნელი, ნიკოლოზ — მომღერალი\n* ბელეცკაია, ვერა — გრაფიკოსი\n* ბელიაშვილი, აკაკი — მწერალი\n* ბენაშვილი, ანდრია მიხეილის ძე — ასტრონომ-გეოდეზისტი, რუსეთის არმიის გენერალ-ლეიტენანტი\n* ბენაშვილი, ანდრია — პედაგოგი, გრამატიკოსი, მუსიკათმცოდნე\n* ბენაშვილი, დიმიტრი — კრიტიკოსი, ლიტერატურათმცოდნე\n* ბენდელიანი, ჭიჭიკო — საბჭოთა კავშირის გმირი\n* ბენდუქიძე, კახა — თანამედროვე პოლიტიკური მოღვაწე და ბიზნესმენი\n* ბეჟან I დადიანი ოდიშის მთავარი\n* ბეჟან-ხანი — კახეთის გამგებელი\n* ბერაძე, პანტელეიმონ — ფილოლოგი, ანტიკური ლიტერატურის მკვლევარი\n* ბერაძე, ივა — მედიცინის მეცნიერებათა დოქტორი, პროფესორი\n* ბერეკაშვილები — ქართველი მშენებელი ოსტატები\n* ბერეკაშვილი, აკაკი — ბოლშევიკური რევოლუციისა და რუსეთის სამოქალაქო ომის მონაწილე\n* ბერელაშვილი, გაიოზ — სპორტის მოღვაწე, ტანმოვარჯიშე\n* ბერეჟიანი, სიმონ — ქართული პოლიტიკური ემიგრაციის თვალსაჩინო მოღვაწე, პოეტი და პუბლიცისტი\n* ბერია, ლავრენტი — პოლიტიკური და სამხედრო მოღვაწე\n* ბერია, ნიკოლოზ — საბჭოთა კავშირის გმირი\n* ბერიაშვილი, ზარბეგ — სპორტსმენი\n* ბერიევი, გიორგი — ავიაკონსტრუქტორი\n* ბერიკაშვილი, გივი — მსახიობი \n* ბერიტაშვილი, ივანე — ფიზიოლოგი\n* ბერიშვილი, ზაქარია — რეჟისორი და მსახიობი\n* ბერიძე, ალექსანდრე — ფერმწერი და გრაფიკოსი\n* ბერიძე, ბენიამინ — რევოლუციური მოძრაობის მოღვაწე საქართველოში\n* ბერიძე, ბორის — სამხედრო მფრინავი\n* ბერიძე, გიორგი — მეცნიერი მეღვინეობის დარგში\n* ბერიძე, ვახტანგ — მეცნიერი, ხელოვნების ისტორიკოსი\n* ბერიძე, ვუკოლ — ენათმეცნიერი, რუსთველოლოგი\n* ბერი ხორნაბუჯელი — კამბეჩოვნის ერისთავი XIII საუკუნის 40-50-იან წლებში\n* ბეროშვილი, ვლადიმერ — საბჭოთა კავშირის გმირი\n* ბერუაშვილი, გიორგი — საბჭოთა კავშირის გმირი\n* ბერულავა, ალექსანდრე — ჟურნალისტი\n* ბერულავა, ხუტა — პოეტი\n* ბერძენიშვილი, გრიგოლ — დრამატურგი\n* ბერძენიშვილი, დავით — პოლიტიკოსი\n* ბერძენიშვილი, ელგუჯა — ფერმწერი და გრაფიკოსი\n* ბერძენიშვილი, ლევან — ფილოლოგი, პოლიტიკოსი\n* ბერძენიშვილი, მერაბ — მოქანდაკე, ფერმწერი და გრაფიკოსი\n* ბერძენიშვილი, ნამეტია — საზოგადო მოღვაწე\n* ბერძენიშვილი, ნიკოლოზ — ისტორიკოსი\n* ბერძნიშვილი, მაქსიმე — ისტორიკოსი\n* ბერძნიშვილი, ნიკოლოზ — ისტორიკოსი, ეთნოგრაფი და კრიტიკოსი\n* ბესარიონი (ბარათაშვილ-ორბელიშვილი) — აღმოსავლეთ საქართველოს კათოლიკოს-პატრიარქი და სასულიერო მწერალი\n* ბესარიონი — დასავლეთ საქართველოს კათოლიკოს-პატრიარქი\n* ბესიკი — პოეტი და პოლიტიკური მოღვაწე\n* ბექა I — სამცხის მმართველი\n* ბექა II — სამცხის გამგებელი\n* ბექა III — სამცხის ათაბაგი\n* ბექაია, მელქისედეკ — ქიმიკოსი\n* ბექა ოპიზარი — ოქრომქანდაკებელი\n* ბექაური, ვლადიმერ — გამომგონებელი, რევოლუციონერი\n* ბეშქენ ოპიზარი — ოქრომჭედელი\n* ბეროშვილი, ალექსანდერ — სპორტსმენი, მოკრივე\n\n== ბზ ==\n* ბზვანელი, გურამ — კომპოზიტორი\n* ბზვანელი, ლადო — ჟურნალისტი, პედაგოგი\n\n== ბი ==\n* ბიბილაშვილი, ალექსანდრე — საბჭოთა კავშირის გმირი\n* ბიბილაშვილი, ნოდარ — გეოფიზიკოსი\n* ბიბილური, სერგეი - რუსეთის არმიის გენერალ-ადიუტანტი\n* ბიბინეიშვილი, ბართლომე — რევოლუციური მოძრაობის მოღვაწე საქართველოში\n* ბითაძე, მიხეილ — მშენებელი ინჟინერი\n* ბილანიშვილი, გიორგი — საბჭოთა კავსირის გმირი\n* ბილანიშვილი, ზაქარია — საზოგადო მოღვაწე, პუბლიცისტი, ფოლკლორისტი\n* ბილანიშვილი, მიხეილ — მხატვარი\n* ბიწაძე, ანდრია — მათემატიკოსი\n* ბიწაძე, ბადრი — სამხედრო მოხელე \n* ბიწაძე, გიორგი — ფიზიკოსი\n* ბიწაძე, ივანე — ბულგარეთში მოღვაწე მეცნიერი-ქართველოლოგი\n* ბიწაძე, მურად — მათემატიკოსი\n* ბიწაძე, შალვა — ფილოსოფოსი\n\n== ბლ ==\n* ბლიაძე, ოთარ — მშენებელი, წარმოების ნოვატორი\n* ბლუაშვილი, ნიკოლოზ — სამხედრო მოღვაწე\n\n== ბო ==\n* ბობოხიძე, იაკობ — კომპოზიტორი \n* ბოგვერაძე, გრიგოლ — მოწინავე რკინიგზელი\n* ბოკერია, გიორგი (გიგა) — თანამედროვე პოლიტიკური მოღვაწე\n* ბოკერია, ლეონიდე — ქირურგი\n* ბოკერია, მარიამ — პედიატრი\n* ბოკუჩავა, მიხეილ — ბიოქომიკოსი\n* ბოლქვაძე, აბესა — გურიის აჯანყების ერთ-ერთი ხელმძღვანელი\n* ბოლქვაძე, ზაურ — პოეტი\n* ბოლქვაძე, თამარ — კინომსახიობი\n* ბოლქვაძე, თინათინ — მსახიობი\n* ბოლქვაძე, ივანე — რევოლუციური მოძრაობის მოღვაწე ამიერკავკასიაში\n* ბოლქვაძე, იოთამ — გურიის აჯანყების აქტიური მონაწილე\n* ბოლქვაძე, ლევან — მწერალი, ფილოლოგი \n* ბოსლეველი, ესტატე — პუბლიცისტი, კრიტიკოსი.\n* ბოცვაძე, ლუარსაბ — პედაგოგი და საზოგადო მოღვაწე\n* ბოჭორიშვილი, ანგია — ფსიქოლოგი და ფილოსოფოსი\n* ბოჭორიშვილი, გიორგი — ქირურგი\n* ბოჭორიშვილი, ლუბა — ეთნოგრაფი\n* ბოჭორიძე, ბაბე — რევოლუციური მოძრაობის მოღვაწე საქართველოში\n* ბოჭორიძე, გიორგი — ისტორიკოსი\n* ბოჭორიძე, მარიამ — რევოლუციური მოძრაობის მოღვაწე საქართველოში\n* ბოჭორიძე, მიხეილ — რევოლუციური მოძრაობის მოღვაწე ამიერკავკასიაში\n\n== ბრ ==\n* ბრეგაძე, ოთარ — კარდიოლოგი \n* ბრეგაძე, ალექსანდრე — ფიზიოლოგი\n* ბრეგვაძე,  ბაჩანა — მთარგმნელი, ლიტერატურათმცოდნე\n* ბრეგვაძე, ბორის — მსახიობი\n* ბრეგვაძე, ნანი — საესტრადო მომღერალი\n\n== ბუ ==\n* ბუაჩიძე, ბენიტო — კრიტიკოსი, ლიტერატურათმცოდნე\n* ბუაჩიძე, გრიგოლ — საბჭოთა კავშირის გმირი\n* ბუაჩიძე, თედორე — სამხედრო მოღვაწე\n* ბუაჩიძე, თენგიზ — ლიტერატურათმცოდნე, მწერალი\n* ბუაჩიძე, იოსებ — გეოლოგი და ჰიდროგეოლოგი\n* ბუაჩიძე, კიტა — დრამატურგი\n* ბუაჩიძე, პეტრე — დერმატოლოგ-ვენეროლოგი\n* ბუაჩიძე, სამუელ — რუსეთის რევოლუციური მოძრაობის მოღვაწე\n* ბუაჩიძე, სოფიო — ქირურგი\n* ბუაძე, სევერიან — ფიზიოლოგი\n* ბუთხუზი, ლევან — ბიოლოგი\n* ბუკია, აკაკი — საბჭოთა კავშირის გმირი\n* ბუკია, ალექსანდრე — კომპოზიტორი\n* ბულეიშვილი, დავით — გეოლოგი\n* ბურბუთაშვილი, თინათინ — მსახიობი\n* ბურდული, ლადო — მუსიკოსი და მსახიობი\n* ბურჭულაძე, ერმილე — ისტორიკოსი\n* ბურჭულაძე, ზაზა — მწერალი \n* ბურჭულაძე, ნემო — პოლიტიკური მოღვაწე \n* ბურჭულაძე, პაატა — ოპერის მომღერალი (ბანი) \n* ბურჯანაძე, ემირ — გრაფიკოსი, მხატვარ-მონუმენტალისტი\n* ბურჯანაძე, ნინო — პოლიტიკური მოღვაწე\n* ბუღაძე, გია — მხატვარი\n* ბუღაძე, ლაშა — მწერალი\n* ბუჭყიაშვილი, ალექსანდრე — რუსეთის არმიის არტილერიის გენერალ-ლეიტენანტი\n* ბუჭყიაშვილი, დიმიტრი — რუსეთის არმიის გენერალ-ლეიტენანტი\n* ბუჭყიაშვილი, ვახტანგ — რუსეთის არმიის გენერალ-მაიორი\n* ბუხნიკაშვილი, ალექსანდრე — გეოლოგი და გეოფიზიკოსი\n* ბუხნიკაშვილი, გრიგოლ — თეატრმცოდნე და თეატრალური მოღვაწე\n\nკატეგორია:ქართველები", "url": "https://ka.wikipedia.org/wiki/ცნობილი_ქართველები:_ბ", "length": 14947}
{"id": "1955", "title": "აბაშა", "text": "'''აბაშა'''<ref></ref><ref></ref> — ქალაქი საქართველოში, აბაშის მუნიციპალიტეტის ადმინისტრაციული ცენტრი. მდებარეობს მდინარეებს აბაშასა და ნოღელას შორის, ზღვის დონიდან 23 მ სიმაღლეზე. ქალაქ თბილისიდან მდებარეობს დაახლოებით 258 კმ-ში. ქალაქად გამოცხადდა 1964 წელს. ქალაქში არის რკინიგზის სადგური, სამრეწველო საწარმოები, ჯანდაცვის, განათლებისა და კულტურის დაწესებულებები. აბაშაში არის ჭყონდიდის ეპარქიის რეზიდენცია.\n\n==სახელწოდება==\nსიტყვა აბაშა არაბულიდან მომდინარეობს, ლეგენდის თანახმად არაბებს მდინარის გადალახვა სურდათ, მაგრამ ის ადიდებულა და ერთმანეთს უყვიროდნენ „აბა - შა“, ე. ი. უკან დავიხიოთო. „ქართლის ცხოვრებაში“ მემატიანე ჯუანშერის ცნობის მიხედვით VIII საუკუნეში მურვან ყრუს ლაშქარში მყოფი 23 000 ეთიოპიური წარმოშობის აბისინიელი (აბაშელი, აბისინია—აბაშეთი) ქვეითი ერთმა ადიდებულმა მდინარემ დაახრჩო, ხოლო მეორე მდინარემ კი წაიღო 35 000 ცხენი. ამის გამო ერთ მდინარეს აბაშა, მეორეს კი ცხენისწყალი ეწოდა.\n\n==ისტორია==\nსოფლები აბაშა, კვათანა და საკაჭარავო XIX საუკუნის დასაწყისში შედიოდა საჭილაოს სამოურავოში. ტერიტორიის ჩამოყალიბება ურბანულ ცენტრად დაკავშირებულია 1870 წელს თბილისი-ფოთის რკინიგზის გაყვანასთან, როდესაც გაიხსნა რკინიგზის სადგური აბაშა. რკინიგზის სადგურის მიმდებარე ტერიტორიას ეწოდა ახალი აბაშა და მან მოიცვა ყოფილი სოფლები აბაშა, კვათანა, კაპანა, ნოღოხაში და საკაჭარავო. 1923 წლიდან მიენიჭა დაბის სტატუსი. 1930 წლიდან გახდა რაიონის ცენტრი. 1938 წელს ჯერ კიდევ ცალკე სოფლად იხსენიებოდა ნოღოხაში. 1963 წლიდან აბაშას მიენიჭა ქალაქის სტატუსი.\n\n==დემოგრაფია==\n2014 წლის აღწერის მონაცემებით ქალაქში ცხოვრობს 4941 ადამიანი.\n\n\n\n==ცნობილი ადამიანები==\n\nაბაშაში დაიბადნენ:\n* რადიშ თორდია — ფერმწერი;\n* კონსტანტინე გამსახურდია ― მწერალი;\n* ნიკოლოზ იოსელიანი ― ზოოტექნიკოსი;\n* კონსტანტინე კაპანელი ― მწერალი;\n* მიტროფანე კორძახია — გეოგრაფი;\n* მიხეილ მოსტკოვი — ჰიდროტექნიკოსი;\n* ზვიად ნადარეიშვილი — პოლიტიკოსი, უზენაესი საბჭოს წევრი;\n* გიორგი ქვილითაია — ფეხბურთელი;\n* ტერენტი ჭანტურია ― მოქანდაკე.\n\n==ლიტერატურა==\n\n\n\n== სქოლიო ==\n\n\n\n\n\n\n\nკატეგორია:სამეგრელო-ზემო სვანეთის მხარის ქალაქები\nკატეგორია:აბაშის მუნიციპალიტეტის დასახლებული პუნქტები", "url": "https://ka.wikipedia.org/wiki/აბაშა", "length": 2050}
{"id": "1956", "title": "ამბროლაური", "text": "'''ამბროლაური'''<ref></ref> — ქალაქი საქართველოში, რაჭა-ლეჩხუმის და ქვემო სვანეთის მხარის და ამბროლაურის მუნიციპალიტეტის ადმინისტრაციული ცენტრი. მოსახლეობა 2047 ადამიანი (2014 წ.). ქალაქში არის ღვინის ქარხანა, სასამართლო, სპორტული დარბაზი, საავადმყოფო, თეატრი, მუზეუმი, ნიკორწმინდის ეპარქიის რეზიდენცია.\n\n==გეოგრაფია==\nგაშენებულია რიონის და კრიხულის შესართავთან, ზღვის დონიდან 550 მ სიმაღლეზე, ტყიბულიდან 43 კმ., ქუთაისიდან 96 კმ, თბილისიდან 240 კმ. რელიეფი მთაგორიანია, ჰავა ნოტიოა. იცის ზომიერად ცივი ზამთარი და შედარებით მშრალი, ცხელი ზაფხული. საშუალო წლიური ტემპერატურაა 11,2&nbsp;°C, იანვრისა -0,3&nbsp;°C, აგვისტოსი 22,1&nbsp;°C. ნალექები 1075 მმ წელიწადში.\n\n==ისტორია==\nწერილობით წყაროებში ამბროლაური XVII საუკუნიდან იხსენიება. იგი იმერეთის მეფეთა ერთ-ერთი რეზიდენცია იყო. აქ იდგა სამეფო სასახლე, რომლის კომპლექსიდან ეკლესიის და კოშკის ნანგრევებია შემორჩენილი. 1930 წლიდან წარმოადგენდა ამბროლაურის რაიონის ადმინისტრაციულ ცენტრს. 1937 წლამდე ეწოდებოდა ენუქიძე. ქალაქად გამოცხადდა 1966 წელს<ref>1944 წლის 4 სექტემბერის საქართველოს სსრ უმაღლესი პრეზიდიუმის ბრძანება ქალაქად გარდაქმნის შესახებ</ref>. საბჭოთა პერიოდში ამბროლაურის საქალაქო საბჭო მოიცავდა ასევე სოფლებს ახალსოფელი, გორი, ზემო კრიხი, იწა, ქვემო კრიხი, შუა კრიხი და ძირაგეული. 2014-2017 წლებში გამოყოფილი იყო ამბროლაურის მუნიციპალიტეტიდან, როგორც ცალკე ადმინისტრაციული ერთეული. მოქმედებდა საშენი მასალის და ხის საწარმოები, სამკერვალო, საკონდიტრო, ღვინისა და საკონსერვო ქარხნები, კინოთეატრი. სრულდებოდა საჰაერო რეისები თბილისი-ამბროლაური.\n\n==დემოგრაფია==\n2014 წლის აღწერის მონაცემებით ქალაქში ცხოვრობს 2047 ადამიანი.\n\n\n\n==ლიტერატურა==\n\n\n==რესურსები ინტერნეტში==\n*მუნიციპალიტეტის ოფიციალური საიტი\n\n== სქოლიო ==", "url": "https://ka.wikipedia.org/wiki/ამბროლაური", "length": 1674}
{"id": "1957", "title": "ახალი ათონი", "text": "'''ახალი ათონი'''<ref></ref> () (ყოფ. '''''ფსირცხა''''' - გადაერქვა 1948 წლის 3 სექტემბერს<ref>საქართველოს სსრ უმაღლესი საბჭოს პრეზიდიუმის საინფორმაციო-სტატისტიკური განყოფილება, „საქართველოს სსრ ადმინისტრაციულ ტერიტორიული დაყოფა 1949 წლის 1 სექტემბრისათვის“, თბ., 1949</ref>.) — ქალაქი და ზღვისპირა კლიმატური კურორტი საქართველოში, აფხაზეთის ავტონომიური რესპუბლიკის გუდაუთის მუნიციპალიტეტში. მდებარეობს კოლხეთის დაბლობზე, შავი ზღვის ნაპირას, მდინარე ფსირცხის შესართავში. ზღვის დონიდან 50 მ. გუდაუთიდან დაშორებულია 7 კმ-ით, ხოლო სოხუმიდან — 18 კმ-ით.\n\n\n\n==სახელწოდება==\nსახელი მომდინარეობს ახალი ათონის მონასტრის სახელწოდებიდან. VI საუკუნის ბიზანტიელი ავტორების ცნობით ადრე მის ადგილზე ქალაქი ''ტრაქეა'' მდებარეობდა. მისი ეს სახელწოდება ძველი ქართული „უღაღის“ (გაუვალი ადგილის) ბერძნული თარგმანია. შუა საუკუნეებში მას ანაკოფია ეწოდებოდა. ამ სახელით „ქართლის ცხოვრებაში“ იგი VIII საუკუნის ამბებთან დაკავშირებით მოიხსენიება. 1875 წელს ათონის მთის ძირას, ძველი ანაკოფიის ადგილას დაარსდა ახალი ათონის მონასტერი (აქედან წარმოსდგება ქალაქის სახელი). XIX საუკუნიდან მას ფსირცხა ეწოდება, თუმცა ზოგიერთ რუკაზე კვლავ შემონახულია მისი სახელწოდება ანაკოფია.\n\n==ისტორია==\n1938 წლის 16 ნოემბერს საქართველოს სსრ უმაღლესი საბჭოს პრეზიდიუმის ბრძანებულებით კურორტი ფსირცხა გამოეყო ფსრიცხის სასოფლო საბჭოს, გარდაიქმნა დაბად და შეიქმნა ფსირცხის სადაბო საბჭო<ref>გაზ. „საბჭოთა აფხაზეთი“, №266 (364), 21 ნოემბერი, 1938</ref>.\n\n1948 წელს ფსირცხას ახალი ათონი ეწოდა. 1952 წელს შეიქმნა ახალი ათონის რაიონი, რომელიც მომდევნო წელს კვლავ გუდაუთის რაიონს შეუერთდა. ქალაქად გამოცხადდა 1987 წელს. მოსახლეობა 4,3 ათასი (1989 წ.).\n\nივერიის მთის თავზე შემორჩენილია ანტიკური ტაძრისა და ძველი ციხესიმაგრის ნანგრევები. ამავე მთის ძირას არის ახალი ათონის მღვიმე, რომლებიც მასობრივი ტურიზმის ობიექტია. აქ არის მხარეთმცოდნეობის მუზეუმი.\n\n==ლიტერატურა==\n\n* ცხადაია პ., ხორავა ბ., აფხაზეთის გეოგრაფიული სახელწოდებანი, თბ., 2016\n\n== სქოლიო ==\n\n\n\n\n\nკატეგორია:გუდაუთის მუნიციპალიტეტის ქალაქები", "url": "https://ka.wikipedia.org/wiki/ახალი_ათონი", "length": 1946}
{"id": "1958", "title": "ახალქალაქი", "text": "'''ახალქალაქი'''<ref></ref> — ქალაქი საქართველოში, ახალქალაქის მუნიციპალიტეტის ადმინისტრაციული ცენტრი. ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები, მხარეთმცოდნეობის მუზეუმი. ქალაქში დგას მესროპ მაშტოცის ძეგლი. ახალქალაქში არის ახალქალაქისა და კუმურდოს ეპარქიის რეზიდენცია.\n\n==გეოგრაფია==\nმდებარეობს ჯავახეთის ზეგანზე, მდინარეების — ფარავანსა და მურჯახეთისწყალს შორის, ვრცელ და სუსტად დანაწერვებულ პლატოზე, ზღვის დონიდან 1700 მ სიმაღლეზე, ახალციხიდან 74 კმ. ახალქალაქში გადის საქართველოს საავტომობილო მაგისტრალი ს11.\n\nახალქალაქში მთის სტეპის ჰავაა. იცის ცივი ზამთარი და გრილი და ხანგრძლივი ზაფხული. საშუალო წლიური ტემპერატურაა 4,9&nbsp;°C. იანვრის საშუალო ტემპერატურაა -7,3&nbsp;°C, აგვისტოსი 16&nbsp;°C. აბსოლუტური მინიმუმი -38&nbsp;°C, აბსოლუტური მაქსიმუმი 34&nbsp;°C. ნალექები 550 მმ წელიწადში.\n\n==ისტორია==\nleft|350px|thumb|ფრაგმენტი ანტონიო ძატას რუკიდან, გამოცემული ვენეციაში [[1784]] წელს. დატანილია ახალქალაქი, საქართველო\nარქეოლოგიური მონაცემებით ახალქალაქში ადამიანს უძველესი დროიდან უცხოვრია. 1960 წელს არქეოლოგიურმა ექსპედიციამ (ხელმძღვანელი გ. გრიგოლია) შეისწავლა აშელის ზედა საფეხურის ღია ტიპის სადგომები, ე.წ. ახალქალაქი I, რომელიც მდებარეობს ქალაქის სამხრეთით 1 კმ-ზე, მდინარე ფარავნის მარცხენა ნაპირას, 15 მ. სიმაღლის ტერასაზე და ახალქალაქი II, რომელიც მდებარეობს ქალაქის სამხრეთ-დასავლეთით 1,5 კმ-ზე, მდინარე მურჯახეთისწყლის მარჯვენა ნაპირის 10-12 მ. სიმაღლის ტერასაზე. მიწის ზედაპირზე შეგროვებულია ანდეზიტისა და ბაზალტისგან ნაკეთები ხელცულები, საჩეხი იარაღები, სახოკები, ნუკლეუსები და ანატკეც-ანამტვრევები.\n\nმდინარეე ფარავნისა და მურჯახეთისწყლის შესართავებს შორის მოქცეულ კონცხზე, თანამედროვე ახალქალაქის ჩრდილო-დასავლეთით არსებობდა წინარეანტიკური პერიოდის დასახლება. ადრე შუა საუკუნეების ბოლოს კონცხის ჩრდილოეთით იყო სოფელი.შემორჩენილია თლილი ქვით მოპირკეთებული საყდრის ნანგრევები. აქ 1968-1969 წლებში გაითხარა ქვითა და თიხით ნაშენი სახლები, პირუტყვის სადგომები, კერები, თიხის ჭურჭელი და სხვ.\n\nIX-X საუკუნეებში სოფელი ხელსაყრელი გეოგრაფიული მდებარეობის გამო ქალაქად გადაიქცა. X საუკუნიდან ახალქალაქი ჯავახეთთან ერთად საუფლისწულო მამული იყო. მირაშხნის წარწერა გვამცნობს 1064 წელს ალფ-არსლანის საქართველოში შემოსევის, ფარსმან თმოგველისა და მესხი აზნაურების ახალქალაქის გმირული დაცვის შესახებ:\n\n\n\nXI საუკუნეში ჯავახეთის პოლიტიკურ-ეკონომიკური ცენტრი გახდა, შეცვალა რა წუნდა, იყო ვაჭროებისა და წარმოების მნიშვნელოვანი კერა. ქალაქის გამაგრება-შემოზღუდვა დაიწყო XI საუკუნეში ბაგრატ III-ის დროს და დასრულდა ბაგრატ IV-ის დროს. დღემდეა შემორჩენილი ძველი ქალაქის დაზიანებული ქვის მაღალი და სქელი გალავანი, რომელსაც მთავარი კარიბჭე დატანებული ჰქონდა სამხრეთ-აღმოსავლეთით, ციხე-კოშკები, ტაძრისა და ქარვასლის ნანგრევები, 2 ეკლესიის საძირკველი. არქეოლოგიური გათხრების შედეგად გამოვლინდა X-XIII საუკუნეების ხელოსანთა უბნის ნაშთები (ზეთსახდელი გელაზები და სხვ.), მოჭიქული და მოუჭიქავი თიხის ადგილობრივი ჭურჭელი, მინის საგნები, მონეტები.\n\n\n\nXI საუკუნის 60-იან წლებში იგი ალფ-არსლანის ურდოებმა ააოხრეს. XIII საუკუნეში ქალაქი გადაწვეს მონღოლებმა. XV საუკუნეში ახალციხეს დაეპატრონენ სამცხის ერისთავი ჯაყელები. 1538 წელს ახალქალაქი იქცა ბაგრატ III იმერთა მეფესა და ყვარყვარე ათაბაგს შორის ბრძოლის ასპარეზად. ქალაქი ძლიერ დაზიანდა. XVI საუკუნის 50-იან წლებში ახალქალაქი აიღეს შაჰ-თამაზის ურდოებმა. XVI საუკუნის ბოლოს ახალქალაქი დაიპყრო ოსმალეთის იმპერიამ და იგი ჩილდირის საფაშოს შემადგენლობაში სანჯაყის ცენტრად აქცია. დანგრეული ქალაქი აღადგინა XVII საუკუნეში შავშეთის ბეგმა.<ref>Кавказский календарь на 1845 годъ</ref> XVIII საუკუნის 70-იან წლებში ერეკლე II-მ რამდენჯერმე სცადა ახალქალაქის გათავისუფლება.\n\n1811 წელს ახალქალაქი რუსეთის იმპერიამ აიღო, მაგრამ 1812 წელს ბუქარესტის ზავის თანახმად კვლავ ოსმალეთს დაუბრუნა. 1828 წლის 22 სექტემბერს, რუს-ქართველთა სამხედრო ნაწილებმა გენერალ ი. პასკევიჩის მეთაურობით ქალაქი აიღეს.<ref></ref> 1829 წლის ადრიანოპოლის საზავო ხელშეკრულებამ დაადასტურა მისი მიერთება რუსეთის იმპერიის მიერ. შეერთების შემდეგ რუსეთის მთავრობამ მაჰმადიანი ქართველები გაასახლა ოსმალეთში და მათ ადგილზე არზრუმის ვილაიეთიდან სომხები დაასახლა. 1874 წელს ახალქალაქი სამაზრო ქალაქად იქცა. 1892 წელს ახალქალაქმა საქალაქო თვითმმართველობის უფლება მიიღო.<ref>„ადგილობრივი თვითმმართველობა“ გვ. 11 — თბილისი, 2016</ref> 1918 წელს რამდენიმე თვით ახალქალაქი კვლავ ოსმალეთის იმპერიამ აიღო.\n\nსაბჭოთა პერიოდში ქალაქში განვითარდა კვების მრეწველობა, მოქმედებდა ყველ-კარაქის, რძის და ლუდის ქარხნები, გაიხსნა კინოთეატრი, მუზეუმი და საავადმყოფო.\n\n==დემოგრაფია==\n2014 წლის აღწერის მონაცემებით ქალაქში ცხოვრობს 8295 ადამიანი.\n\n\n\n==გალერეა==\n<gallery>\nფაილი:Akhalkalaki RB.JPG|ახალქალაქის ციხის კომპლექსი. საერთო ხედი\nფაილი:Akhalkalaki RB (1).JPG|ციტადელი\nფაილი:Akhalkalaki RB (2).JPG|ციტადელის, ქარვასლისა და მეჩეთის ნაშთი\nფაილი:Akhalkalaki RB (3).JPG|ციტადელის ინტერიერი\nფაილი:Akhalkalaki RB (5).JPG|ქარვასლის ნაშთი\n</gallery>\n\n==ლიტერატურა==\n\n\n\n==სქოლიო==\n\n\n\n\n\n\nკატეგორია:სამცხე-ჯავახეთის მხარის ქალაქები", "url": "https://ka.wikipedia.org/wiki/ახალქალაქი", "length": 4835}
{"id": "1959", "title": "ახალციხე", "text": "'''ახალციხე'''<ref></ref>, ძველად '''ლომსია''' — ქალაქი საქართველოში, სამცხე-ჯავახეთის მხარის და ახალციხის მუნიციპალიტეტის ადმინისტრაციული ცენტრი, ისტორიული სამცხის ცენტრი.\n\n==გეოგრაფია==\nმდებარეობს სამხრეთ საქართველოში, ახალციხის ქვაბულში, მდინარე ფოცხოვისწყლის ორივე ნაპირზე, ზღვის დონიდან 1000 მ სიმაღლეზე. თბილისიდან 214 კმ. ახალციხეში მთის სტეპების ჰავაა. იცის ცივი, მცირეთოვლიანი ზამთარი და ხანგრძლივი, თბილი ზაფხული. იანვრის საშუალო ტემპერატურაა -3,8&nbsp;°C, აგვისტოსი 20,5&nbsp;°C. აბსოლუტური მინიმუმი -32&nbsp;°C, აბსოლუტური მაქსიმუმი 39&nbsp;°C.\n\n===სამკურნალო წყლები===\nახალციხე ბალნეოლოგიური კურორტია. სამკურნალო ფაქტორია ნახშირმჟავა-ჰიდროკარბონატული, მაგნიუმ-ნატრიუმიანი თერმული (39&nbsp;°C) მინერალური წყალი (დებიტი 0,5 მლნ ლ/დღ-ღ), რომელსაც იყენებენ აბაზანებისთვის. სამედიცინო ჩვენებები: საყრდენ-სამოძრაო ორგანოთა, პერიფერიული ნერვული სისტემის და გინეკოლოგიური დაავადებები (ქრონ. სტადიაში).\n\n== ისტორია ==\nქალაქ ახალციხის ტერიტორიაზე პირველი ქალაქის ტიპის დასახლება გაჩნდა მდინარე ფოცხოვისწყლის მარცხენა სანაპიროზე, სადაც 1953 წელს არქეოლოგიური გათხრების დროს აღმოჩნდა ენეოლითის ადრინდელი ბრინჯაოს ხნის ნასახლარი, ეს ადგილი  ცნობილია „ამირანის–გორის“ სახელით, რომელზეც არის ლომისის სალოცავის ნაშთები. ლეგენდის მიხედვით აქედან გადაუბრძანებიათ ლომისის ხატი ლომისას სალოცავში. ახალციხეში შემორჩენილია ასეთი ლექსი:\n\n\n\nლომისის ხატიდან გამომდინარე ამ დასახლებულ პუნქტს ერქვა ლომისა, რომელიც მოიცავდა მდინარე ფოცხოვისწყლის მარცხენა სანაპიროს ამირანის გორიდან დღევანდელი რაბათის დასახლების ჩათვლით. ხოლო მარჯვენა სანაპიროზე მდებარეობდა რამდენიმე დასახლებული პუნქტი: მოღნისი, ზემო მარდა, ქვემო მარდა, ურია მარდა, ხვანა მარდა და მარდა, ასევე ქვემო ლაშიხევი.\n\nლომსიას წარმოშობა და სამცხის ეკონომიკურ, პოლიტიკურ და კულტურულ ცენტრად გახდომა, განაპირობა მისმა მოხერხებულმა გეოგრაფიულმა მდებარეობამ, რადგან იგი წარმოადგენს სტრატეგიულ გზაჯვარედინს, ქართლს, ჯავახეთს, აჭარა-იმერთსა და ტაო-კლარჯეთს შორის. ახალციხე წყაროებში XII საუკუნიდან იხსენიება, როცა სამცხის ათაბაგებმა - ჯაყელებმა - აღადგინეს და განაახლეს ციხე სიმაგრე ლომსია და მას ეწოდა ახალციხე.\n\nXIII-XVII სს-ში ციხე-ქალაქი სამცხის ათაბაგ ჯაყელს ეკუთვნოდა და ამ საგვარეულოს მფლობელობაში იყო. 1578 წელს ოსმალებმა დაიპყრეს, ხოლო 1628 წლიდან ახალციხის საფაშოს ცენტრი გახდა. XVII-XVIII საუკუნეებში იყო ლეკი ფეოდალების მიერ ტყვე ქრისტიანებით ვაჭრობის ბუდე.\n\n:'''ვახუშტი ბატონიშვილის XVIII საუკუნის ცნობები'''<ref>ვ. ბატონიშვილი \"საქართველოს გეოგრაფიული აღწერა\"</ref>\n\n\nჟან შარდენის ცნობით ახალციხე 1723 წლისთვის 400 კომლზე მეტს შეიცავდა. ახალციხის მოსახლეობა ეკუთვნოდა ხუთ ეროვნებას, ცხოვრობდნენ თურქები, სომხები, ქართველები, ბერძნები და ებრაელები.. ქალაქში ძირითადად ხის შენობები იყო, იდგა ხისავე ქარვასლა.<ref></ref>\n \n:'''რაფიელ დანიბეგაშვილის 1795 წლის ცნობები'''<ref>ვ. ბერიძე სამცხის ხუროთმოძღვრული ძეგლები გვ. 15. 1970 წ.</ref>\n\n\nახალციხის წინააღმდეგ გალაშქრება რუსეთმა ჯერ კიდევ 1810 წელს სცადა. მაგრამ მაშინ ქალაქის აღება ვერ მოხერხდა. ეპიდემიით შეშინებული ტორმასოვი მოშორდა ახალციხეს. 1828 წელს ახალციხე აიღო ი. პასკევიჩმა. 3 ოქტომბერს ქალაქი რუსეთის იმპერიის შემადგენლობაში შევიდა<ref></ref>, მიუხედავად იმავე წლის თურქების მცდელობისა დაებრუნებინათ ახალციხე მარცხით დამთავრდა. 1829 წლის სექტემბერში, ანდრიანოპოლის საზავო ხელშეკრულებით, თურქეთმა რუსეთს გადასცა ახალციხის საფაშოს ნაწილი. რადგანაც ძველი დასახლება ვეღარ იტევდა ახალმოსახლეებს, ქალაქი განვითარდა ფოცხოვისწყლის მარჯვენა სანაპიროზე, რის შედეგადაც გაქრა ადრე არსებული მარდიების დასახლებები. ახალციხეს ქალაქის სტატუსი მიენიჭა 1840 წელს. ამავე წელს გახდა ახალციხის მაზრის ცენტრი.\n\nthumb|ფრაგმენტი რიგობერტ ბონის რუკიდან, გამოქვეყნებული ჟენევაში 1780 წელს. რუკაზე დატანილია ახალციხე, საქართველო\n\n'''შვეიცარელი მოგზაურის მონპერეს ცნობები ახალციხის შესახებ'''\n\n:'''ქალაქის აღწერა'''<ref name=\"ლეილა მაღრაძე. იქვე: გვ. 80\">ლეილა მაღრაძე. იქვე: გვ. 80</ref>\n\n\n:'''ვითარება XIX საუკუნის 30–იან წლებში'''\n\n::'''ქალაქის დაცემა'''<ref name=\"ლეილა მაღრაძე. იქვე: გვ. 80\"/>\n\n\n\n::'''ქალაქის აღდგენა'''<ref>ლეილა მაღრაძე. იქვე: გვ. 80–81</ref>\n\n\n\n::'''სტრატეგიული ცვლილებები'''<ref>ლეილა მაღრაძე. იქვე: გვ. 82</ref>\n\n\n\n1853 წლის 14 ნოემბერს ყირიმის ომის დროს, ციხეში გამაგრებულმა რუსმა ჯარმა გენერალ-ლეიტენანტი ივანე ანდრონიკაშვილის მეთაურობით მოიგერია ოსმალთა იერიში. 1871 წელს შემუშავდა ახალი გეგმა მდ. ფოცხოვის მარჯვენა მხარეს ქალაქის გასაშენებლად<ref name=\"ლეილა მაღრაძე. იქვე: გვ. 80\"/> 1876 წელს ახალციხემ საქალაქო თვითმმართველობის უფლება მიიღო.\n\n1918 წლის ივნისიდან ნოემბრამდე ახალციხე კვლავ ოსმალეთის იმპერიამ დაიკავა. ნოემბერში ადგილობრივმა ბეგებმა ომარ ფაიკის ხელმძღვანელობით შექმნეს  ე.წ. ახალციხის მთავრობა და ახალციხე-ახალქალაქის ცალკე გამოყოფა დააპირეს. საქართველოს დემოკრატიული რესპუბლიკის სამხედრო ძალებმა ეს ავანტურა დროულად აღკვეთეს. მხარის გენერალ-გუბერნატორმა ბალო მაყაშვილმა ომარ ფაიკი დააპატიმრა და ქალაქში წესრიგი აღადგინა.1919 წლის 11 თებერვალს ქალაქი დაიკავა ყარსის რესპუბლიკამ სერვერ-ბეგ ათაბაგის ხელმძღვანელობით. საქართველოს ჯარმა გიორგი კვინიტაძის მეთაურობით გაზაფხულზე დაიბრუნა ახალციხე და დაიკავა ყოფილი არტაანის ოკრუგი.<ref></ref> \n\n1930 წლიდან ახალციხე გახდა ახალციხის რაიონის ადმინისტრაციული ცენტრი. საბჭოთა პერიოდში ახალციხე იყო სამხრეთ საქართველოს სამრეწველო ცენტრი, მოქმედებდა ღვინის ჩამომსხმელი, ლიმონათის, ყველ-კარაქის, ხე-ტყის ქარხნები, ხორცკომბინატი. 1944 წელს ბორჯომიდან გაყვანილ იქნა რკინიგზა.\n\n2014-2017 წლებში არსებობდა, როგორც ცალკე ადმინისტრაციული ერთეული.<ref name=\"თვითმმართველი\">ადგილობრივი თვითმმართველობის კოდექსი; მუხლი 151. თვითმმართველი ქალაქები და მუნიციპალიტეტების ადმინისტრაციული ცენტრები</ref>\n\n== დემოგრაფია==\nჟაკ ფრანსუა გამბას მიხედვით 1820 წელს ქალაქის მოსახლეობა შეადგენდა დაახლოებით 40 000 სულს, მათ შორის იყო 500 კათოლიკური ოჯახი. <ref>ლეილა მაღრაძე. ფრედერიკ დიუბუა დე მონპერეს ცნობები სამცხე-ჯავახეთის შესახებ. ჯავახეთი. ისტორია და თანამედროვეობა. ახალციხე. 2002წ. გვ. 82</ref>\n\n\nXX საუკუნის დასაწყისში ახალციხე უპირატესად ქრისტიანული ქალაქი იყო. მოსახლეობის ნახევარზე მეტს შეადგენდნენ სომხები, მესამედს მართლმადიდებელი ქრისტიანები – ქართველები, რუსები, უკრაინელები და ბერძნები – და 1%-ზე ნაკლებს კათოლიკე პოლონელები. დაახლოებით 10%-ს შეადგენდნენ ებრაელები.<ref></ref>\n\n\n== ღირსშესანიშნაობები ==\nქალაქის ძველ ნაწილში შემორჩენილია ციხე<ref>ახალციხის ციხის ისტორია</ref>, სასახლე, მეჩეთი, სინაგოგა<ref>ყველაზე ძველი სინაგოგა საქართველოში</ref>. ახალციხეშია ჯაყელების ციხესიმაგრე (XIII-XIV სს.), წმ. მარინეს ეკლესია, სამცხე-ჯავახეთის ისტორიული მუზეუმი, აჰმედ-ფაშა ჯაყელის მიერ აშენებული აბანო.\n\n==გალერეა==\n<gallery>\nფაილი:Akhaltsikhe (19th century).jpg|ახალციხე 1887 წელს\nფაილი:Axalcixis rabati.JPG|ახალციხე. რაბათის ციხე\nფაილი:View of Akhaltsikhe.JPG|ახალციხის ხედი, წინა პლანზე სოფელი ღრელი\nფაილი:ახალციხე. რაბათი. მეჩეთი.jpg|რაბათი, ჯაყელთა ყოფილი რეზიდენცია. მეჩეთი\nფაილი:რაბათი, ჯაყელთა ყოფილი რეზიდენცია.jpg|რაბათი, ჯაყელთა ყოფილი რეზიდენცია\nფაილი:ახალციხე. რაბათი.jpg|რაბათი, ჯაყელთა სასახლის სვეტები\nფაილი:ახალციხე. მდ. ფოცხოვი.jpg|ახალციხის ხედი მდ. ფოცხოვის მარჯვენა ნაპირზე\nფაილი:Akhaltsikhe.JPG| <center>თამარ მეფის ძეგლი ახალციხეში<br /><small> ლაშა ხაჩიძის ფოტო</small></center>\nფაილი:Rabati Castle, view from eastern tower.jpg\nფაილი:Restored Rabati Castle.jpg\nფაილი:რაბათის ციხე (G.N. 2012).jpg|განახლებული რაბათის ციხე-სიმაგრე\nფაილი:Rabati Fortress, view from the southern tower.jpg\nფაილი:Rabati.jpg\nფაილი:Akhaltsikhe, Georgia. May 2013.jpg\n</gallery>\n\n== ლიტერატურა ==\n\n*'' მაღრაძე, ლ.''. ფრედერიკ დიუბუა დე მონპერეს ცნობები სამცხე-ჯავახეთის შესახებ. ჯავახეთი. ისტორია და თანამედროვეობა. ახალციხე. 2002 წ. გვ. 76–100.\n\n== რესურსები ინტერნეტში ==\n* ქალაქის ოფიციალური საიტი\n* ახალციხის ისტორია ახალციხის მუნიციპალიტეტის საიტზე \n* Akhaltsikhe.EU \n* ჯაყელების საგვარეულოს წარმომადგენელი მეჩეთის აღდგენის წინააღმდეგ - Presage.tv\n* რაბათის რეაბილიტაცია, გაზეთი „სამხრეთის კარიბჭე\"\n\n== სქოლიო ==\n\n\n\n\n\nკატეგორია:ახალციხის მუნიციპალიტეტის ქალაქები\nკატეგორია:ახალციხის მუნიციპალიტეტის კურორტები", "url": "https://ka.wikipedia.org/wiki/ახალციხე", "length": 7775}
{"id": "1960", "title": "ბათუმი", "text": "'''ბათუმი''' — ქალაქი და მუნიციპალიტეტი<ref>საჯარო სამართლის ეროვნული სააგენტო, მუნიციპალიტეტების რეესტრი — ქალაქ ბათუმის მუნიციპალიტეტი</ref> საქართველოში, არის აჭარის ავტონომიური რესპუბლიკის ადმინისტრაციული ცენტრი. ბათუმი არის მოსახლეობის რაოდენობით მეორე ქალაქი საქართველოში და ყველაზე დიდი ქალაქი დასავლეთ საქართველოში, მსხვილი საერთაშორისო ნავსადგური შავი ზღვის სამხრეთ-აღმოსავლეთ სანაპიროზე, მნიშვნელოვანი სამრეწველო, კულტურული და ტურისტული ცენტრი.\n\nბათუმი გაშენებულია ღრმა, კარგად დაცული ბუნებრივი ნავსაყუდელის ბათუმის ყურის ნაპირას, ზღვის დონიდან 3 მეტრზე, თბილისიდან 350 კმ-ში (რკინიგზით).  \n\n== ეტიმოლოგია ==\nქალაქის სახელწოდება „ბათუმი“ მოდის სიტყვიდან () — „ბათუსი“, რაც ღრმას ნიშნავს. პირველად ის მოხსენიებული აქვს რომაელ მწერალ ილინიას (23-79), რომელიც კოლხეთის მდინარეების ჩამოთვლისას ასახელებს მდინარე — „Bathys“. შემდგომში ბერძენი გეოგრაფი ფლავიუს არიანე თავის ნაწარმოებში „Periplus Euxinus“ წერს: \nფლავიუს არიანეს მიერ ნახსენები მდინარე სახელად Bathys ესაა, მდინარე ბარცხანასა და მდინარე ყოროლისწყალს შორის არსებული პატარა მდინარე (მდ. კუბა-წყალი ან მდ. ჩულ-კუბა). აღსანიშნავია ისიც, რომ ტექსტში მდინარე Bathys-ის მახლობლად არსად არ არის ნახსენები არანაირი ნამოსახლარი.\n\nცნობილია რომ XV საუკუნის შუა წლებში მდინარე ბათუსის წყალზე არსებობდა დასახლება სახელად Bathys ან Bathy. როდესაც აღნიშნული ტერიტორია ერისთავების ხელში გადავიდა ის მოიხსენიებოდა როგორც „პატონი“ (ვახუშტი ბატონიშვილის მიხედვით) ან „ბატონი“ (Hrisantos Hierotolymites თავის ნაშრომში — „Sintagmation peri offikion“, ვენეციური გამოცემა 1778 წ, გვ. 92): „ყურისკენ მიმავალი გზა იბერიულ ენაზე წარმოითქმის როგორც ''ბატონი'' და მდებარეობს მდინარე ფაზისსა და ბოას შორის“ („Fygades“ Triantafillides, გვ. 28).\n\nიბერიული სახელწოდება „პატომი“ თურქების დროს ტრანსფორმირდა და წარმოიქმნა ფორმა „პატუმ“, რომლითაც მოიხსენიებენ ისინი დღესაც.\n\nთავად მდინარე Bathys-ის სახელწოდება მომდინარეობს ყურის სახელწოდებიდან —  — ღრმა ყურე. მართლაც, ბათუმს შავ ზღვაზე სევასტოპოლის შემდეგ, ყველაზე ღრმა (მაქ. სიღრმე 58 მ) და მოხერხებული ნავთსაყუდელი აქვს.\n\n==გეოგრაფია==\n250px|მინიატიურა|მარცხნივ|ბათუმის სანაპირო<br /><center><small>ზვიად ავალიანის ფოტო</small></center>\nქალაქი გადაჭიმულია ჩრდილო-აღმოსავლეთიდან სამხრეთ-დასავლეთისაკენ 7 კილომეტრზე. ქალაქის ფართობი შეადგენს 6494,31 ჰექტარს. ფართობის მიხედვით ბათუმი საქართველოში მესამე ქალაქია.<ref name=\"batumicc\">ქალაქ ბათუმის მუნიციპალიტეტის 2020-2023 წლების საშუალოვადიანი პრიორიტეტების დოკუმენტი</ref> ბათუმის ძირითადი ნაწილი სამხრეთიდან ეკვრის ყურეს და გაშენებულია კახაბრის ვაკეზე ის, დანარჩენი ნაწილი ყურის აღმოსავლეთით და ჩრდილო-აღმოსავლეთით — მდინარეების ბარცხანისა და ყოროლისწყლის გასწვრივ მდებარეობს, ბათუმის ტერიტორია ასევე გრძელდება მდინარე ჭოროხის სამხრეთით.\n\nბათუმის ჰავა ზღვის ნოტიო სუბტროპიკულია. იცის თბილი, უთოვლო ზამთარი და თბილი ზაფხული. საშუალო წლიური ტემპერატურაა 14,5 °C, იანვარში — 7,1 °C, აგვისტოში — 23,2 °C. ნალექები — 2560 მმ წელიწადში. შეფარდებითი სინოტივე — 81 %. ხშირია კოკისპირული წვიმა. თოვლი იშვიათად მოდის და მალე დნება. სანაპირო ზოლში კარგად არის გამოხატული ზღვის ბრიზები, რის გამოც სიცხე ნაკლებად შეიგრძნობა.\n\nბათუმის ტერიტორიაზე არის ბუნებრივი ტბა (ფართობი 0,06 კმ²), რომელიც ამჟამად ბათუმპარკის ნაწილია. ქალაქსა და მის მიდამოებში გავრცელებულია მრავალნაირი სუბტროპიკული მცენარე. ჭარბობს ხელოვნურად გაშენებული პარკები, ჩაის პლანტაციები და ციტრუსოვანთა ნარგავები. გორაკ-ბორცვებზე აქა-იქ შემორჩენილია კოლხური ბუნებრივი ტყე და ბუჩქნარი. მცენარეულობის სიმდიდრითა და სიმრავლით გამოირჩევა ბათუმის ბოტანიკური ბაღი.\n\nზღვის წყლის საშუალო წლიური ტემპერატურა ნაპირთან 16,7 °C-ია. სამკურნალო ფაქტორია კლიმატოთერაპია და ზღვაში ბანაობა. ზღვის წყალი გამოირჩევა მაღალი მინერალიზაციით. სამედიცინო ჩვენება: სასუნთქი გზების არატუბერკულოზური დაავადებანი, ნერვული სისტემის ფუნქიური და გულ-სისხლძარღვთა დაავადებანი, ჰიპერტონიული დაავადება, ლიმფადენიტი, სისხლნაკლებობა. სეზონი გრძელდება მთელ წელს, ბანაობის სეზონი მაისიდან ოქტომბრამდე. ქალაქის ტერიტორიაზე კეთილმოწყობილი საკურორტო ადგილებია მახინჯაური, მწვანე კონცხი, გონიო, კვარიათი.\n\n\n\n== ისტორია ==\n=== წარმოშობა ===\nბათუმსა და მის მიდამოებში, მდინარე ყოროლისწყლის შესართავთან, მის მარცხენა ნაპირზე აღმოჩენილი არქეოლოგიური მასალა ადასტურებს, რომ ეს მიდამოები ადამიანის მიერ ათვისებული იყო ჯერ კიდევ ძვ. წ. II - I ათასწლეულების მიჯნაზე. ადრინდელ ანტიკურ ხანაში ბათუმის მიდამოები კოლხეთის სამეფოს საზღვრებში შედიოდა. აქაურ მოსახლეობას გაცხოველებული სავაჭრო ურთიერთობა ჰქონდა მეზობელ და შორეულ ქვეყნებთან. ამ პუნქტს ძველი ბერძნები მოიხსენიებდნენ ბათუსის სახელით. II საუკუნეში რომის იმპერატორ ადრიანეს დროს დღევანდელი ბათუმის ტერიტორიაზე რომაელთა სამხედრო ბანაკი იყო.\n\nმოგვიანებით ის ეგრისის სამეფოს (ლაზიკის ოლქის) ნაწილი გახდა. ადრინდელ ფეოდალურ ხანაში, სხვა ზღვისპირა პუნქტებისაგან განსხვავებით, ბათუმი დაწინაურებული იყო, რასაც ხელს უწყობდა მისი მდებარეობა ქვეყნის შიდა რაიონებისაკენ მიმავალი გზების დასაწყისში. VI საუკუნეში ბიზანტიის იმპერატორმა იუსტინიანე I-მა აქ ლოსორიონის ციხე (, მოგვიანებით ცნობილი, როგორც „თამარის ციხე“) ააგო,<ref>პროკოპი კესარიელი, ''The Buildings'', 3, 7, 7.</ref> რომელიც მისი სტრატეგიული ადგილმდებარეობიდან გამომდინარე მნიშვნელოვან როლს ასრულებდა ეგრისის დიდ ომებში სასაზღვრო პუნქტების გამაგრებაში. VIII საუკუნის ბოლოს ის აფხაზთა სამეფოს, 1008 წლიდან კი საქართველოს სამეფოს შემადგენლობაში შევიდა. ფეოდალურ ხანაში ბათუმის ციხის გარშემო არსებობდა სოფლის ტიპის დასახლება, მაგრამ იგი ქალაქადაც იხსენიება (ამბროჯო კონტარინი).\n\n===გურიის სამთავროში===\nმინი|გურიის სამთავრო XV-XIX საუკუნეებში\nXIII საუკუნის ბოლოდან XIV საუკუნის დასაწყისამდე ბათუმი ოდიშის საერისთავოში შედიოდა, საქართველოს სამეფოს დაშლის შემდეგ კი მას გურიელები დაეპატრონენ.<ref>Н. Н. Шенгелия. Османские документальные источники о крепостях Батуми и Гонио // Тюркологический сборник 1978. — М.: ИВ РАН, 1984. — С. 250.</ref> 1372 წელს ტრაპიზონელი ისტორიკოსის მიქაელ პანარეტოსის ცნობით ტრაპიზონის იმპერატორი ალექსი III ბათუმში შეხვდა გურიელს, რომელმაც პატივი მიაგო იმპერატორს.<ref>მიქაელ პანარეტოსი''  „ტრაპიზონის ქრონიკა“  XIV საუკუნე</ref> XV საუკუნეში საქართველოს სამეფო-სამთავროებად დაშლის შემდეგ გურიის სამთავროს შემადგენლობაშია. 1546 წელს ბათუმი ოსმალეთის იმპერიამ დაიკავა. იმავე წელს როსტომ გურიელმა ქალაქი დაიბრუნა, თუმცა მისი გარდაცვალების შემდეგ ბათუმი ისევ ოსმალთა ხელში გადავიდა. ოსმალებმა ქალაქი აქციეს ბათუმის სანჯაყის, ანუ ლივანის ადმინისტრაციულ ცენტრად და სხვა სანჯაყებთან, ტრაპიზონსა და გონიოსთან, ერთად ტრაპიზონის ფაშას დაუქვემდებარეს. 1609 წელს მამია II გურიელმა გაანადგურა ბათუმში მყოფი ოსმალთა გარნიზონი. მიუხედავად ამისა, ოსმალები კვლავ დაეუფლნენ ქალაქს. 1614 წლის 3 დეკემბერს ბათუმში დაიდო გურია-ოსმალეთის შეთანხმება, ზავის შედეგად გურიის სამთავრომ დაკარგა ბათუმი, რომელიც 1648 წლამდე ოსმალეთის ხელში იყო. XVII საუკუნეში ბათუმი სტრატეგიულ პუნქტს არ წამრმოადგენდა და გონიოზე ნაკლები მნიშვნელობა ჰქონდა.<ref></ref> XVII საუკუნის შუიდან XVIII საუკუნის 20-იან წლებამდე წარმოადგენდა თავდგირიძეების საკუთრებას. თავდგირიძეებს ბათუმი გურიელმა მალევე ჩამოართვა, რაც თავადების ურჩობის გამო უნდა მომხდარიყო. ამას შედეგად ის მოჰყვა, რომ თავდგირიძეთა სახლის ორმა წარმომადგენელმა ისლამი მიიღო და ოსმალეთის იმპერიის დახმარებით დაესაკუთრა ბათუმს. 1718 წელს სანჯაყ-ბეგ აჰმედ თავდგირიძემ და მისმა ძმამ მუსტაფა ბეგმა სულთანისგან მიიღეს სანჯაყი და ნაჰიე: ბათუმი, გონიო, ანარია, ქისატური, ახალშენი, ყოროლისთავი, სამება, ლიმანის თევზის სარეწი და მდინარე ჭოროხში მცურავი ნავის ბაჟი.<ref></ref> გიორგი IV გურიელი ცდილობდა ბათუმისა და ჩაქვის დაბრუნებას, მაგრამ ვერ მოახერხა.\n\n=== ოსმალეთის იმპერიაში ===\nვახუშტი ბატონიშვილის მიხედვით, XVIII საუკუნეში ბათუმი მცირე ქალაქი იყო, რომელსაც საუცხოო ციტადელი ჰქონდა. 1784 წელს სოლომონ I-მა ქვემო გურიის ოსმალეთისგან გათავისუფლების მიზნით დალაშქრა ჩაქვი და ბათუმის მიმდებარე სოფლები, მაგრამ სასტიკად დამარცხდა ნაჭიშკრევის ბრძოლაში. 1786 წელს ოსმალეთის იმპერიამ შავიზღვისპირეთში მისი პოზიციების გასამტკიცებლად დამატებითი ზარბაზნებითა გემებით გაამაგრა ფოთისა და ბათუმის ციხეები.\n\n1807 წელს ბათუმი მოინახულა ადრიან დიუპრემ. ამ დროს ბათუმში 2000-მდე მცხოვრები იყო, მაგრამ სოფელს უფრო ჰგავდა, ვიდრე ქალაქს, მას არ იცავდა არავითარი სიმაგრე, ერთადერთი ხის კოშკი, უქვემეხო, თხრილშემოვლებული აღმართული ქვის საძირკველზე იდგა ბაზართან. XIX საუკუენში ბათუმი ლაზისტანის სანჯაყი დედაქალაქი იყო. სანჯაყი 11 კაზას მოიცავდა: ბათუმი, ჩურუქ-სუ, ზემო აჭარა, ქვემო აჭარა, მაჭახელი, ლივანა, გონიო, ხოფა, არჰავი, ემშინა და ათინა. სანჯაყს მართავდა მუთასარიფი, ანუ გუბერნატორი, რომელიც პირდაპირ ემორჩილებოდა პორტას, ანუ ცენტრალურ ხელისუფლებას. ბათუმის კაზა მოიცავდა ტერიტორიას მდინარე ჭოროხიდან ჩაქვამდე. ბათუმში იყო მეჯლისი, ანუ საგუბერნიო საბჭო, სასამართლო, თურქული და ბერძნული სკოლები, სამი მეჩეთი და წმინდა ნიკოლოზის სახელობის მართლმადიდებლური ეკლესია.\nthumb|300px|ბათუმის ყურე, XIX ს.\n1828 წელს, რუსეთსა და ოსმალეთს შორის ადრიანოპოლის საზავო ხელშეკრულების შედგენისას, რუსეთმა მოითხოვა და ოსმალეთმა დაუთმო მას მთელი ტერიტორია ჭოროხამდე (ძველად აკამფსისის), რომელიც შეერთვის შავ ზღვას ბათუმის იქით, დასავლეთით. ამ დათმობის მიხედვით, ბათუმი უკვე 1828 წელს უნდა შეერთებოდა რუსეთს, მაგრამ ხელშეკრულებაში და საზავო რუკის შედგენის დროს, საზღვარი გაყვანილ იქნა მდინარეთა სახელწოდების შერევის გამო არა მდინარე ჭოროხთან, არამედ მდინარე ჩოლოქთან, რომელიც შეედინება ზღვას ბათუმის აქეთ, ჩრდილო-დასავლეთით. ამ ხაზის მიხედვით, ბათუმი დარჩა ოსმალეთს. შეცდომა შემჩნეულ იქნა ხელმოწერისა და დამტიცების შემდეგ, მაგრამ უკვე გვიან იყო ამ საკითხის ხელახლა აღძვრა და ამ შეცდომის შედეგად ბათუმი ოსმალეთს შერჩა.<ref>ნოზაძე ვ. საქართველოს აღდგენისათვის ბრძოლა მესხეთის გამო, თბილისი, 1989, გვ. 8</ref>\n\n1865 წელს ბათუმის კაზაში შედიოდა 48 სოფელი, ცხოვრობდა 6651 ადამიანი, აქედან 3324 მუჰაჯირი, 3037 მუსლიმი გურული, 186 მართლმადიდებელი ბერძენი, 93 სომეხი და 11 კათოლიკე. გავრცელებული იყო სიმინდის და ფეტვის მოყვანა, თევზჭერა, სამშენებლო ხე-ტყის დამზადება.<ref>Кавказский календарь на 1867 год : 22-й год. - 1866 გვ. 400-401</ref>\n\n=== რუსეთის იმპერიაში ===\nბათუმი რუსეთის იმპერიამ შეიერთა ოსმალეთთან 1877-78 წლების ომის შემდეგ, ბერლინის ხელშეკრულებით. 1878 წლის 20 სექტემბერს მეფისნაცვალმა დაამტკიცა ბათუმის მმართველობის წესდება, რომელიც 15 მუხლისგან შედგებოდა. 1878 წლის ბერლინის კონგრესის მიხედვით ნავსადგური გამოცხადდა პორტო-ფრანკოდ (უცხოური საქონლის უბაჟოდ შემოტანა-გატანის უფლების მქონე ნავსადგურად), რამაც ხელი შეუწყო ქალაქის ზრდას.\n\n<ref>ევგენი ვეიდენბაუმი: „ბათუმიდან ართვინამდე“, გვ.35-39 არტანუჯი, 2005</ref>\n\nპორტო-ფრანკოს სტატუსი ბათუმს 1878 წლის 29 ოქტომბრიდან 1886 წლის 27 ივნისამდე ჰქონდა. პორტო-ფრანკოს რეჟიმმა ბათუმში გააძვირა ცხოვრება, ფასი აეწია უძრავ ქონებას, დაიწყო დუქნების, საცხოვრებელი სახლების, სასტუმროებისა და საწყობების მშენებლობა. 1884 წელს გერმანელმა დორნერმა ააგო ევროპულ ყაიდაზე მოწყობილი აბანო. პორტო-ფრანკოს რეჟიმმა ასევე გაზარდა ბათუმის მოსახლეობის რაოდენობა.<ref name=\"გოგოლიშვილი\">გოგოლიშვილი ო.'' „გერმანელები აჭარაში“ „ახალი და უახლესი ისტორიის საკითხები“ N1 გვ. 69-80 — თბილისი, 2017 ISSN1512-3154</ref> 1881 წლის 1 ივლისს გაიხსნა რუსულენოვანი საქალაქო სასწავლებელი. 1882 წელს დაარსდა ბათუმის ქალთა სასწავლებელი.<ref></ref>\n\nბაქო-ბათუმის რკინიგზის გაყვანის (1883) და ნავსადგურის რეკონსტრუქციისა და ბაქოსთან ნავთობსადენი მილით დაკავშირების (1897-1907) შემდეგ ბათუმი შავიზღვისპირეთის მნიშვნელოვანი ნავსადგური გახდა. აქედან გაჰქონდათ კასპიის ზღვის ნავთობპროდუქტები სხვა ქვეყნებში. ბათუმი გადაიქცა სამრეწველო ქალაქად. დომინირებდნენ როტშილდის, ნობელის, მანთაშევის, ნურკერდტის სანავთობე კომპანიები. 1884 წელს აიგო რიხნერის ქარხანა, ხოლო 1888 წელს ციმერმანისა, რომელმაც 1915 წლამდე იარსება.<ref name=\"გოგოლიშვილი\" />\n\n1881 წელს გაჩნდა ბათუმის ბულვარის გაშენების იდეა. იდეა ეკუთვნოდა სამხედრო გუბერნატორ სმეკალოვს. ადგილი შეირჩა ტბა ნური-გელის ჩრდილო-აღმოსავლეთ სანაპიროზე. ბაღის გასაშენებლად მოიწვეს გერმანელი მებაღე რესლერი, რომელსაც ფოთის საზოგადოებრივი ბაღი ჰქონდა გაშენებული. მასთან დაიდო 10-წლიანი ხელშეკრულება. რესლერი გარდაიცვალა 1884 წელს და ბაღის დასრულება ვერ მოასწრო. 1882 წელს ბათუმში იყო ორი მართლმადიდებლური, ერთი კათოლიკური ეკლესია, სამი მეჩეთი, თამბაქოს სამი ფაბრიკა, 8 სასტუმრო, 240 სავაჭრო დაწესებულება. 1885 წელს აშენდა ალექსანდრე ნეველის სახელობის ეკლესია, რომელიც რუსეთის იმპერიის გამარჯვების სიმბოლო იყო და ამასთან რუსებისა და სხვა აქ მცხოვრები ხალხების გაქართველებისთვის უნდა შეეშალა ხელი. 1890-იან წლებში ჩნდება ბათუმის ლუთერული ეკლესია, რომელიც მუშაობდა 1911 წლის 1 აპრილამდე.<ref name=\"გოგოლიშვილი\" /> 1884-1889 წლებში აშენდა ბათუმის საზღვაო ნავსადგური. ადმირალ გრევეს პროექტით ნავსადგური მდინარე ყოროლისწყალზე უნდა ასენებულიყო, მაგრამ თანხების ნაკლებობის გამო ის პროექტი არ მიიღეს.''<ref>გოგოლაშვილი ო''. „ნიკოლოზ ლენდერი“ „ახალი და უახლესი ისტორიის საკითხები“ N15 — თბილისი, „უნივერსალი“ 2014 ISSN 1512-3154</ref>\n\nცარიზმი ბათუმსა და მთლიანად აჭარაში თანამიმდევრულად ახორციელებდა რუსიფიკაციის პოლიტიკას. საპასუხოდ აქ წარმოიქმნა ეროვნული მოძრაობის ძლიერი კერა, რომელსაც მესვეურობდნენ ი. მესხი, ვ. ასათიანი, მ. და ჰ. აბაშიძეები, გულო კაიკაციშვილი, დავით კლდიაშვილი და სხვები. ქართველი მოღვაწეები რუს შოვინისტ მოხელეებს და თურქ ანექსიონისტებს ეწინააღმდეგებოდნენ. ქართული სულისკვეთბის აღორძინებაში დიდ როლს თამაშობდა ბათუმის ქართული გიმნაზია და ქართველთა შორის წერა-კითხვის გამავრცელებელი საზოგადოება. 1888 წლის აგვისტოში ბათუმში პირველი ადგილობრივი თვითმმართველობის არჩევნები ჩატარდა. მოსახლეობამ ქალაქის საბჭო აირჩია, ხოლო ქალაქის თავი დანიშნული იყო. ქალაქის საბჭო შედგებოდა 8 წევრისგან. მომდევო არჩევნები 1894 წელს ჩატარდა. მოსახლეობამ 36 ხმოსანი აირჩია, ხმოსნებმა კი — ქალაქის თავი ლუკა ასათიანი. იგივე განმეორდა 1898 წლის არჩევნებზეც. 1897 წელს თვითმმართველობის თაოსნობით გაიხსნა ვაჟთა კლასიკური გიმნაზია, ხოლო 1900 წელს ქალთა გიმნაზია. 1901-1916 წლებში ქალაქის თავი ივანე ანდრონიკაშვილი იყო. ის იყო მეფის რუსეთის დროინდელი ბათუმის უკანასკნელი მმართველი. 1901-1903 წლებში ბათუმში 15-მდე სხვადასხვა სახელმწიფოს საკონსულო მოქმედებდა.\n\nthumb|300px|ბათუმი 1911 წელს.\nXIX საუკუნის ბოლოსა და XX საუკუნის დასაწყისში ბათუმი მნიშვნელოვანი სამრეწველო ცენტრი იყო. 1899 წლისთვის ბათუმში ირიცხებოდა 366 საწარმო. 1908 წელს ტვირთბრუნვის მიხედვით ბათუმი პეტერბურგისა და ოდესის პორტების შემდეგ მესამე ადგილს იკავებდა რუსეთის იმპერიაში (42,9 მლნ ფუთი). XX საუკუნის დამდეგს ბათუმი საერთაშორისო მნიშვნელობის მქონე ნავსადგური იყო და ბევრ უცხოურ გემს მასპინძლობდა, მათ შორის-მრავალ გერმანულ სავაჭრო გემსაც. ამ დროს ბათუმი უკვე მოზრდილი ქალაქი იყო მოკირწყლული ქუჩებით, ელსადგურით, წყალსადენებით, სკოლებით, საავადმყოფოთი, ფოსტით, ბანკებით, თეატრით. ნურიის მოედანზე მოქმედებდა დახურული ბაზარი. ბათუმის მოსახლეობის ნახევარზე მეტს შეადგენდა გურიის, იმერეთის, სამეგრელოსა და აჭარის სოფლებიდან სამუშაოდ ჩასული მუშა-ახალგაზრდობა.\n\nმეოცე საუკუნის დასაწყისში ბათუმი იქცა რევოლუციური მოძრაობის კერად. ნავთობის საწარმოებში შეიქმნა რსდმპ-ის ორგანიზაციები, რომლებიც პოლიტიკური ხასიათის აქციებს აწყობდნენ. 1901-1912 წლებში მოქმედებდა ბათუმის მუშათა თეატრი, სადაც სხვადასხვა დროს მოღვაწეობდნენ დავით კლდიაშვილი, ალექსანდრე წუწუნავა, ალექსანდრე ჟორჟოლიანი, შალვა დადიანი. 1902 წლის თებერვალსა და მარტში მოხდა ბათუმის მუშათა გაფიცვა სადაც 6000-მდე მუშამ მიიღო მონაწილეობა. 1905 წლის ივლისში ბათუმის მუშები ჩაებნენ სამხრეთ რუსეთის საყოველთაო გაფიცვაში. გემ „პოტიომკინზე“ მომხდარი ამბოხების შემდეგ, უცხოეთის გემებმა სავსებით უარი თქვეს ბათუმზე. ნავთობის დიდმა ფირმებმა, ნობელმა და სხვებმა, დახურეს თავიანთი საწარმოები. უმუშევართა არმია რევოლუციონერებად იქცა. 30 ნოემბერს მოხდა მუშათა შეიარაღებული აჯანყება, რომელსაც მხარი დაუჭირეს გურიის და ქვემო აჭარის შეიარაღებულმა „წითელმა ასეულებმა“, თუმცა რეაქციის წლებში ცარიზმმა ბათუმში რეპრესიები გააძლიერა. სევასტოპოლის რევოლუციის დროს ქალაქი მთლიანად ამბოხებულთა ხელში გადავიდა და გარესამყაროს მოსწყდა. ციხის გარნიზონმა ვერ გაბედა ციხესიმაგრის ქვემეხები ხალხისთვის მიეშვირათ. ქალაქის ფარგლებს გარეთ მდებარე ციხესიმაგრე იზოლირებულ იქნა, ნავსადგურში მყოფი გემები დროებითმა ხელისუფლებამ მფლობელებს ჩამოართვა და სევასტოპოლისკენ გაგზავნა აჯანყებულ წითელ ადმირალ ლეიტენანტ შმიდტთან კავშირის დასამყარებლად. 1905 წლის დეკემბერში ბათუმი რუსეთის ჯარის მიერ უკვე სრული დაშოშმინებული იყო.\n\n===1918-1921 წლები===\nპირველი მსოფლიო ომის დროს ბათუმის ნავსადგურის მნიშვნელობა დაეცა. შესამჩნევად იკლო ბათუმიდან ნავთობის ექსპორტმა და ქალაქის სამრეწველო ცხოვრება დაეცა.<ref>''ტყეშელაშვილი ნ.'' ნარკვევები საქართველოს მრეწველობის ისტორიიდან“ გვ. 437 — თბილისი, 1958</ref> ოსმალეთის იმპერია ცდილობდა, ხელთ ეგდო ბათუმი და ბათუმის ოლქი. 1918 წლის 3 მარტის ბრესტ-ლიტოვსკის ზავის თანახმად ბათუმის ოლქი და სამხრეთ საქართველოს მნიშვნელოვანი ნაწილი ოსმალეთს მიეკუთვნა. ამ პირობებს არ აღიარებდა ამიერკავკასიის დემოკრატიული ფედერაციის კომისარიატი და სეიმი. 1918 წლის აპრილში ოსმალეთმა ბრძოლით აიღო ბათუმი და ბათუმის ოლქი და ნოემბრამდე შეინარჩუნა. \n\nოსმალეთი-ამიერკავკასიის კომისარიატის 1918 წლის ომის მნიშვნელოვანი ეპიზოდი არის '''ანარიის ფორტის ბრძოლა'''. საქართველოს დემოკრატიული რესპუბლიკის ჩამოყალიბების პროცესში მყოფი ქართული ჯარის არაორგანიზებულობის გამო  ბათუმი თურქულმა დანაყოფებმა თითქმის უბრძოლველად აიღეს. ანარიის ფორტის დამცველებმა მათზე გაცილებით მრავალრიცხოვან მოწინააღმდეგეს წინააღმდეგობა გაუწიეს. ფორტის ყველა დამცველი დაიღუპა. ფორტს იცავდნენ: კაპიტანი სიმონ შავგულიძე, კაპიტანი ზაქარია დოლიძე, პორუჩიკი აბესალომ ხარაიძე, პრაპორშიკი დავით ვანიძე და 50-მდე (სხვა მონაცემებით 84) ჯარისკაცი.<ref name=\"dito\">მეომრის გზა - კაპიტანი სიმონ შავგულიძე, საქართველოს პირველი რესპუბლიკის ბლოგი, დიმიტრი სილაქაძე </ref>\n\n1918 წლის ნოემბერში, მუდროსის დროებითი ზავის თანახმად ოსმალეთი გავიდა კავკასიიდან და ბათუმში გაერთიანებული სამეფოს ჯარები შევიდნენ. 1918 წლის 22 დეკემბრიდან 1920 წლის 7 ივლისამდე ბათუმი დიდი ბრიტანეთის ქვეშევრდომი იყო. გაერთიანებულმა სამეფომ იქ შექმნა თავისი საგუბერნატორო. ამ დროს ბათუმის დაპატრონებას ცდილობდა, ერთი მხრივ, გენერალი ანტონ დენიკინი, მეორე მხრივ - პანთუქრისტული წრეების წარმომადგენელი სერვერ-ბეგ ათაბაგი, რომელიც ე. წ. „ყარსის მთავრობას“ მესვეურობდა. ბათუმ-აჭარის მუსლიმი ქართველობა წინ აღუდგა თეთრგვარდიელებისა და ოსმალო დამპყრობლების მცდელობას. 1919 წლის 31 აგვისტოს ბათუმში შეიკრიბა მუსლიმ ქართველთა წარმომადგენლობა, რომელმაც შეიმუშავა მიმართვა საქართველოს დამფუძნებული კრებისა და პარიზის საზავო კონფერენციისადმი. ამ მიმართვაში ბათუმი, ისევე, როგორც მთელი აჭარა, აღიარებული იყო საქართველოს ნაწილად ავტონომიური მმართველობის უფლებით. საქართველოს დამფუძნებელმა კრებამ 1919 წლის 25 დეკემბერს აჭარის ოლქი ბათუმითურთ საქართველოს განუყოფელ ნაწილად გამოაცხადა, რაც აღიარებულია რუსეთ-საქართველოს 1920 წლის 7 მაისის ხელშეკრულებითაც. 1920 წლის 25 თებერვალს ბათუმი ერთა ლიგის მანდატით პორტო-ფრანკოდ გამოცხადდა. 1920 წლის ივლისში ბათუმიდან ინგლისის ჯარი გავიდა და ბათუმის ოლქი გადაეცა საქართველოს დემოკრატიულ რესპუბლიკას.\n\nსაბჭოთა რუსეთის საქართველოში შეჭრის შემდეგ, 1921 წლის 16 მარტს ბათუმის ოლქის ნაწილი და ქალაქი ბათუმი დაიკავა თურქეთის არმიამ.  თურქეთის ჯარების უფროსმა ქიაზიმბეიმ ბათუმი თურქეთის შემადგენლობაში გამოაცხადა, თავი კი ოლქის სამხედრო გუბერნატორად დანიშნა. 18 მარტს ქართულმა ჯარმა დაიწყო ბათუმის სტრატეგიული წერტილების დაკავება და დაიკავა ბარცხანის სიმაღლე. 19 მარტის მდგომარეობით თურქებს რჩებოდათ მხოლოდ ფოსტა-ტელეგრაფისა და მილიციის შენობები. 20 მარტს ბათუმი თურქეთმა სრულად გაათავისუფლა, თუმცა 16 მარტის მოსკოვის ხელშეკრულებით თურქეთს უკვე უარი ჰქონდა ბათუმზე ნათქვამი რუსეთის სასარგებლოდ.\n\n===საბჭოთა პერიოდი===\nბათუმის მოსახლეობა და მოწინავე საზოგადოება არ შერიგებია კომუნისტურ რეჟიმს. აქაური ინტელიგენცია აქტიურად მონაწილეობდა 1924 წლის აგვისტოს ანტისაბჭოთა აჯანყებაში, რისთვისაც მწვავე რეპრესიები განიცადა. საბჭოთა რეჟიმი ანგარიშს არ უწევდა ბათუმ-აჭარის ისტორიული ცხოვრების თავისებურებას. მიმდინარეობდა ბრძოლა ისლამის წინააღმდეგ, ტრადიციების და რელიგიური წესების დასაძლევად, რაც მოსახლეობის დიდ უკმაყოფილებას იწვევდა. 1927, 1933 და 1956 წლებში წელს შედგა ბათუმის განაშენიანების გეგმები. 1929 წელს ამუშავდა ნავთობგადასამუშავებელი ქარხანა.<ref></ref> 1937-1938 წლებში საბჭოთა ხელმძღვანელობამ ბათუმში, ისევე როგორც მთელ საქართველოში, უმკაცრესი რეპრესიები განახორციელა ე. წ. „ხალხის მტრების“ წინააღმდეგ, რასაც ასეულობით ადამიანის სიცოცხლე შეეწირა. აშენდა ახალი შენობები სასტუმრო „ინტურისტი“ (1939, არქტიტექტორი ა. შჩუსევი), დრამატული თეატრის შენობა (1952, ლ. ტეპლიცკი), კინოთეატრი „თბილისი“ (1964, ნ. აბაშიძე). 1935 წელს ამოქმედდა მანქანათმშენებელი,<ref></ref> 1936 წელს კოფეინის,<ref></ref> 1957 წელს — გემთმშენებელი ქარხნები.<ref></ref> 1929 წელს დაარსდა ბათუმის საზღვაოსნო სასწავლებელი, 1945 წელს ბათუმის პედაგოგიური ინსტიტუტი.\n\n===თანამედროვეობა===\n2007 წლის მაისში ბათუმში გაიხსნა ბათუმის საერთაშორისო აეროპორტი. 2011 წელს გაიზარდა ბათუმის ტერიტორია და მას შეუერთდა ხელვაჩაურის მუნიციპალიტეტის ტერიტორიის ნაწილი. ინტენსიურად ხდება თანამედრო სასტუმროებისა და გასართობი ცენტრების მშენებლობა, მოქმედებს შერატონისა და სხვა ბრენდების სასტუმროები. 2009 წელს მოხდა ბათუმის ბულვარის 1,5 კილომეტრით დაგრძელება, რომლის საერთო სიგრძე 7 კილომეტრს აღემატება. 2010 წელს გაიხსნა დელფინარიუმი.\n\n2022 წლის შემოდგომაზე ქალაქი ბათუმი გახდა გამარჯვებული ნომინაციაში „ყველაზე სწრაფად მზარდი ტურისტული ადგილი ევროპაში“, რისთვისაც მიიღო ტურისტული ჯილდო — World Travel Awards.<ref></ref>\n\n== ქალაქის მმართველობა ==\n\n=== ადმინისტრაციული ერთეულები ===\nბათუმი შედგება 14 ადმინისტრაციული ერთეულისაგან:\n# ძველი ბათუმის ადმინისტრაციული ერთეული.\n# რუსთაველის ადმინისტრაციული ერთეული.\n# ბაგრატიონის I ადმინისტრაციული ერთეული.\n# ბაგრატიონის II ადმინისტრაციული ერთეული.\n# აღმაშენებლის ადმინისტრაციული ერთეული.\n# ჯავახიშვილის ადმინისტრაციული ერთეული.\n# თამარის ადმინისტრაციული ერთეული.\n# ხიმშიაშვილის ადმინისტრაციული ერთეული.\n# ბონი-გოროდოკის ადმინისტრაციული ერთეული.\n# აეროპორტის ადმინისტრაციული ერთეული.\n# კახაბრის ადმინისტრაციული ერთეული.\n# ბათუმის სამრეწველო ადმინისტრაციული ერთეული.\n# გონიო-კვარიათის ადმინისტრაციული ერთეული.\n# მწვანე კონცხის ადმინისტრაციული ერთეული.\n\n=== საკრებულო ===\n\n\n== დემოგრაფია==\nრუსეთის იმპერიასთან შეერთების პირველ წლებში ბათუმი მრავალეთნიკური ქალაქი იყო. 1882 წლის მონაცემებით, ბათუმში 8671 ადამიანი ცხოვრობდა, აქედან 1166 ბერძენი, 980 რუსი, 907 სომეხი, 809 ქართველი (514 აღმოსავლეთ საქართველოდან, 167 გურული, 128 იმერელი), 377 აფხაზი, 112 სპარსი, 70 ლაზი. იმპერიის ხელისუფლება ასევე ხელს უწყობდა ბათუმში უცხოელების დასახლებას, რათა თავიანთი დასაყრდენი გაეჩინათ ადგილობრივ მოსახლეობაში. ისინი ხელს უწყობდნენ ბათუმში გერმანელების დასახლებას. 1882 წელს ბათუმში 145 სული გერმანელი ცხოვრობდა, 1887 წელს — 200, 1897 წელს კი 300.<ref name=\"გოგოლიშვილი\" />\n\nბათუმის მოსახლეობა იზრდებოდა XIX და XX საუკუნეების განმავლობაში. XX საუკუნის ბოლოს ბათუმის მოსახლეობა შემცირდა. XXI საუკუნის დასაწყისში ბათუმის მოსახლეობა კვლავ გაიზარდა, ძირითადად, ბათუმის ტერიტორიის ზრდის ხარჯზე. ამჟამად ბათუმი მოსახლეობის რაოდენობით საქართველოში თბილისის შემდეგ მეორე ქალაქია.\n\n\n\n== ეკონომიკა ==\nმინი|ბათუმის ნავსადგური\nმინი|ბათუმის ნავსადგური\nბათუმი თბილისის შემდეგ ყველაზე მდიდარი ქალაქია საქართველოში. მისი წილი საქართველოს ეკონომიკაში შეადგენს 6%-ს. ეკონომიკის წამყვანი დარგებია მშენებლობა და საშენი მასალების წარმოება, ვაჭრობა, მსუბუქი მრეწველობა, ტურიზმი, ტრანსპორტი და კომუნიკაციები.<ref name=\"batumicc\" />\n\nბათუმი არის ბაქო-ბათუმის ნავთობსადენის ბოლო პუნქტი. აქ წარმოებს მსხვილი საზღვაო-სატრანსპორტო ოპერაციები. ბათუმი კასპიის ნავთობის გაზიდვის უძველესი და უმნიშვნელოვანესი ნავსადგურია შავი ზღვის მთელ სანაპიროზე. იგი აღჭურვილია თანამედროვე ტექნიკით და დიდ საოკეანო ტანკერებს ემსახურება. სატრანსპორტო კვანძის საერთო ტვირთბრუნვაში სატრანზიტო ტვირთებთან ერთად დიდი ადგილი უკავია თვით ქალაქის და მისი უახლოესი მიდამოების სამეურნეო ტვირთებს. მთლიანად მექანიზებულია მშრალი ტვირთების ჩატვირთვა-გადმოტვირთვის ოპერაციები. \n\n===ტრანსპორტი===\nქალაქს, ისევე როგორ მთელ რეგიონს, ემსახურება ბათუმის საერთაშორისო აეროპორტი. აღმოსავლეთის მხრიდან ქალაქს ჩამოუდის საქართველოს საავტომობილო მაგისტრალი ს2-ის ნაწილი, ბათუმის შემოვლითი გზა, რომელიც, ამავდროულად, ევროპის ავტომაგისტრალი E70-ის ნააწილია. ბათუმი საავტომობილო გზით ასევე უკავშირდება ახალციხეს. \n\nბათუმი დაკავშირებულია საქართველოს რკინიგზის ქსელში თბილისი-ბათუმის რკინიგზის ხაზით, მოქმედებს რკინიგზის სადგური და სრულდება რეგულარული რეისები ერევნის, თბილისის, ქუთაისის და ოზურგეთის მიმართულებით.\n\n==განათლება და კულტურა==\nბათუმში მოქმედებს საზღვაო აკადემია და სახელმწიფო უნივერსიტეტი. მოქმედებს სახელმწიფო დრამატული თეატრი და მუსიკალური ცენტრი.\n\nბათუმში მოქმედებს რამდენიმე მუზეუმი, მათ შორის აჭარის სახელმწიფო მუზეუმი, ხელოვნების მუზეუმი და არქეოლოგიური მუზეუმი.\n\n== ღირსშესანიშნაობანი ==\nბოტანიკური ბაღი, დელფინარიუმი, ცირკი და „ბათუმის რივიერა“ — დასასვენებელი და გასართობი კომპლექსი შავი ზღვის სანაპიროზე.\n\n== ბათუმის საფოსტო მარკები ==\nthumb|250px|ბათუმის მარკები\nბრიტანეთის ოკუპაციის დროს ადრე გამოშვებული რუსული საფოსტო მარკების მარაგი ამოიწურა და 1919 წლის თებერვალში ადმინისტრაციამ ახალი მარკები დაბეჭდა. ეს იყო დასაჭრელი მარკები კორდილინას ხის გამოსახულებით და წარწერით БАТУМСКАЯ ПОЧТА. მოგვიანებით ბრიტანელებმა მასზე შტამპი „BRITISH OCCUPATION“ (ბრიტანეთის ოკუპაცია) დაარტყეს. შტამპებზე ფასი ცვალებადი იყო, თუმცა მოგვიანებით, 1920 წელს, ინფლაციის დონის ზრდის გამო, ყოფილი 5 კაპიკიანი მარკები ახალი დენომინაციებით გამოიცა (50 რუბლამდე). ბრიტანეთის მმართველობის ხანმოკლეობის მიუხედავად სამი სახის მარკა დიდი რაოდენობით არსებობს (შესაძლოა დამატებითი მარკები ოკუპაციის შემდეგაც დაიბეჭდა), თუმცა ხელმეორედ გადაბეჭდილი შტამპები არც ისე ბევრია და 2003 წლისთვის კოლექციონერთა შორის მათი ფასი $500 აშშ დოლარზე მეტს აღწევდა.\n\n== დაძმობილებული ქალაქები ==\n\n\n=== გამოჩენილი ბათუმელები ===\n* მემედ აბაშიძე, საზოგადო მოღვაწე\n* ჰაიდარ აბაშიძე, საქართველოს დამფუძნებელი კრების წევრი \n* სესილია თაყაიშვილი, მსახიობი\n* ანზორ ერქომაიშვილი, ფოლკლორისტი\n* ზაზა ხალვაში, კონორეჟისორი\n* ლევან ბერძენიშვილი, ფილოლოგი, პოლიტიკოსი\n* ვალერი მელაძე, მომღერალი\n* მინდია ხითარიშვილი, კომპოზიტორი\n* სოფო ხალვაში, მომღერალი\n\n== გალერეა==\n<gallery mode=\"packed-hover\" heights=\"160px\">\nფაილი:ბათუმი 10 Batumi.jpg|ბათუმის შუქურა\nფაილი:Show in Batumi dolphinarium.jpg|დელფინარიუმი\nFile:Lake in Batumi.jpg|ნურის ტბა\nFile:Batumi Archaeological Museum. Interior.jpg|არქეოლოგიური მუზეუმი\nFile:Batumi Airport 2011.jpg|ბათუმის საერთაშორისო აეროპორტი\nFile:Gonio Fortress (DDohler 2011)-14.jpg|გონიოს ციხე\nFile:Batumi2009.jpg|ბათუმი 2009 წელს\nფაილი:Building that looks like Acropolis, Batumi.JPG\nფაილი:Piazza, Batumi.JPG|პიაცა\nფაილი:Building that looks like upside-down White House, Batumi.JPG|შენობა, რომელიც ამოტრიალებულ თეთრ სახლს განასახიერებს\nფაილი:Batumi,Georgia..JPG|ბათუმის ქუჩები ღამით\nფაილი:Batumi2009jul.JPG|ბათუმის ღამით\nფაილი:Batumi2009.JPG|ბათუმი ღამით\nფაილი:Streets of Batumii.jpg\nფაილი:Batumi Cycleway.jpg|ველობილიკი ბულვარის გასწვრივ\nფაილი:Dolphins swim near ferry in port of Batumi 150505-A-PU919-7446.jpg|''Delphinus delphis''\n</gallery>\n\n\n\n==ლიტერატურა==\n\n*''ინაიშვილი, ა.'' „ბათუმის უძველესი ისტორიისათვის ახალი არქეოლოგიური გათხრების საფუძველზე“; „კავკასიის ხალხთა ისტორიის საკითხები“, თბილისი, 1966\n*''ჯაოშვილი, ვ.'', „ბათუმი“, თბილისი, 1966\n*''მურიე ჟ.'', „ბათუმი და ჭოროხის აუზი“, (თარგმანი ფრანგულიდან ი. ლორთქიფანიძისა) ბათუმი, 1962\n*''ჩხეიძე ჯ.'', „ბათუმი. ისტორიული ნარკვევი“, ბათუმი, 1959\n*''სიჭინავა, ვ''. ბათუმის ისტორიიდან, ბათუმი, 1958\n*''სიხარულიძე, ი.'' „ბათუმის წარსულიდან“, ბათუმის სახელმწიფო პედაგოგიური ინსტიტუტის შრომები, ტ. 5, 1956\n*''ყაუხჩიშვილი, ს.'', „ანტიკური მასალები ბათუმის ისტორიისთვის“, ქუთაისის სახელმწიფო პედაგოგიური ინსტიტუტის შრომები,  ტ. 10 1950-1951\n*\n\n== რესურსები ინტერნეტში ==\n\n* ბათუმის ოფიციალური საიტი\n* ბათუმის 6 მაისის პარკი \n* ბათუმის ბოტანიკური ბაღი\n* ბათუმის ბულვარი\n* ამინდი ბათუმში\n* სურათები ბათუმზე\n\n== სქოლიო ==\n\n===შენიშვნები===\n\n\n===დამოწმება===", "url": "https://ka.wikipedia.org/wiki/ბათუმი", "length": 26942}
