{"id": "5555", "title": "ებინიზერ ჰაუარდი", "text": "მინი|ებინიზირ ჰაუარდი\n'''ებინიზერ ჰაუარდი''' (Ebenezer Howard) (დ. 29 იანვარი, 1850, ლონდონი  — გ.1 აპრილი, 1928, უელინ-გარდენ-სიტი) — ინგლისელი ქალაქთმშენებლობის თეორიტიკოსი და სოციოლოგი. \n\nცხოვრობდა ნიუ-იორკსა (1872–1877) და ლონდონში (1877-იდან). გაიზარდა რ. უ. ემერსონისა და ე. ბელამის სოციალური-უტოპიური იდეებით. წამოაყენა ქალაქ-ბაღების შექმნის იდეა. პირველი ქალაქ-ბაღის შექმნის მშენებლობის ინიციატორი ლეჩუორთსა (1902–1903) და უელინგ-გარდენ-სიტიში (1920). 1899 დააარსა ქალაქ-ბაღების ასოციაცია.\n==ლიტერატურა==\n{{ქსე|11|607}}\n\n{{ესკიზი-ბიოგრაფია}}\n\n\nკატეგორია:ინგლისელი სოციოლოგები\nკატეგორია:ინგლისელი ურბანისტები\nკატეგორია:დაბადებული  29 იანვარი\nკატეგორია:დაბადებული  1850\nკატეგორია:გარდაცვლილი 1 აპრილი\nკატეგორია:გარდაცვლილი  1928", "url": "https://ka.wikipedia.org/wiki/ებინიზერ_ჰაუარდი", "len": 734}
{"id": "5556", "title": "გერჰარტ ჰაუპტმანი", "text": "{{ინფოდაფა მწერალი}}\n'''გერჰარტ ჰაუპტმანი''' (დ. 15 ნოემბერი, 1862, ობერზალცბრუნი — გ. 6 ივნისი, 1946, აგნეტენდორფი) — გერმანელი მწერალი, ლიტერატურული ნატურალიზმის ერთ-ერთი ყველაზე მნიშვნელოვანი წარმომადგენელი. 1912 წელს მიენიჭა ნობელის პრემია ლიტერატურაში „დრამატული ხელოვნების დარგში ნაყოფიერი, მრავალფეროვანი და გამოჩენილი მოღვაწეობის ნიშნად\".<ref name=np>{{cite web|url=|title=nobel prize in literature 1912|acces-date=2020-06-27}}</ref>\n\nჰაუპტმანი XX საუკუნის საუკეთესო გერმანელ დრამატურგად მიიჩნევა. მისი მრავალფეროვანი ლიტერატურული წარმოსახვის გამაერთიანებელი ელემენტია თანაგრძნობა ადამიანის ტანჯვის მიმართ; მისი პერსონაჟები ხშირად სოციალური ან სხვა ფორმის ძლადობის პასიური მსხვერპლები არიან. ჰაუპტმანის პიესები დღემდე დიდი პოპულარობით სარგებლობს.<ref name=br>{{cite web|url=|title=Gerhart Hauptmann - Britannica|acces-date=2020-06-27}}</ref>\n\n==ბიოგრაფია==\nthumb|მარცხნივ|180px|გერჰარტ ჰაუპტმანი 17 წლის ასაკში\nგერჰარტ ჰაუპტმანი 1862 წელს ქალაქ ობერზალცბურნში დაიბადა. დაწყებითი განათლება მან სოფლის სკოლაში მიიღო, ხოლო 1974 წლიდან საშუალო განათლებაა ქალაქ ვროცლავში იღებდა, თუმცა 1878 წელს მან სწავლა შეწყვტა და მისი ბიძის ფერმაში სოფლის მეურნეობის შესწავლა დაიწყო. ამ პროფესიის დაუფლება ჯანმრთელობის მდგომარეობის გამო მისთვის შეუძლებელი აღმოჩნდა, რადგან მას სიცოცხლისთვის საშიში ფილტვების დაავადება დაუდგინეს.\n\nჰაუპტმანმა ვერ შეძლო პრუსიელთა არმიაში მოხვედრა, რის შემდეგაც მან 1880 წელს ვროცლავის ქანდაკების სკოლაში დაიწყო სწავლა. იქ მან გაიცნო იოსეფ ბლოკი, რომელთანაც მთელი ცხოვრების მანძილზე მეგობრული ურთიერთობა ჰქონდა. ჰაუპტმანი სკოლიდან  დროებით გარიცხეს „ცუდი ყოფაქცევისა და არასაკმარისა გულმოდგინების გამო“, თუმცა პროფესორ რობერტ ჰარტელის თხოვნით იგი დააბრუნეს. მან სწავლა 1882 წელს შეწყვიტა.\n\nჰაუპტმანმა თავისი ძმის ქორწილისთვის დაწერა პიესა ''„Liebesfrühling“''. ქორწილში მან მარი ტიენემანი გაიცნო, რომელზეც მალევე საიდუმლოდ დაინიშნა. ტიენემანის ფინანსური დახმარების საშუალებით ჰაუპტმანმა იენის უნივერსიტეტში ფილოსოფიისა და ლიტერატურის ისტორიის სწავლა დაიწყო, თუმცა მალევე შეწყვიტა. მოგვიანებით ტიენემანის დაფინანსებით მან ძმასთან ერთად ხმელთაშუა ზღვაზე იმოგზაურა. მისი მცდელობა იტალიაში მოქანდაკედ დამკვიდრებულიყო, წარუმატებელი აღმოჩნდა. იმედგაცრუებული ჰაუპტმანი გერმანიაში დაბრუნდა და ბერლინის უნივერსიტეტში ისტორიის სწავლა დაიწყო.\n\nჰაუპტმანმა 1885 წლის 5 მაისს მარი ტიენემენი ცოლად შეირთო. მათ თაფლობის თვე ქალაქ რიუგენში გაატარეს. ქორწინებიდან ოთხი წლის შემდეგ ისინი ბერლინის გარეუბან ერკნერში ცხოვრობდნენ, სადაც მათ სამი ვაჟი შეეძინათ. 1889 წელს ისინი შარლოტენბურგში გადავიდნენ, სადაც ჰაუპტმანი ნატურალისტთა ლიტერატურული კლუბის წევრი გახდა. იმ პერიოდში იგი ემილ ზოლასა და ივანე ტურგენევის შემოქმედებას ეცნობოდა.<ref name=br /> ლიტერატურული გარემოს გავლენით ჰაუპტმანმა წერა დაიწყო. მისი პირველი პიესა, სოციალური დრამა ''„მზის ამოსვლამდე“'', რომელიც თანამედროვე სოციალურ პრობლემებს ასახავს, 1889 წელს დაიდგა.<ref name=br /> პიესამ გერმანული თეატრის ისტორიაში ერთ-ერთი ყველაზე დიდი სკანდალი გამოიწვია. ბურჟუაზიული საზოგადოება აღაშფოთა ალკოჰოლიზმისა და სექსუალობის რეალისტურმა აღწერამ. ჰაუპტმანის მომდევნო პიესები იყო ''„დაზავების ზეიმი“'' 1890 წელს და ''„მარტოხელანი“'' 1891 წელს. დრამატურგს საერთაშორისო აღიარება მოუტანა 1892 წლის პიესამ ''„ფეიქრები“'', რომელიც 1840-იან წლებში სილეზიელი ფეიქრების აჯანყებაზეა. ჰაუპტმანის ცნობილი კომედიებია ''„კოლეგა კრემპტონი“'' (1891) და ''„წავის ქურქი“'' (1893).\n\n1893 წელს ჰაუპტმანმა სასიყვარულო ურთიერთობა წამოიწყო მსახიობ მარგარეტ მარშალკთან, რის შემდეგაც მისი ცოლი შვილებლად ერთად აშშ-ში გადავიდა. ჰაუპტმანმა ფრანგულენოვანი დადგმისთვის მოამზადა დრამა ''„The Assumption of Hannele“'', რომლის პრემიერასაც არ დასწრებია, რადგან აშშ-ში ოჯახთან ჩავიდა. საბოლოოდ, 1904 წელს მისი და ტიენემენის ურთიერთობა განქორწინებით დასრულდა.\nthumb|მარცხნივ|170px|ჰაუპტმანი ცოლთან ერთად თავის 70 წლის იუბილეზე, 1932 წელს\n1900 წელს ჰაუპტმანს მარგარეტ მარშალკისგან ვაჟი, ბენვენუტო შეეძინა. 1901 წლიდან ისინი ერთად ცხოვრობდნენ, ხოლო 1904 წელს დაქორწინდნენ.\n\n1904 წელს ჰაუპტმანმა ოქსფორდის ვორსტერის კოლეჯის, ხოლო 1909 წელს ლაიფციგის უნივერსიტეტის საპატიო დოქტორის წოდება მიიღო.\n\n1910 წელს ჰაუპტმანის პირველი რომანი ''„The Fool in Christ, Emanuel Quint“'' გამოქვეყნდა, რომლის პროტაგონისტი მღვდელიც ერთმანეთში ურევს მზის თაყვანისცემასა და ქრისტიანობას. 1912 წელს გამოქვეყნდა მომდევნო რომანი ''„Atlantis“'', რომლის მიხედვითაც მომდევნო წელს დანიური უხმო ფილმი გადაიღეს.\n\n1912 წელს ჰაუპტმანს მიენიჭა ნობელის პრემია ლიტერატურაში „დრამატული ხელოვნების დარგში ნაყოფიერი, მრავალფეროვანი და გამოჩენილი მოღვაწეობის ნიშნად\". 1915 წელს მას ვილჰელმ II-მ წითელი არწივის ორდენი გადასცა. მწერალმა 1932 წელს, გოეთეს დაბადებიდან ასი წლისთავზე აშშ-ში მის შემოქმედებაზე ლექციები წაიკითხა და კოლუმბიის უნივერსიტეტის საპატიო დოქტორი გახდა.<ref>Heuser, F.W.J. (1938). \"Hauptmann's Trip to America,\" ''Germanic Review,'' Vol. 13, pp. 3–31.</ref>\n\nჰაუპტმანი 1946 წლის 6 ივნისს ბრონქიტით გარდაიცვალა.\n\n==შემოქმედება==\nthumb|right|200px|''„ფეიქრების“'' პოსტერი (1937)\nჰაუპტმანმა სახელი გაითქვა დრამით „მზის ამოსვლის წინ“ (1889), რომლის თემა - ბურჟუაზიული ოჯახის რღვევა - მის არაერთ ნაწარმოებში დამკვიდრდა („დაზავების ზეიმი“, 1890; „მარტოხელანი“, 1891). ჰაუპტმანი გერმანული ნატურალიზმის ფუძემდებლად მიიჩნევა, თუმცა მის შემოქმედებაში თვალსაჩინოა რეალისტური ელემენტებიც, აგრეთვე პესიმისტური ინტონაცია. თემისა და სტილის მხრივ ნოვატორულად აღიარეს მისი დრამა „ფეიქრები“ (1892). ჰაუპტმანმა მრავალ ჟანრში სცადა კალამი, წერდა ლექსებს, კომედიებს, დრამებს, ზღაპრებს; აღსანიშნავია ისტორიული ტრაგედია „ფლორიან გაიერი“ (1896). პირველი მსოფლიო ომის დროს პაციფისტის პოზიცია ეკავა; ამ პერიოდში ისტორიული და მითოლოგიური თემებით გატაცებასთან ერთად გადაიხარა ირაციონალიზმისკენ (დრამები „ზამთრის ბალადა“, 1917; „თეთრი მხსნელი“, 1920; რომანი „გიჟი ქრისტეისითა - ემანუელ კვინტი“, 1910 და სხვები), ფაშიზმის წლებში დაწერა ავტობიოგრაფიული რომანი „ჩემი სიჭაბუკის თავგადასავალი“ (ტ. 1-2, 1937), დრამატული ტეტრალოგია ბერძნული ლეგენდის სიუჟეტზე (1941-1944); ნაციზმისადმი მტრული განწყობილება გამოჩნდა მის პოემაში „დიდი სიზმარი“ (1942-1943). სიკვდილის წინ 1945 წელს, აირჩიეს „კულტურბუნდის“ საპატიო პრეზიდენტად.\n\nჰაუპტმანის შემოქმედებას ქართული საზოგადოება უკვე XX საუკუნის დასაწყისშივე იცნობდა. 1902 „მოამბის“ მე-2 - მე-4 ნომრებში გამოქვეყნდა ვინმე იან-იანის თარგმანი „დაძირული ზარი“ (დაიდგა 1915); ქართულ სცენაზე იდგმებოდა ჰაუპტმანის პიესები „დაზავების ზეიმი“ სათაურით „ავადმყოფი ხალხი“ (1901), „წავის ქურქი“ სათაურით „მელანიას ოინები“ (1903), „როზა ბერნდი“ (1904), „ფეიქრები“ (1904-1905, გამოქვეყნდა 1910),  „მარტოხელანი\" (1906), „ამხანაგი კრემპტონი“ (1907), „მზის ამოსვლამდე“ (1910), „ჰანელეს ამაღლება“ (1911), „მიხაელ კრამერი“ (1911), „შლუკი და იაუ“ (1912), „ვილჰელმ ჰენშელი“ (1915); 1979 „მზის ჩასვლის წინ“ დაიდგა მარჯანიშვილის სახელობის სახელმწიფო თეატრში (რეჟისორი მალხაზ  ჟვანია).\n\nჰაუპტმანის შემოქმედებას მიუძღვნა წერილი კიტა აბაშიძემ სათაურით ''„ჰაუპტმანის ახალი პიესის გამო“'' (გაზეთი \"ივერია\", 1906, № 7).\n\n==ლიტერატურა==\n{{ქსე|11|607|რევიშვილი შ.}}\n\n==რესურსები ინტერნეტში==\n* გერჰარტ ჰაუპტმანი — ნობელის პრემიის ოფიციალური საიტი\n* {{Gutenberg author |id=Hauptmann,+Gerhart | name=Gerhart Hauptmann}}\n* {{Librivox author |id=11861}}\n* {{Internet Archive author |sname=Gerhart Hauptmann}}\n* Works by Gerhart Hauptmann\n\n==სქოლიო==\n{{სქოლიო}}\n\n{{ნობელის პრემია ლიტერატურაში}}\n{{ნობელის პრემია 1912}}\n{{ავტორიტეტული წყაროები}}\n\n\n\nკატეგორია:გერმანელი მწერლები\nკატეგორია:დაბადებული 1862\nკატეგორია:გარდაცვლილი 1946\nკატეგორია:გერმანელი ნობელის პრემიის ლაურეატები\nკატეგორია:XIX საუკუნის გერმანელი დრამატურგები\nკატეგორია:XX საუკუნის გერმანელი დრამატურგები\nკატეგორია:XIX საუკუნის გერმანელი რომანისტები\nკატეგორია:XX საუკუნის გერმანელი რომანისტები\nკატეგორია:გერმანელი პოეტები\nკატეგორია:გერმანელი ავტობიოგრაფები\nკატეგორია:გერმანელი მამაკაცი პოეტები\nკატეგორია:გერმანელი მამაკაცი რომანისტები\nკატეგორია:გერმანულენოვანი პოეტები\nკატეგორია:გერმანელი მამაკაცი დრამატურგები\nკატეგორია:XIX საუკუნის მამაკაცი მწერლები\nკატეგორია:XX საუკუნის მამაკაცი მწერლები\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/გერჰარტ_ჰაუპტმანი", "len": 7877}
{"id": "5557", "title": "ფელიქს ჰაუსდორფი", "text": "thumb|right|ფელიქს ჰაუსდორფი\n'''ფელიქს ჰაუსდორფი''' (დ. 8 ნოემბერი, 1868, ბრესლაუ, ახლანდელი ვროცლავი — გ. 26 იანვარი, 1942, ბონი) — გერმანელი მათემატიკოსი. 1891 წელს დაამათავრა ლაიფციგის უნივერსიტეტი. 1895 წლიდან ასწავლიდა იქვე (1902 წლიდან პროფესორი); მოგვიანებით გრაიფსვალდის, 1921 წლიდან — ბონის უნივერსიტეტების პროფესორი. ჰაუსდორფმა დიდი წვლილი შეიტანა მათემატიკის სხვადასხვა დარგში — სიმრავლეთა თეორიაში, ტოპოლოგიაში, ფუნქციონალურ ანალიზში, უწყვეტ ჯგუფთა თეორიაში, რიცხვთა თეორიაში.\n\n== ლიტერატურა ==\n{{ქსე|11|607-608}}\n\n\nკატეგორია:გერმანელი მათემატიკოსები\nკატეგორია:დაბადებული 8 ნოემბერი\nკატეგორია:დაბადებული 1868\nკატეგორია:გარდაცვლილი 26 იანვარი\nკატეგორია:გარდაცვლილი 1942", "url": "https://ka.wikipedia.org/wiki/ფელიქს_ჰაუსდორფი", "len": 680}
{"id": "5568", "title": "ომი", "text": "{{მრავალმნიშვნელოვნება}}\nმინი|''ომის აპოთეოზი'', [[ვასილი ვერეშჩაგინი]], (1871)\n'''ომი''' — სახელმწიფოებს შორის არსებული კონფრონტაციის გადაწყვეტა სამხედრო ძალადობის გზით. ომის წარმოებაში უმთავრეს როლს ასრულებენ სახელმწიფოს შეიარაღებული ძალები და გასამხედროებული ფორმირებები, რომლის პარალელურად მეომარი მხარეები აწარმოებენ დიპლომატიურ, იდეოლოგიურ და ეკონომიკურ ბრძოლებს დაპირისპირებულ მხარეებთან. ომის წამოწყების მიზეზი შეიძლება გახდეს გადაუჭრელი საკითხები ეკონომიკურ, იდეოლოგიურ, ტერიტორიულ, რელიგიურ და სხვა სფეროებში. ომი – ეს არის პოლიტიკის გაგრძელება. თავისი მასშტაბებით ომი შეიძლება იყოს ლოკალური, რეგიონული, მსოფლიო. საერთაშორისო კანონების მიხედვით ომის წამოწყება გამოუცხადებლად, ითვლება დანაშაულად. შეიარაღებული კონფლიქტისგან განსხვავებით, ომის მასშტაბები გაცილებით დიდია, როგორც გეოგრაფიული თვალსაზრისით, ასევე მისი ხანგრძლივობიდან გამომდინარე. მიუხედავად ამისა, პრაქტიკაში არ არსებობს ზუსტი კლასიფიკაცია იმისა, თუ რით განსხვავდება ომი შეიარაღებული კონფლიქტისაგან. ომი შეიძლება იყოს ხანმოკლე (რამდენიმე დღიანი) და ხანგრძლივი (რამდენიმე ათეულ წლამდე).\n\n== ლიტერატურა ==\n* Barzilai Gad, ''Wars, Internal Conflicts and Political Order: A Jewish Democracy in the Middle East'' (Albany: State University of New York Press, 1996).\n* Clausewitz, Carl Von (1976), ''On War'' (Princeton and New Jersey: Princeton University Press)\n* Fry, Douglas P., 2005, ''The Human Potential for Peace: An Anthropological Challenge to Assumptions about War and Violence'', Oxford University Press.\n* Gat, Azar 2006 ''War in Human Civilization'', Oxford University Press.\n\n== რესურსები ინტერნეტში ==\n{{Commons category|War}}\n{{ვიკიციტატა}}\n* Correlates of War Project\n* Stanford Encyclopedia of Philosophy entry\n* Complex Emergency Database (CE-DAT) {{Webarchive|url= |date=2008-12-26 }}\n\nკატეგორია:ტერმინები\nკატეგორია:სამხედრო ისტორია", "url": "https://ka.wikipedia.org/wiki/ომი", "len": 1819}
{"id": "5569", "title": "ვილჰელმ ჰაუფი", "text": "{{ინფოდაფა მწერალი}}\n'''ვილჰელმ ჰაუფი''' (დ. 29 ნოემბერი, 1802, შტუტგარტი — გ. 18 ნოემბერი, 1827, იქვე) — გერმანელი მწერალი, გვიანდელი რომანტიკოსი. წერდა ლექსებს, ზღაპრებს, მოთხრობებს, რომანებს, სიმღერებს. მისი „ლიხტენშტაინი“ (1826, ქართული თარგმანი 1968) პირველი გერმანული ისტორიული რომანია, რომელიც შექმნილია უოლტერ სკოტის ისტორიული რომანების ყაიდაზე. ჰაუფს ეკუთვნის რომანი „კაცი მთვარეზე“ (1826), მოთხრობები „შპესარტის ფუნდუკი“ (1826), „ცნობები სატანის მემუარებიდან“ (1826-1827), „ფანტაზიები ბრემენის რატუშის სარდაფში“ (1827), „ნოველები“ (გამოქვეყნდა 1828) და სხვა.\n\n== ნაწარმოებები ==\n\n=== ზღაპრები ===\n\n* ''Märchen-Almanach auf das Jahr 1826 für Söhne und Töchter gebildeter Stände'' (1826 წლის ზღაპრების ალმანახი განათლებული საზოგადოების ვაჟებისთვის და ასულებისთვის):\n** ''Märchen als Almanach'' (ზღაპრები ალმანახის სახით);\n** ''Die Karawane'' (ქარავანი);\n** ''Die Geschichte vom Kalif Storch'' (ამბავი ხალიფა-წეროსი);\n** ''Die Geschichte von dem Gespensterschiff'' (ამბავი აჩრდილ-გემისა);\n** ''Die Geschichte von der abgehauenen Hand'' (ამბავი მოჩეხილი ხელისა);\n** ''Die Errettung Fatmes'' (ფატიმას გადარჩენა);\n** ''Die Geschichte vom kleinen Muck'' (ამბავი პატარა მუკისა);\n** ''Das Märchen vom falschen Prinzen'' (ამბავი ყალბი პრინცისა).\n* ''Märchen-Almanach auf das Jahr 1827 für Söhne und Töchter gebildeter Stände'' (1827 წლის ზღაპრების ალმანახი განათლებული საზოგადოების ვაჟებისთვის და ასულებისთვის):\n** ''Der Scheik von Alessandria und seine Sklaven'' (ალექსანდრიელი შეიხი და მისი მონები);\n** ''Der Zwerg Nase'' (ჯუჯა ცხვირი);\n** ''Abner, der Jude, der nichts gesehen hat'' (აბნერი, ებრაელი, რომელიც არაფერს ხედავდა);\n** ''Der Affe als Mensch'' (მაიმუნი ადამიანის სახით);\n** ''Die Geschichte Almansors'' (ამბავი ალმანსორისა).\n* ''Märchen-Almanach auf das Jahr 1828 für Söhne und Töchter gebildeter Stände'' (1828 წლის ზღაპრების ალმანახი განათლებული საზოგადოების ვაჟებისთვის და ასულებისთვის)\n** ''Das Wirtshaus im Spessart'' (შპესარტში ფუნდუკი);\n** ''Die Sage vom Hirschgulden'' (ამბავი ირმიანი გულდენისა);\n** ''Das kalte Herz'' (ცივი გული);\n** ''Saids Schicksale'' (საიდის ბედი);\n** ''Die Höhle von Steenfoll — Eine schottländische Sage'' (სტინფოლის გამოქვაბული — შოტლანდიური საგა).\n\n=== რომანები===\n* ''Lichtenstein'' (ლიხტენშტაინი)\n* ''In König Laurins Rosengarten'' (მეფე ლორენსის ვარდების ბაღი)\n\n=== სატირული ნაწარმოებები ===\n* ''Der Mann im Mond oder Der Zug des Herzens ist des Schicksals Stimme'' (კაცი მთვარეზე, ანუ გულის მატარებელი — ბედის ხმა);\n* ''Mittheilungen aus den Memoiren des Satan'' (ცნობები სატანის მემუარებიდან)\n* ''Controvers-Predigt über H. Clauren und den Mann im Mond'' (გ. კლორენის საკამათო ქადაგება - „კაცი მთვარეზე“)\n\n=== მოთხრობები ===\n* ''Othello'' („ოტელო“) (1826)\n* ''Die Sängerin'' („მომღერალი ქალი“) (1826)\n* ''Die Bettlerin von Pont des Arts'' („მათხოვარი პონ დე არტიდან“) (1827)\n* ''Jud Süß'' („ებრაელი ზიუსი“) (1827)\n* ''Die letzten Ritter von Marienburg'' („უკანასკნელი მარიენბურგელი რაინდი“)\n* ''Das Bild des Kaisers'' („იმპერატორის პორტრეტი“)\n* ''Phantasien im Bremer Ratskeller, ein Herbstgeschenk für Freunde des Weines'' („ფანტაზიები ბრემენის რატუშის სარდაფში. შემოდგომის საჩუქარი ღვინის მოყვარულთათვის“) (1827)\n* ''Die Bücher und die Lesewelt'' („წიგნები და კითხვის სამყარო“)\n* ''Freie Stunden am Fenster'' („უფასო საათები ფანჯარასთან“)\n* ''Der ästhetische Klub'' („ესთეტიკური კლუბი“)\n* ''Ein Paar Reisestunden'' („ორი საათი გზაში“)\n\n=== ლეგენდა===\n* ''Der Reußenstein'' („როისენშტაინი“)\n\n==ლიტერატურა==\n{{ქსე|11|608}}\n\n==სქოლიო==\n{{სქოლიო}}\n\n\nკატეგორია:დაბადებული 1802\nკატეგორია:გარდაცვლილი 1827\nკატეგორია:გერმანელი პროტესტანტები\nკატეგორია:გერმანელი პოეტები\nკატეგორია:გერმანელი მამაკაცი პოეტები\nკატეგორია:XIX საუკუნის პოეტები\nკატეგორია:გერმანულენოვანი პოეტები\nკატეგორია:XIX საუკუნის გერმანელი მწერლები\nკატეგორია:XIX საუკუნის გერმანელი მამაკაცი მწერლები", "url": "https://ka.wikipedia.org/wiki/ვილჰელმ_ჰაუფი", "len": 3809}
{"id": "5570", "title": "ჰაფეზი", "text": "{{ინფოდაფა მწერალი}}\n'''შამს ედ–დინ მოჰამედ შირაზი ჰაფეზი''', (დ. 1320 — გ. 1389) — სპარსელი პოეტი. მისი შემოქმედება სპარსული კლასიკური ლირიკის მწვერვალად არის აღიარებული. მთელი სიცოცხლე შირაზში გაატარა. იქვეა დასაფლავებული. მისი სამარხი დღესაც ერთ–ერთ უწმინდეს ადგილად ითვლება ირანელთათვის.\n\n== ბიოგრაფია ==\n\nჰაფეზის ბიოგრაფიის მცირეოდენი ცნობებია შემორჩენილი. იგი დაბადებულა ქ. იეზდში. მამა ადრე გარდაცვლია. ოჯახი გადმოსახლებულა ქალაქ შირაზში, სადაც გაიარა ჰაფეზის მთელმა ცხოვრბეამ. აქვე მიუღია კარგი განათლება და ახალგაზრდობაშივე გაუთქვამს სახელი როგორც ყურანის ზეპირად მცოდნეს (ამას მოწმობს მისი ფსევდონიმი „ჰაფეზი“, რაც არაბულად ყურანის ზეპირად მცოდნეს ნიშნავს). ჰაფეზი ეკუთვნოდა ქალაქის ინტელიგენციის ფენას. ქონებრივი უპირატესობის მიუხედავად ჰაფეზმა უარი თქვა მეხოტბე პოეტის კარიერაზე, თუმც მას ბევრი ქვეყნის გამგებელი იწვევდა თავის კარზე. მხოლოდ უკიდურესი გაჭირვების ჟამს თუ ჩართავდა ხოლმე თავის ლექსებში რომელიმე მეფისა თუ ვეზირის საქებარ სტრიქონს თავისი არსებობისა და დამსახურების შეხსენების მიზნით. \nჰაფეზის საფლავს შირაზის განაპირად მუსალის ბაღში, რომელიც წმიდათაწმინდა ადგილად არის შერაცხილი, ამშვენებს ეპიტაფია ასეთი დასასრულით: „რამეთუ მუსალის ბაღში პოვა სავანე, მისი გარდაცვალების თარიღი მუსალის მიწაში ეძიე“. სიტყვების „მუსალის მიწა“ შემადგენელი ასოების რიცხვით მნიშვნელობათა ჯამი გვაძლევს 791 წ. ჰიჯრით, რაც ჩვენი წელტაღრიცხვის 1389 წ. შეესაბამება. ამ ძუნწი ცნობებით ამოიწურება ჰაფეზის ბიოგრაფია, დანარჩენს კი ლამაზი ლეგენდები შეადგენს, რომელიც ხალხმა შექმნა სათაყვანებელი პოეტის ირგვლივ. ეს ლეგენდები მოგვითხრობენ ჰაფეზის ბავშვობის უკიდურესი გაჭირვების, მისი ჭაბუკური სიყვარულისა და მისი ღვთაებრივი ნიჭის „ზეგარდმოვლენის“ შესახებ, რასაც მისი ღაზალები ახდენდნე მკითხველსა თუ მსმენელზე.\n\n== გავლენა ==\n\nჰაფეზის პოეზიამ უაღრესად დიდი გავლენა მოახდინა მთელი მახლობელი აღმოსავლეთის ლირიკის განვითარებაზე. ამ გავლენამ XX ს. დამდეგამდე მოაღწია. ჰაფეზის შემოქმედება, მიუხედავად თავისი სირთულისა, საოცრად პოპულარული იყო. მის ტკბილ ღაზალებს მღეროდნენ ცნობილი მუტრიბები სამეფო დარბაზებში და უბრალო მწყემსები თვალუწვდენელ იალაღებზე. ირანში საქვეყნოდ ცნობილი ჭეშმარიტების აღსანიშნავად დღესაც არსებობს ანდაზა: „ვინ არ იცის, რომ ხოჯა ჰაფეზი შირაზელია?“, ხოლო ტაჯიკეთში სიტყვა „ჰაფეზი“ ლექსის ოსტატის გამომხატველ ზოგად სახელად იქცა (ცნობილი სახალხო მთქმელები „ჰაფეზებად“ იწოდებიან).\nჰაფეზის ლირიკა XIX საუკუნის ევროპაშიც უაღრესად პოპულარული იყო. ამაში დიდი წვლილი მიუძღვის გოეთეს, რომელმაც თავისი „დასავლურ–აღმოსავლური დივანის“ მეორე წიგნს „ჰაფეზის წიგნი“ უწოდა და თავის აღმოსავლელ კოლეგას ბევრი აღფრთოვანებული სტრიქონი უძღვნა. ამის შემდეგ გერმანიაში ჰაფეზისადმი მიბაძვა პოეტურ მოდად იქცა. უფრო მეტიც, ჰაფეზის პოეზიის პროფესიონალ მთარგმნელთა გვერდით გაჩნდნენ „ფსევდოჰაფეზები“, რომლებიც საკუთარ ლექსებს ჰაფეზის ღაზალების თარგმანებად ასაღებდნენ. ჰაფეზის პოეზიის გამოძახილს ვხვდებით, აგრეთვე, რუსულ პოეზიაშიც (პუშკინი, ფეტი და სხვ.).\n\n== შემოქმედება ==\nმინი|მარცხნივ|300პქ|ჰაფეზის საფლავი ქ. შირაზში\nჰაფეზი სამართლიანად ითვლება სპარსული ლირიკული სალექსო ფორმის ღაზალის უბადლო ოსტატად. მან დაარღვია ღაზალის შინაგანი კომპოზიცია და ბეითების აზრობრივი დიფერენციაციის შედეგად ეს ფორმა უფრო ტევადი გახადა. თუ ადრე ღაზალი ჩვეულებრივ სატრფიალო ლექსს წარმოადგენდა, ჰაფეზთან იგი ლირიკულ–ფილოსოფიური ხასიათის სალექსო ფორმად იქცა. ჰაფეზის პოეტური ფრაზა უაღრესად ლაღია და თავისებური. მისი ღაზალი გამოირჩევა ყველა სხვა პოეტის ღაზალებისაგან. რით? ძნელი სათქმელია. განსხვავებას ქმნის არა გარეგანი თავისებურება, არამედ შინაგანი. ამ შემთხვევაში ალბათ ყველაზე მართებული იქნება, თუ მას პოეტურ ინტონაციას ვუწოდებთ. სწორედ ეს ინტონაცია და სამყაროსადმი მიმართების უაღრესად თავისებური ფორმა განასხვავებს ჰაფეზის პოეზიას სხვათაგან. გარდა ამისა, მის შემოქმედებაში ყურადღებას იპყრობს საოცარი სინთეზი, ერთი მხრივ სინაზის, სინატიფის, ბუნების მშვენიერ მოვლენათა მიმართ უაღრესად სათუთი დამოკიდებულების და მეორე მხრივ, ჯებირებგადალახული პიროვნული ჯანყისა, ამბოხისა, რომელიც მიმართულია ყოველივე უგვანოსა და უმართებულოს წინააღმდეგ.\nჰაფეზის ხატოვანი აზროვნება უაღრესად რთულია და მდიდარი. მსთვის დამახასიათებელია მრავალპლანიანობა და სიღრმე. ამიტომაც ხშირად ჭირს მისი ლექსების ერთაზროვანი ინტერპრეტაცია. თუმცა ისინი მძიმე და ხალხისათვის გაუგებარი არ არის. მათში ყოველი მკითხველი პოულობს თავისთვის საკმარის სულიერ საზრდოს.\nჰაფეზის ლირიკული იდეალი არის ე.წ. რინდი – ლაღი, თავისუფალი პიროვნება, რომელიც არ ემორჩილება არავითარ დოგმას, ილაშქრებს ადამიანის თავისუფლების შემზღუდველი ყოველგვარი მცდელობის წინააღმდეგ. პიროვნული ჯანყის ეს დაუოკებელი სურვილი გასდევს მოტივად ჰაფეზის მთელ შემოქმედებას. აქვე ვხვდებით, მშვენიერების, ჭეშმარიტი სიყვარულის, ბუნების სილამაზისა და გაზაფხულის საგალობლებს. ჰაფეზის ლექსებში ჭარბად არის მოცემული სამყაროსა და ადამიანის არსებობის ფილოსოფიური გააზრების ცდები. იგი ხშირად ილაშქრებს აგრეთვე, როგორც ზნეობრივი, ისე სოციალური უკუღმართობის წინააღმდეგ.\nჰაფეზის პოეზიის გაგებაში იკვეთება ორი ურთიერთსაწინააღმდეგო შეხედულება: ერთის მიხედვით, ჰაფეზის პოეზია გაგებულ უნდა იქნეს როგორც მისტიკური ნააზრევი, იმდროინდელ აღმოსავლეთში გავრცელებული სუფიური მოძღვრების დებულებათა შესაბამისად, ხოლო მეორის მიხედვით ჰაფეზი არის ადამიანური, რეალური ცხოვრების მომღერალი. ეს საკითხი დღემდე სადავოდ არის დარჩენილი. მაგრამ ჰაფეზის შემოქმედება იმდენად ფართოა და ყოვლისმომცველი, რომ თავისუფლად იტევს როგორც სამყაროს აღქმის რეალურ შესაძლებლობას, ასევე მისი ფილოსოფიური გააზრების ურთულეს საკითხებს.\nგანსაკუთრებით უნდა აღინიშნოს ჰაფეზის პოეტური აზროვნების უაღრესად ორიგინალური სტილი, ენობრივი მიმოხვრანი, მხატვრული ხერხების თავისებური გამოყენება და ინტონაცია, რომელიც მხოლოდ მისთვის არის დამახასიათებელი. ამიტომაც ბევრი სპეციალისტი ჰაფეზის შემოქმედების სხვა ენაზე ადეკვატურად თარგმნას შეუძლებლად თვლის, თუმცა იგი მრავალ ენაზეა თარგმნილი მათ შორის ქართულადაც.\n\n== ქართული თარგმანები ==\n<p>შენ ცისკარი ხარ, მე – მიმქრალი სანთლის მუდარა,</p>\n<p>მაგრამ განთიადს სანთლისაგან არა უნდა–რა.</p>\n\n<p>სული მხდება და მებინდება სიცოცხლის დღენი,</p>\n<p>შენმა ღიმილმა ჩემს სულს ვეღარ გამოუდარა.</p>\n\n<p>სამარეს ია ამიყვავებს, რადგან ამ გულმა,</p>\n<p>ზედ დაჭდეული ზილფის დაღი იას უდარა.</p>\n\n<p>ჰაფეზ, შენს საფლავს სატრფომ სიოდ რომ ჩაუქროლოს,</p>\n<p>შემოგეხევა ვნებისაგან ტანზე სუდარა.</p>\n\n<p>''თარგმანი: ვახუშტი კოტეტიშვილის''</p>\n\n== ლიტერატურა ==\n{{ქსე|11|608კოტეტიშვილი ვ.}}\n\n==რესურსები ინტერნეტში==\n{{Commonscat-inline|Hafez}}\n* {{ბრიტანიკა|251392}}\n* {{Internet Archive author |search=Khwāja Shams-ud-Dīn Muhammad Hāfez-e Shīrāzī}}\n* {{Librivox author |id=9891}}\n\n==სქოლიო==\n{{სქოლიო}}\n\nკატეგორია:ირანელი პოეტები\nკატეგორია:დაბადებული 1320\nკატეგორია:გარდაცვლილი 1389\nკატეგორია:სუფისტები", "url": "https://ka.wikipedia.org/wiki/ჰაფეზი", "len": 6438}
{"id": "5572", "title": "იჩქერიის პრეზიდენტები", "text": "{{ვიკი}}''ჩეჩნეთის რესპუბლიკა — იჩქერიის პრეზიდენტები'':\n\n   \n# '''ჯოხარ დუდაევი''' : 1991-1996\n# '''ზელიმხან იანდარბიევი''' : 1996-1997 (პრეზიდენტის მოვალეობის შემსრულებელი)\n# '''ასლან მასხადოვი''' : 1997-2005\n# '''აბდულ–ჰალიმ სადულაევი''' : 2005-2006 (პრეზიდენტის მოვალეობის შემსრულებელი)\n# '''დოკუ უმაროვი''' : 2006 (პრეზიდენტის მოვალეობის შემსრულებელი)\n\n \nკატეგორია:ჩეჩნეთი", "url": "https://ka.wikipedia.org/wiki/იჩქერიის_პრეზიდენტები", "len": 377}
{"id": "5573", "title": "მშვიდობა", "text": "მინიატიურა|მშვიდობის სიმბოლო\n'''მშვიდობა'''  — ომის ანტონიმი. მშვიდობა ეწოდება საზოგადოების ისეთ მდგომარეობას, სადაც არ არის შეიარაღებულ კონფლიქტი ან რაიმე სხვა სახის სამხედრო ძალადობა. მშვიდობის შემსწავლელ მეცნიერებას ეწოდება – ირენოლოგია.\n\nმშვიდობა, განსხვავებით ომისგან არის მდგომარეობა, სხვადასხვა სოციალურ სუბიექტებს შორის არსებული წინააღმდეგობების გადასალახად არასაომარი მეთოდები გამოიყენება. რობერტ ჯექსონის მონაცემებით, 1945 წლის შემდეგ დედამიწაზე სულ 26 მშვიდობიანი დღე იყო.\n\nმშვიდობიანი საზოგადოების შექმნა არის ზოგადსაკაცობრიო ამოცანა. პრობლემის გადაჭრაზე მუშაობენ დიდი საერთაშორისო პოლიტიკური და თემატური ორგანიზაციები.\n\n==ომისა და მშვიდობის დამოკიდებულება==\nინგლისელი სამხედრო ისტორიკოსის და თეორეტიკოსის ბეზილ ჰენრი ლიდელ ჰარტის თანახმად მშვიდობა არის ყველა ომის მიზანი.  \n\nმშვიდობა, რომელიც წინ უძღვის ომს, ძირითადად განიხილება მომავალი სამხედრო შეტაკების მოსამზადებელ პერიოდად. სწრაფი ტემპებით ხდება შეიარაღების წარმოება, შეინიშნება სახელმწიფო ხაზინიდან დიდი რაოდენობით სახსრების სამხედრო საჭიროებებზე ხარჯვა. ხდება მოსახლეობის მორალური მზადება შეტაკებისთვის. როგორც წესი, უშუალოდ ომს წინ უძღვის მუქარების პერიოდი, რომლისთვისაც დამახასიათებელია არმიების მობილიზაცია და ეკონომიკის მილიტარიზაცია. \n\nუშუალოდ მშვიდობას წინ უძღვის ერთ-ერთი მხარის კაპიტულაცია ან კონფლიქტის მხარეების მიერ ორმხრივი დათმობები. ომის შემდგომი მშვიდობისთვის დამახასიათებელია მშვიდობის გამყარება, ინფრასტრუქტურის აღდგენა და ეკონომიკის ზრდის სწრაფი ტემპები.\n\n==მშვიდობის სახეობები==\nმშვიდობის საკითხების ნორვეგიელმა მკვლევარმა იოჰან გალტუნგმა წამოაყენა ნეგატიური და პოზიტიური მშვიდობის ცნებები. ნეგატიური მშვიდობაა ძალადობის უბრალოდ აღკვეთა, ხოლო პოზიტიური მშვიდობა — ისეთი მექანიზმების და სტრუქტურების შექმნა, რომლის დროსაც კონფლიქტები ან საერთოდ არ წარმოიქმნება, ან მათი გადაწყვეტა ადრეულ ეტაპზე ხდება.\n\nოლივერ რიჩმონდმა გამოყო მშვიდობის შემდეგი ფორმები:\n* გამარჯვებულთა მშვიდობა — მშვიდობის ყველაზე ძველი ფორმა, რომელიც სამხედრო გამარჯვების შედეგად მიიღწევა. გამარჯვებული საკუთარ უპირატესობის გამოყენებით აიძულებს დამარცხებულს დათანხმდეს მშვიდობას და სტატუს-კვოს შენარჩუნებას. „გამარჯვებულთა მშვიდობის“ სისუსტედ მიიჩნევა მისი შედარებითი არასტაბილურობა გამარჯვებული სახელმწიფოს ძლიერებასთან პირდაპირი კავშირის გამო. არსებობს გამარჯვებულის ჰეგემონიით უკმაყოფილების და შესაბამისად, აჯანყებების და ტერაქტების წარმოშობის შესაძლებლობა. რიჩმონდი აღნიშნავს, რომ თანამედროვე პოლიტიკური აზროვნება დიდწილად კვლავ „გამარჯვებულთა მშვიდობას“ ეფუძნება. \n* კონსტიტუციური მშვიდობა — ნორმების შექმნა, რომელიც აყალიბებს დემოკრატიულ მმართველობას, თავისუფალი ვაჭრობის წესებს, კოსმოპოლიტიზმისა და ადამიანის უფლებათა იდეების პრიორიტეტულობას. რიჩმონდი კონსტიტუციურ მშვიდობას უკავშირებს საერთაშორისო ურთიერთობების სტრუქტურაში განმანათლებლობის ეპოქის იდეების განვითარებას („მარადიული მშვიდობის“ პროექტი) და სახელმწიფოებს შორის ინტერესთა ბალანსის ძიებას. თანამედროვე კონტექსტში „კონსტიტუციური მშვიდობა“ გულისხმობს კავშირს დემოკრატიას, საბაზრო ეკონომიკას და მშვიდობის არსებობას შორის.\n* ინსტიტუციური მშვიდობა უკავშირდება საერთაშორისო ინსტიტუტების და ორგანიზაციების (მაგალითად გაეროს) დაფუძნებას, ასევე სახელმწიფოთა გაწეულ ძალისხმევას საერთაშორისო ურთიერთობათა სისტემაში მშვიდობის და წესრიგის შენარჩუნებისკენ. ითვლება, რომ მშვიდობის ეს ხედვა არის ყველაზე პროგრესული, რადგანაც საერთაშორისო ინსტიტუტები შედარებით სუსტ ქვეყნებს საერთაშორისო სიტუაციაზე გავლენის მოხდენის საშუალებას აძლევენ.\n* სამოქალაქო მშვიდობა — გულისმობს ორგანიზებული სამოქალაქო საზოგადოების, არასამთავრობო ორგანიზაციების და საზოგადოებრივი მოძრაობების არაძალადობრივ ბრძოლას.\n\nდღეს სამეცნიერო ლიტერატურასა და საზოგადოებრივ დისკურსში პრევალირებს ლიბერალური მშვიდობის კონცეფცია, რომელიც კავშირშია დემოკრატიასა და თავისუფალ ბაზართან. ოლივერ რიჩმონდის მიხედვით, ზემოთჩამოთვლილ ღირებულებებთან ერთად „ლიბერალური მშვიდობა“ მოიცავს ჰუმანიტარული ინტერვენციების, მშვიდობისადმი იძულების და ასევე ძირითადი „დასავლელი“ მოთამაშეების კონსენსუსს. „ლიბერალური მშვიდობის“ კონცეფციის წარმატების მაგალითად ხშირად მოყავთ ევროკავშირის წევრი სახელმწიფოების მშვიდობიანი ურთიერთობები. \n\n==პაციფიზმი==\nბოლო ასწლეულების განმავლობაში და განსაკუთრებით ორი მსოფლიო ომის შემდეგ არსებობდა პოლიტიკური მოძრაობები, რომლის მიზანსაც წარმოადგენდა მშვიდობის მიღწევა მთელ მსოფლიოში.\n\nიდეოლოგიებს, რომლებიც მშვიდობას ძირითად პრიორიტეტად მიიჩნევენ, აერთიანებენ პაციფიზმის სახელის ქვეშ. პაციფისტები აკრიტიკებენ ნებისმიერ ომებს და ყოველგვარ ძალადობას, უარყოფენ სამართლიანი ომების თეორიას. პაციფიზმის პოზიციებს იკავებენ გარკვეული რელიგიური დენომინაციები, მაგალითად კვაკერები.\n\nერთ-ერთი პრესტიჟული საერთაშორისო ჯილდო, რომელიც ხალხთა შორის მშვიდობის გამყარების სფეროში გადაეცემათ არის ნობელის მშვიდობის პრემია. იგი გადაეცემა ყოველწლიურად ადამიანს ან ორგანიზაციას, რომელსაც ნორვეგიის პარლამენტის მიერ დანიშნული ნორვეგიის ნობელის კომიტეტი შეარჩევს. ნობელის მშვიდობის პრემია მიენიჭება ყოველწიულად (გამონაკლისი იყო მსოფლიო ომების წლები). ძირითადად, პრემიას იღებენ მილიტარიზმის წინააღმდეგ მებრძოლები, საერთაშორისო ორგანიზაციების დამფუძნებლები და აქტიური მონაწილეები, ადამიანის უფლებათა დამცველები.\n\n==ლიტერატურა==\n* Liddell Hart. The Strategy of Indirect Approach. Pentagon Press, Reprint Edition (March 1, 2012);\n* Baljit Singh Grewal. “Johan Galtung: Positive and Negative Peace”. School of Social Science, Auckland University of Technology. August 2003;\n* Oliver P Richmond. Peace: A Very Short Introduction. Oxford: Oxford University Press, 2014.\n\n==რესურსები ინტერნეტში==\n* NATO AND PEACEKEEPING\n* Carnegie Endowment for International Peace {{Webarchive|url= |date=2020-06-05 }}\n* Lemonade a la Carnegie {{Webarchive|url= |date=2012-10-13 }}  \n* PeaceWiki\n* მშვიდობის მონუმენტები მსოფლიოში\n* {{dmoz|Society/Issues/Peace|Peace}}\n\n*", "url": "https://ka.wikipedia.org/wiki/მშვიდობა", "len": 5609}
{"id": "5574", "title": "გიორგი კვინიტაძე", "text": "{{ინფოდაფა სამხედრო მოღვაწე\n|სრული სახელი = გიორგი კვინიტაძე\n|ორიგინალური სახელი =\n|ცხოვრების პერიოდი = \n|დაბადების თარიღი = 21 აგვისტო, 1874\n|დაბადების ადგილი = დაღესტანი, რუსეთის იმპერია\n|გარდაცვალების თარიღი = 7 აგვისტო, 1970\n|გარდაცვალების ადგილი =  შატუ, საფრანგეთი\n|პორტრეტი = გიორგი კვინიტაძე.jpg\n|ხელმოწერა = \n|მეტსახელი = \n|ეროვნება = ქართველი\n|კუთვნილება ={{დროშა|რუსეთის იმპერია}}<br />{{დროშა|საქართველოს დემოკრატიული რესპუბლიკა}} \n|სამხედრო სამსახურის წლები = \n|წოდება = გენერალი-მაიორი<br>(რუსეთის იმპერია)<br>გენერალი<br>(სდრ)\n|ჯარის სახეობა = \n|მეთაურობდა = \n|დაკრძალულია = მთაწმინდის პანთეონი\n|ნაწილი = \n|ბრძოლები/ომები = *რუსეთ-იაპონიის ომი \n*პირველი მსოფლიო ომი \n*სომხეთ-საქართველოს ომი \n*საქართველოს სახელმწიფო გადატრიალების მცდელობა (1920) \n*ოსების აჯანყებები საქართველოში\n*რუსეთ-საქართველოს ომი \n|ჯილდოები = \n*წმინდა სტანისლავის მე-3 ხარისხის ორდენი (1905) \n*წმინდა ანას მე-4 ხარისხის ორდენი (1907) \n*წმინდა ანას მე-3 ხარისხის ორდენი (1912)\n*ოქროს იარაღი სიმამაცისთვის (1917) \n*წმინდა გიორგის მე-4 ხარისხის ორდენი (1917)\n*წმინდა სტანისლავის მე-2 ხარისხის ორდენი\n*წმინდა ანას მე-2 ხარისხის ორდენი \n*წმინდა ვლადიმირის მე-4 ხარისხის ორდენი\n* სხვა საბრძოლო ჯილდოები\n|კავშირი = ივანე კვინიტაძე ''(მამა)''<br>მარიამ დ’აბო ''(შვილიშვილი)''\n|სამსახურიდან გადადგომა = \n}}\n'''გიორგი კვინიტაძე''' (დ. 21 აგვისტო, 1874, დაღესტანი, რუსეთის იმპერია ― გ. 7 აგვისტო, 1970, შატუ, საფრანგეთი) — ქართველი სამხედრო მოღვაწე, საქართველოს დემოკრატიული რესპუბლიკის შეიარაღებული ძალების გენერალი (1918),  ბოლო მთავარსარდალი, რომელიც ხელმძღვანელობდა პირველი რესპუბლიკის ჯარს 1921 წელს რუსეთ-საქართველოს ომში, საქართველოს ეროვნული გმირი.\n\n1917-1918 წლებში, საქართველოს დამოუკიდებლობის გამოცხადებამდე, გენერალი კვინიტაძე აქტიურად მონაწილეობდა ქართული კორპუსის ჩამოყალიბებაში. დამოუკიდებლობის გამოცხადების შემდეგ, მცირე ხნის განმავლობაში, სამხედრო მინისტრის მოადგილის თანამდებობა ეკავა. აქტიურად იყო ჩართული რესპუბლიკის შეიარაღებული ძალების ჩამოყალიბების პროცესში მიმდინარე დისკუსიაში. მისი მოსაზრებით, აუცილებელი იყო მხოლოდ რეგულარული არმიის ჩამოყალიბება, თუმცა მის ჩამოყალიბებამდე, სახალხო გვარდიის არსებობის წინააღმდეგი არ იყო. კვინიტაძე სამხედრო სამინისტროს სათავეში სამხედრო პირის დანიშვნას და ჯარის ტერიტორიული პრინციპით დაკომპლექტებას ითხოვდა. 1919 წელს, ქართული სამხედრო სკოლის დაარსებაში და იყო მისი პირველი ხელმძღვანელი.<ref name=\"tavdacva\">გიორგი კვინიტაძე, საქართველოს სამხედრო ისტორია, საქართველოს თავდაცვის სამინისტრო</ref>\n\nგენერალ კვინიტაძის სახელს უკავშირდება: 1918 წლის ზაფხულში ოსმალური რაზმების დამარცხება ქვემო ქართლში; 1918 წლის დეკემბერში სომხეთ-საქართველოს ომის დროს იყო შულავერის ფრონტის შტაბის ხელმძღვანელობა; 1919 წელს მისი სარდლობით ქართულმა ჯარმა დაამარცხა „სამხრეთ-დასავლეთ კავკასიის“ (ე.წ ყარსის რესპუბლიკის ჯარები), აიღო ახალციხე და არტაანი; 1920 წლის მაისში, მისი მთავარსარდლობით საქართველომ საბჭოთა რუსეთის მე-11 არმიის შეტევა მოიგერია; 1918-1921 წლებში ჩაახშო რამდენიმე ანტისახელმწიფოებრივი აჯანყება, აქტიურ მონაწილეობას იღებდა შეიარაღებული ძალების ჩამოყალიბების პროცესში.<ref name=\"tavdacva\"/>\n\n1921 წლის ომის, საბჭოთა რუსეთის დაზვერვა გენერალ კვინიტაძეს შემდეგნაირად ახასიათებდა: „''ფიცხი, მამაცი, ჭკვიანი. მისი ტაქტიკა - აღტკინება, შეტევა. ჩინებული მცოდნე ჯარისკაცთა ფსიქოლოგიისა, დიდი ინიციატივის პატრონი. მან ერთადერთმა შეინარჩუნა წესიერება თავის ნაწილებში ფრონტზედ ჯარების დაშლის დროს. ბრძოლაში სრულიად უშიშარი; იცის მასსების გამხნევება და მათი გატაცება. ნერვიული, განუწყვეტლივ ეწევა პაპიროსს. საუკეთესო ოფიცერი ქართული ჯარისა''“.<ref name=\"tavdacva\"/>\n\n1921 წლის ომის დროს, გენერალმა კვინიტაძემ, 18-24 თებერვალს, მოწინააღმდეგის მიერ თბილისზე განხორციელებული რამდენიმე შტურმი მოიგერია და მას მნიშვნელოვანი ზიანი მიაყენა, თუმცა 24 თებერვლის საღამოს, დედაქალაქის დატოვებისა და ბრძოლის მცხეთის პოზიციებიდან გაგრძელების ერთპიროვნული გადაწყვეტილება მიიღო. აღნიშნული მოქმედებით იგი ფრონტის ხაზის შემოკლებას აპირებდა. კვინიტაძემ ეს გადაწყვეტილება რეზერვის არყოლისა და დაუცველი ფლანგებიდან რუსული ცხენოსანი შენაერთების მანევრების გამო მიიღო, რაც მისი აზრით, დედაქალაქის დამცველებს ალყაში აქცევდა და განადგურებას უქადდა. თბილისიდან უკანდახევის შემდეგ, ჯარის მორალური სულისკვეთება დაეცა და მცხეთის პოზიციებზე გამაგრება ვერ მოხერხდა. კვინიტაძის მხრიდან მოწინააღმდეგის დამარცხების უკანასკნელი მცდელობა 4-6 მარტს, ოსიაურის ბრძოლაში ჩაიშალა.<ref name=\"tavdacva\"/>\n\nსაბჭოთა რუსეთის მიერ საქართველოს დაპყრობის შემდეგ, გენერალი კვინიტაძე, მთავრობისა და სარდლობის სხვა წარმომადგენლებთან ერთად, ემიგრაციაში წავიდა. ცხოვრობდა საფრანგეთში, პარიზის მახლობლად, ლევილში. სამხედრო სამსახური არცერთი ქვეყნის შეიარაღებულ ძალებში არ გაუგრძელებია. გარდაიცვალა 1970 წელს.<ref name=\"tavdacva\"/>\n\n2013 წლის 26 მაისს, გენერალ გიორგი კვინიტაძეს საქართველოს ეროვნული გმირის წოდება მიენიჭა.<ref name=\"tavdacva\"/>\n\n2021 წლის 26 მაისს, საქართველოს დამოუკიდებლობის დღეს, გენერალი კვინიტაძე ქართველ მწერალთა და საზოგადო მოღვაწეთა მთაწმინდის პანთეონში სამხედრო პატივით დაკრძალეს.<ref>გენერალი გიორგი კვინიტაძე მთაწმინდის პანთეონში სამხედრო პატივით დაკრძალეს</ref>\n\n==ბიოგრაფია==\n===მოღვაწეობა რუსეთის იმპერიის არმიაში===\nდაიბადა 1874 წელს დაღესტანში<ref>საუბარი გიორგი კვინიტაძესთან (1). „რადიო თავისუფლების“ არქივიდან.</ref>, პოლკოვნიკ ივანე კვინიტაძის ოჯახში. მამამისი 13 წლამდე ჩიქოვანის გვარს ატარებდა, რომელიც, შემდეგ უცნობი მიზეზის გამო, კვინიტაძედ გადაიკეთა. <ref>გენერალი გიორგი კვინიტაძე {{Webarchive|url= |date=2020-06-14 }}, გიორგი სვიმონიშვილი</ref> დაამთავრა თბილისის კადეტთა კორპუსი და პეტერბურგის ქვეითთა სასწავლებელი. 1894 წელს მიიღო პოდპორუჩიკის წოდება. სამხედრო სამსახური დაიწყო ვლადიკავკაზის 153-ე პოლკში. 1897 წელს გახდა პორუჩიკი, 1901 წელს კი შტაბსკაპიტანი. შემდეგ მსახურობდა პოლონეთში. 1904 წელს მან საკუთარი სურვილით მონაწილეობა მიიღო რუსეთ-იაპონიის ომში. მსახურობდა აღმოსავლეთ ციმბირის მსროლელთა მე-9 პოლკში. 1905 წელს გახდა კაპიტანი. 1910 წელს 1-ლი თანრიგით დაამთავრა რუსეთის გენერალური შტაბის აკადემია და სამსახური დაიწყო კავკასიის მე-16 გრენადერთა პოლკში. 1911 წელს იყო კავკასიის სამხედრო ოლქის დავალებათა ობეროფიცერი. ამავე დროს მუშაობდა სამხედრო სასწავლებელში. პირველი მსოფლიო ომის დროს, 1915 წლის დეკემბერში კვინიტაძეს მიენიჭა პოდპოლკოვნიკის სამხედრო წოდება და დაინიშნა კავკასიის ახლადშექმნილი მე-4 მსროლელი დივიზიის მეთაურად. 1916 წელს გახდა პოლკოვნიკი. მონაწილეობდა ერზურუმის ოპერაციაში, რისთვისაც დაჯილდოვდა წმ. გიორგის მე-4 ხარისხის ორდენით. 1917 წლის მაისიდან გახდა კავკასიის მე-15 მსროლელთა პოლკის მეთაური. რუსეთის იმპერიის არმიაში დაჯილდოებული იყო წმინდა სტანისლავის მე-3 ხარისხის ხმლებითა და ბაფთით, წმინდა ანას მე-4 და მე-3 ხარისხის, წმინდა სტანისლავის მე-2 ხარისხის, წმინდა გიორგის მე-4 ხარისხის ორდენებით.\n\n===მოღვაწეობა პირველ რესპუბლიკაში===\nმინი|200პქ|გიორგი კვინიტაძე და [[ქაქუცა ჩოლოყაშვილი]]\n1918 წლის დასაწყისიდან იყო ქართული საარმიო კორპუსის I დივიზიის მეთაური. 1918 წლიდან ამიერკავკასიის რესპუბლიკის შეიარაღებული ძალების მთავარსარდალი და სამხედრო მინისტრის თანაშემწე. 1918-1921 წლებში მსახურობდა საქართველოს დემოკრატიული რესპუბლიკის შეიარაღებულ ძალებში. 1918 წელს გახდა გენერალი. 1918 წლის მაის-სექტემბერში იყო საქართველოს შეიარაღებული ძალების მთავარსარდალი. შეიარაღებული ძალების შექმნის საკითხში რესპუბლიკის მთავრობასთან შეუთანხმებლობის გამო გადადგა. \n\n1918 წლის დეკემბერში სომხეთ-საქართველოს ომის დროს დაინიშნა სადახლო-შულავერის ფრონტის საველე შტაბის უფროსად. 1919 წლის მარტიდან იყო ახალციხე-ახალქალაქის მაზრების გენერალ-გუბერნატორი და რეგიონის ქართული გარნიზონის სარდალი, მეთაურობდა მაზრაში სეპარატისტების წინააღმდეგ ბრძოლას და დაამარცხა ისინი. შემდეგ იბრძოდა სამხრეთ-დასავლეთ კავკასიის შეიარაღებული ძალების წინააღმდეგ და მათთან ბრძოლისას, 1919 წლის აპრილში გაათავისუფლა არტაანი. 1919 წლის სექტემბრიდან იყო ქართული სამხედრო სკოლის უფროსი. 1920 წლის 29 აპრილს ხელახლა დაინიშნა შეიარაღებული ძალების მთავარსარდლის პოსტზე. 1920 წლის მაისში დაამარცხა აზერბაიჯანის სსრ-ის მხრიდან საქართველოში შეჭრილი წითელი არმიის ნაწილები. სურდა შეტევის გაგრძელება და ბრძოლის გადატანა აზერბაიჯანის ტერიტორიაზე, რათა სრულად გაეადგურებინა იქ არსებული წითელი არმია, მაგრამ საქართველოს ხელისუფლებამ ამის ნება არ მისცა. 8 სექტემბერს დატოვა მთავარსარდლის თანამდებობა. თანამდებობიდან გადადგომის შემდეგ დაუბრუნდა სამხედრო სკოლას. 1921 წლის 16 თებერვალს მესამედ დაინიშნა მთავარსარდლის პოსტზე. რუსეთ-საქართველოს ომის დროს განსაკუთრებულ ყურადღებას უთმობდა თბილისის დაცვას, რასაც წარმატებით ახერხებდა 18-24 თებერვლის განმავლობაში. 24 თებერვალს მიიღო ერთპიროვნული გადაწყვეტილება თბილისის დატოვების შესახებ. მისი გეგმით უნდა გამაგრებულიყვნენ მცხეთასთან და შემდეგ კონტრშეტევით დაემარცხებინათ მტერი. მაგრამ კვინიტაძის გეგმამ არ იმუშავა. კვინიტიაძემ ვერც ოსიაურის ბრძოლაში მოახერხა წითელი არმიის შეჩერება.\n\n===ემიგრაციაში===\nსაბჭოთა ოკუპაციის შემდეგ წავიდა ემიგრაციაში. მთელი დარჩენილი ცხოვრება მან საფრანგეთში გაატარა. მუშაობდა გრამფირფიტების კომპანია „Pathe-ში.“ ეკონომიკური სიდუხშირის გამო ერთი პერიოდი თავს ირჩენდა მაწვნის წარმოებით და გაყიდვით. აქტიურად თანამშრომლობდა ემიგრანტულ პრესასთან და ორგანიზაციებთან. გარდაიცვალა ღრმად მოხუცებული, 1970 წლის 7 აგვისტოს პარიზის მახლობლად, დაბა შატუში გარდაიცვალა. 1985 წელს, პარიზში, გამომცემლობა YMCA-PRESS-მა დასტამბა გიორგი კვინიტაძის მემუარები რუსულ ენაზე („Мои воспоминания в годы независимости Грузии, 1917–1921“). მოგონებები ორ ტომად ქართულ ენაზე გამოიცა 2014 წელს.\n\n==ოჯახი==\nცოლად ჰყავდა (1911 წლიდან) თავადის ასული მარიამ მაყაშვილი (დ. 1889 — გ. 1960). ჰყავდა სამი ქალიშვილი: ივდით (იდა; დ. 1912 — გ. 2002), თამარი (თამი; დ. 1913 — გ. 2009) და ნინო (ნანო; დ. 1920 — გ. 2020). ნინოს ქალიშვილია ფრანგული კინოს ვარსკვლავი მარიამ დ'აბო.\n\n== ლიტერატურა ==\n{{Commonscat|Giorgi Kvinitadze}}\n{{სდრ|223-224|ბახტაძე მ.}}\n{{ქე|4|667}}\n*{{წიგნი|ავტორი=გოგიტიძე, მ., ბეჟიტაშვილი, გ.|სათაური=„სამხედრო ფიცის ერთგულნი“|ბმული= |ISBN=978-9941-0-7386-1|ადგილი=თბილისი|წელი=2015|გვერდები=67-69}}\n*საითიძე გ., გენერალი გიორგი კვინიტაძე, თბილისი, 1998\n* ''Волков С. В.'' Генералитет Российской империи. Энциклопедический словарь генералов и адмиралов от Петра I до Николая II. Том I. А—К. М., 2009\n* ''Гогитидзе М.'' Грузинский генералитет (1699—1921). Киев, 2001\n* ''Шабанов В. М.'' Военный орден Святого Великомученика и Победоносца Георгия. М., 2004\n\n==რესურსები ინტერნეტში==\n{{nplg ბიოგრაფია|00001496}}\n{{nplg ემიგრანტი|00000367}}\n*გენერალი გიორგი კვინიტაძე {{Webarchive|url= |date=2020-06-14 }}\n* გიორგი კვინიტაძის ინტერვიუ\n* Мои воспоминания в годы независимости Грузии 1917-1921 {{Webarchive|url= |date=2016-04-17 }} - კვინიტაძის მოგონებების სრული ტექსტი.\n* გიორგი კვინიტაძის ავტობიოგრაფია {{Webarchive|url= |date=2014-11-08 }} - სრული ტექსტი. 1957 წ.\n* ჩემი პასუხი {{Webarchive|url= |date=2019-02-14 }} - სრული ტექსტი. კვინიტაძის წერილი ნოე ჟორდანიას.\n\n== სქოლიო ==\n{{სქოლიო}}\n\n{{საქართველოს ეროვნული გმირები}}\n\n\nკატეგორია:დაბადებული 21 აგვისტო\nკატეგორია:დაბადებული 1874\nკატეგორია:გარდაცვლილი 7 აგვისტო\nკატეგორია:გარდაცვლილი 1970\nკატეგორია:ქართველი გენერლები\nკატეგორია:ქართველები პირველ მსოფლიო ომში\nკატეგორია:ქართველები საფრანგეთში\nკატეგორია:საქართველოს ეროვნული გმირები\nკატეგორია:ჩიქოვანები\nკატეგორია:რუსეთის იმპერიის სამხედრო პირები\nკატეგორია:რუსეთ-იაპონიის ომის მონაწილეები", "url": "https://ka.wikipedia.org/wiki/გიორგი_კვინიტაძე", "len": 10928}
{"id": "5580", "title": "1914", "text": "{{წელი|}}\n\n== მოვლენები ==\n\n* 3 აგვისტო : გერმანიამ ომი გამოუცხადა საფრანგეთს.\n* 4 აგვისტო : '''პირველი მსოფლიო ომი''' - გერმანია ბელგიაში იჭრება, რის პასუხადაც დიდმა ბრიტანეთმა მას ომი გამოუცხადა. აშშ ნეიტრალიტეტს აცხადებს.\n* 5 აგვისტო : კლივლენდში, ოჰაიო, მსოფლიოში პირველი ელექტრო საგზაო შუქნიშანი დამონტაჟდა.\n* 1 სექტემბერი : დაიღუპა უკანასკნელი მოგზაური მტრედი — დედალი სახელად მართა.\n\n== დაიბადნენ ==\n{{მთავარი|:კატეგორია:დაბადებული }}\n=== იანვარი ===\n* 8 იანვარი  : ანტონ კიზირია   — ქართველი ფილოლოგი. (გ. 1986)\n* 21 იანვარი : ირინე ალექსიძე — ქართველი ბალერინა (გ. 1996)\n* 25 იანვარი : გული მოსიაშვილი — ქართველი მიკრობიოლოგი\n* 26 იანვარი : დურუშეჰვარ სულთანი — ოსმალეთის უკანასკნელი სულთნის აბდულმეჯიდ II-ის ქალიშვილი (გ. 2006)\n* 29 იანვარი : ჭიჭიკო ბენდელიანი — საბჭოთა კავშირის გმირი   (გ. 1944)\n\n=== თებერვალი ===\n* 5 თებერვალი : უილიამ სიუარდ ბეროუზი — ამერიკელი ავანგარდისტი მწერალი (გ. 1997)\n* 5 თებერვალი : ალან ლოიდ ჰოჯკინი — ნობელის პრემიის ლაურეატი ფიზიოლოგიასა და მედიცინაში (1963)   (გ. 1998)\n* 20 თებერვალი : კონსტანტინე ბარამიძე — ქართველი მეცნიერი  (გ. 1978)\n* 26 თებერვალი   : ვიქტორ ხაინი — რუსი გეოლოგი.  (გ. 2009)\n\n=== მარტი ===\n* 3 მარტი :  სურენ ასლამაზაშვილი  —  საბჭოთა კავშირის გმირი (1944)  (გ. 1970)       \n*8 მარტი: გრიგოლ კაბისოვი   — ოსი მსახიობი და რეჟისორი. (გ. 1975)   \n* 12 მარტი : ჯულია ლენონი — ინგლისელი მუსიკოსის ჯონ ლენონის დედა  (გ. 1958)\n* 17 მარტი : ხუან კარლოს ონგანია — არგენტინის პრეზიდენტი (1966–1970)  (გ. 1995)\n* 18 მარტი  : დავით იმნაიშვილი — ქართველი ენათმეცნიერი  (გ. 1978)\n* 30 მარტი : ოთარ ალექსიშვილი   — ქართველი რეჟისორი  (გ.  1974)\n\n=== აპრილი ===\n* 2 აპრილი : ალეკ გინესი — ინგლისელი მსახიობი (გ. 2000)\n* 15 აპრილი : ვერა ბელეცკაია  —ქართველი გრაფიკოსი   (გ.  1974)\n\n=== მაისი ===\n* 2 მაისი : მიხეილ ბერძენიშვილი — ქართველი და საბჭოთა ფეხბურთელი (გ. 1981)\n* 16 მაისი : ვახტანგ ტაბლიაშვილი — ქართველი რეჟისორი\n* 20 მაისი : ალიო ადამია  — ქართველი მწერალი (გ. 1980)\n* 30 მაისი : ვახტანგ ბერიძე  — ქართველი ხელოვნების ისტორიკოსი (გ. 2000)\n\n=== ივნისი ===\n* 2 ივნისი : ჰაჯიბეილი, ვალერია  — ქართველი არქიტექტორი\n* 10 ივნისი : ასათიანი, გიორგი — ქართველი დოკუმენტური კინოს რეჟისორი და ოპერატორი   (გ. 1977)\n* 15 ივნისი : ანდროპოვი, იური  —სსრ კავშირის პოლიტიკური მოღვაწე (გ.1984)\n=== ივლისი ===\n===აგვისტო===\n=== სექტემბერი ===\n* 3 სექტემბერი : აფაქიძე, ანდრია  —ქართველი არქეოლოგი   (გ. 2005)\n=== ოქტომბერი ===\n* 29 ოქტომბერი : მაქსიმე —ბულგარეთის მართლმადედებელი ეკლესიის პატრიარქი (გ. 2012)\n\n===ნოემბერი===\n=== დეკემბერი ===\n* 7 დეკემბერი : ბაღაშვილი, სპარტაკ  — ქართველი კინომსახიობი   (გ. 1977)\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n* 5 მარტი : ჩოხელი, ელენე — ქართველი მსახიობი\n=== აპრილი  ===\n===მაისი   ===\n=== ივნისი  ===\n=== ივლისი  ===\n* 3 ივლისი : ჩემბერლეინი, ჯოსეფ —დიდი ბრიტანეთის პოლიტიკური მოღვაწე (დ.1836)\n===აგვისტო   ===\n* 20 აგვისტო : პიუს X — რომის პაპი (დ.1835)\n=== სექტემბერი  ===\n* 11 სექტემბერი : ისმაილ გასპრინსკი - ყირიმელი თათარი ინტელექტუალი, განმანათლებელი, მწერალი და პოლიტიკოსი.\n\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ფონ ლაუე, მაქს\n* ქიმია : რიჩარდზი, თეოდორ უილიამ\n* ფიზიოლოგია და მედიცინა : ბარანი, რობერტ\n\n*", "url": "https://ka.wikipedia.org/wiki/1914", "len": 3240}
{"id": "5581", "title": "1913", "text": "{{წელი|}}\n== მოვლენები ==\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 9 იანვარი : რიჩარდ ნიქსონი — აშშ-ის პრეზიდენტი  (გ. 1994)\n* 10 იანვარი  : გუსტავ ჰუსაკი — ჩეხოსლოვაკიის პოლიტიკური მოღვაწე.  (გ. 1991)\n* 10 იანვარი  : მეჰმედ შეჰუ — ალბანეთის სახელმწიფო და პარტიული მოღვაწე. (გ. 1981)\n\n=== თებერვალი  ===\n* 4 თებერვალი : როზა პარკსი — აფრიკელ-ამერიკელი სამოქალაქო უფლებების დამცველი (გ. 2005)\n* 13 თებერვალი  : ხალიდი  — საუდის არაბეთის მეფე 1975–1982 წლებში  (გ. 1982)\n* 20 თებერვალი : აბდელ რაჰმან ალ-ბაზაზი — ერაყის სახელმწიფო და პოლიტიკური მოღვაწე.  (გ. 1973)\n\n=== მარტი  ===\n* 1 მარტი  : რალფ ელისონი — შავკანიან ამერიკელთა კულტურის თვალსაჩინო წარმომადგენელი.   (გ. 1994)\n* 13 მარტი : სერგეი მიხალკოვი — საბჭოთა და რუსი მწერალი  (გ. 2009)\n* 18 მარტი  : ვერნერ მელდერსი — გერმანელი სამხედრო მოღვაწე  (გ. 1941)\n\n=== აპრილი  ===\n* 10 აპრილი : ჰაიმი, შტეფან —გერმანელი მწერალი (გ.2001)\n===მაისი   ===\n=== ივნისი  ===\n=== ივლისი  ===\n===აგვისტო   ===\n* 16 აგვისტო: ბეგინი, მენახემ — ისრაელის მე-6 პრემიერ-მინისტრი, ნობელის პრემიის ლაურეატი მშვიდობის დარგში   (გ. 1992)\n=== სექტემბერი  ===\n===ოქტომბერი   ===\n* 22 ოქტომბერი : ბაო-დაი— ვიეტნამის უკანასკნელი იმპერატორი  (გ. 1997)\n===ნოემბერი   ===\n* 7 ნოემბერი : კამიუ, ალბერ — ფრანგი მწერალი (გ.1960)\n===დეკემბერი   ===\n* 18 დეკემბერი : ჩამილ სიჯარიჩი — ჩერნოგორიელი მწერალი (გ. 1989)\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n=== აპრილი  ===\n===მაისი   ===\n* 8 მაისი : ჯაბადარი, ივანე— ქართველი რევოლუციონერ-ხალხოსანი (დ.1852)\n=== ივნისი  ===\n=== ივლისი  ===\n===აგვისტო   ===\n* 13 აგვისტო : ბებელი, ავგუსტ — გერმანელი პოლიტიკოსი  (დ. 1840)\n=== სექტემბერი  ===\n===ოქტომბერი   ===\n===ნოემბერი   ===\n* 3 ნოემბერი : ფურცელაძე, ანტონ — ქართველი მწერალი  (დ. 1839)\n===დეკემბერი   ===\n\n== ნობელის პრემიის ლაურეატები ==\n* ფიზიკა : კამერლინგ-ონეს, ჰეიკე\n* ქიმია : ვერნერი, ალფრედ\n* ფიზიოლოგია და მედიცინა : რიშე, შარლ რობერ\n* ლიტერატურა : თაგორი, რაბინდრანათ\n* მშვიდობა : ლა ფონტენი, ანრი\n\n*", "url": "https://ka.wikipedia.org/wiki/1913", "len": 2028}
{"id": "5582", "title": "არტურ ზაის-ინკვარტი", "text": "thumb|right|200px|არტურ ზაის-ინკვარტი\n'''არტურ ზაის-ინკვარტი''' ({{lang-de|Arthur Seyß-Inquart}}) (დ. 22 ივლისი, 1892, შტანერნი, მორავია (''დღევ.'' სტონაროვი, ჩეხეთი) — გ. 16 ოქტომბერი, 1946, ნიურნბერგი, გერმანია) — გერმანელი იურისტი, ავსტრიის და შემგომში მესამე რაიხის პოლიტიკური და სახელმწიფო მოღვაწე.\n\n== ბიოგრაფია ==\nარტურ ზაის-ინკვარტი დაიბადა 1892 წლის 22 ივლისს შტანერნში (''დღ. ჩეხეთი''), გიმნაზიის დირექტორის ოჯახში. 1907 წელს ოჯახი ვენაში (ავსტრია) გადავიდა საცხოვრებლად, სადაც მან დაამთავრა გიმნაზია და 1910 წელს სწავლა განაგრძო ვენის უნივერსიტეტში იურიდიულ ფაკულტეტზე. 1914 წლის აგვისტოდან იგი მონაწილეობას იღებდა პირველ მსოფლიო ომში. ტიროლის საიმპერიო ეგერთა ({{lang-de|Kaiserjäger}}) ბატალიონთან ერთად იბრძოდა რუსეთში, რუმინეთში და იტალიაში. ომში იგი დაიჭრა და დაჯილდოებულ იქნა მამაცობისთვის.\n\n1917 წელს არტურ ზაის-ინკვარტმა აიღო იურისტის დიპლომი და 1921 წელს საკუთარი საადვოკატო კანტორა გახსნა ვენაში. 1925 წელს იგი სათავეში ჩაუდგა „გერმანულ-ავსტრიულ სახალხო კავშირის“ პარტიას და დაიწყო კონტაქტის დამყარება „NSDAP“-თან. 1933 წელს ავსტრიის კანცლერმა ენგელბერტ დოლფუსმა იგი თავისი კაბინეტის წევრი გახადა. 1937 წელს გერმანელ ნაცისტთა დაჟინებული ზეწოლის შემდეგ არტურ ზაის-ინკვარტი ავსტრიის სახელმწიფო სათათბიროში მიიწვიეს.\n\n1938 წელს არტურ ზაის-ინკვარტი „NSDAP“-ში შევიდა. იმავე წლის 12 თებერვალს ჰიტლერი ინტერვენციით დაემუქრა ავსტრიის კანცლერ კურტ ფონ შუშნიგს, თუ ეს უკანასკნელი არტურ ზაის-ინკვარტს მინისტრის პორტფელს არ მისცემდა. 4 დღის შემდეგ, 1938 წლის 16 თებერვალს ზაის-ინკვარტი დაინიშნა „შინაგანი მმართველობის და უშიშროების მინისტრად“. ამით მის განკარგულებაში მოექცა მთელი ავსტრიის პოლიცია. შუშნიგის გადადგომის შემდეგ, 1938 წლის 11მარტს არტურ ზაის-ინკვარტმა კანცლერის პოსტი დაიკავა და 2 დღის შემდეგ, 13 მარტს, პროტესტის ნიშნად გადამდგარი პრეზიდენტის ვილჰელმ მიკლასის თანამდებობაც გადაიბარა.\n\n1938 წლის მარტის დასაწყისში ვერმახტის დივიზიებმა გადალახეს ავსტრიის საზღვარი და დაიწყო „ანშლუსის“ პროცესი, რომელიც 13 მარტს ზაის-ინკვარტის ხელმოწერით დასრულდა. ავსრტიამ, როგორც დამოუკუდებელმა რესპუბლიკამ არსებობა შეწყვიტა. 16 მარტს ჰიტლერის ბრძანებით არტურ ზაის-ინკვარტი დაინიშნა ახლადშექმნილი „ოსტმარკის“ რაიხსშტატჰალტერად და მიენიჭა „SS“-ის ობერგრუპენფიურერის წოდება.\n\n1939 წლის 12 ოქტომბერს ზაის-ინკვარტი დაინიშნა დაპყრობილი პოლონური ტერიტორიის გენერალ-გუბერნატორის ჰანს ფრანკის მოადგილედ და ხელმძღვანელობდა პოლონეთის მთავრობის წევრების და ინტელექტუალთა დეპორტაციას საკონცენტრაციო ბანაკებში და მათ ფიზიკურ განადგურებას.\n\n1940 წლის 29 მაისს ჰიტლერის ბრძანებით იგი გადაყვანილ იქნა ოკუპირებული ნიდერლანდების რაიხსკომისრის თანამდებობაზე. 1940—1945 წლებში იგი ხელმძღვანელობდა ნიდერლანდებში „იძულებითი მუშაობის კანონის“ გატარებას, ებრაელთა დეპორტაციას საკონცენტრაციო ბანაკებში, იატაკქვეშა მოძრაობის წევრების ფიზიკურ განადგურებას, მშვიდობიანი მოსახლეობის ტერორიზირებას.\n\n1945 წლის 1 მაისს ჰიტლერის სიკვდილის შემდეგ საგარეო საქმეთა მინისტრი იოახიმ ფონ რიბენტროპი თანამდებობიდან გადაყენებულ იქნა და ფიურერის ანდერძის თანახმად ეს თანამდებობა ზეის-ინკვარტმა დაიკავა, რომელიც მას სულ რამდენიმე დღით ეკავა. ზაის-ინკვარტი მაისის პირველ რიცხვებში დაპატიმრებულ იქნა კანადელი ჯარისკაცების მიერ ნიდერლანდებში და გადაცემულ იქნა სამხედრო დამნაშავეთა ტრიბუნალს.\n\n1946 წლის 1 ოქტომბერს ნიურნბერგის მთავარ სამხედრო დამნაშავეთა პროცესზე მოკავშირეთა სამხედრო ტრიბუნალმა იგი დამნაშავედ ცნო პოლონეთსა და ნიდერლანდებში ჩადენილ მრავალრიცხოვან დანაშაულში და სიკვდილით დასჯა ჩამოხრჩობით მიუსაჯა. განაჩენი შესრულდა 1946 წლის 16 ოქტომბერს ღამის 2 საათსა და 50 წუთზე ნიურნბერგის ციხეში.\n\nზაის-ინკვარტის ბოლო სიტყვები იყო: „მე მჯერა გერმანიის!“ ({{lang-de|„Ich glaube an Deutschland!“}})\n\n{{ავსტრიის კანცლერები}}\n\nკატეგორია:გერმანელი იურისტები\nკატეგორია:ავსტრიის კანცლერები\nკატეგორია:ნაცისტები\nკატეგორია:დაბადებული 22 ივლისი\nკატეგორია:დაბადებული 1892\nკატეგორია:გარდაცვლილი  16 ოქტომბერი\nკატეგორია:გარდაცვლილი 1946\nკატეგორია:მეორე მსოფლიო ომის პოლიტიკური ლიდერები", "url": "https://ka.wikipedia.org/wiki/არტურ_ზაის-ინკვარტი", "len": 3839}
{"id": "5584", "title": "იოახიმ ფონ რიბენტროპი", "text": "{{ინფოდაფა ლიდერი\n| სახელი = იოახიმ ფონ რიბენტროპი\n| სურათი= Bundesarchiv Bild 183-H04810, Joachim von Ribbentrop.jpg\n| სურათის ზომა =220პქ\n| წარწერა სურათის ქვეშ=იოახიმ ფონ რიბენტროპი\n| ხელმოწერა =  Joachim_von_Ribbentrop_Signature.svg\n| დაბადების თარიღი = {{დაბადების თარიღი|1893|4|30}}\n| დაბადების ადგილი= ვეზელი, გერმანიის იმპერია\n| გარდაცვალების თარიღი = {{გარდაცვალების თარიღი და ასაკი|1946|10|16|1893|4|30}} \n| გარდაცვალების ადგილი=ნიურნბერგი, გერმანია\n| მოქალაქეობა =\n| ეროვნება =გერმანელი\n| რეზიდენცია =\n| საარჩევნო ოლქი =\n| მამა =\n| დედა =\n| მეუღლე = ანა ელიზაბეთ (ანელიზ) ჰენკელზე (1920)\n| შვილები=5\n| განათლება =\n| პროფესია =ბიზნესმენი, დიპლომატი\n| საქმიანობა =\n| რელიგია =\n| ჯილდოები =\n| პარტია = ნსდაპ\n| საიტი=\n| რიგი = გერმანიის საგარეო საქმეთა მინისტრი\n| თანამდებობა დაიკავა = 4 თებერვალი, 1938\n| თანამდებობა დატოვა = 30 აპრილი, 1945\n| ვიცე-პრეზიდენტი  =\n| პრეზიდენტი =\n| პრემიერ-მინისტრი =\n| კანცლერი          = ადოლფ ჰიტლერი\n| წინამორბედი = კონსტანტინ ფონ ნოირათი\n| მემკვიდრე = არტურ ზაის-ინკვარტი\n| რიგი2 = \n| თანამდებობა დაიკავა2 = \n| თანამდებობა დატოვა2=\n| წინამორბედი2 = \n| მემკვიდრე2 = \n| პრეზიდენტი2=\n| ვიცე-პრეზიდენტი2 =\n| პრემიერ-მინისტრი2=\n| რიგი3 = \n| თანამდებობა დაიკავა3 = \n| თანამდებობა დატოვა3 =\n| წინამორბედი3 = \n| მემკვიდრე3 = \n| პრეზიდენტი3 =\n| პრემიერ-მინისტრი3=\n| რიგი4 = \n| თანამდებობა დაიკავა4 = \n| თანამდებობა დატოვა4 =\n| წინამორბედი4 = \n| მემკვიდრე4 = \n| პრეზიდენტი4 =\n| პრემიერ-მინისტრი4=\n| რიგი5 = \n| თანამდებობა დაიკავა5 = \n| თანამდებობა დატოვა5 =\n| წინამორბედი5 = \n| მემკვიდრე5 = \n| პრეზიდენტი5 =\n| პრემიერ-მინისტრი5=\n}}\n\n'''ულრიხ ფრიდრიხ ვილი იოახიმ ფონ რიბენტროპი''' ({{lang-de|Ullrich Friedrich Willy Joachim von Ribbentrop}}; დ. 30 აპრილი, 1893, ვეზელი, გერმანია — გ. 16 ოქტომბერი, 1946, ნიურნბერგი) — ნაცისტური გერმანიის გავლენიანი პოლიტიკური მოღვაწე და საგარეო საქმეთა მინისტრი 1938-1945 წლებში.\n\n== ბიოგრაფია ==\nრიბენტროპი დაიბადა ოფიცრის, რიხარდ ულრიხ ფრიდრიხ იოახიმ რიბენტროპის და მისი მეუღლის, სოფი ჰარტვიგის ოჯახში. დაწყებითი სასკოლო განათლება მან გერმანიის და შვეიცარიის კერძო სკოლებში მიიღო, სადაც ბრწყინვალედ დაეუფლა ინგლისურ და ფრანგულ ენებს. 1908 წლიდან იგი ბევრს მოგზაურობდა საზღვარგარეთ. 1910–1914  წლებში ძირითადად ცხოვრობდა კანადაში, სადაც გერმანული ღვინოების იმპორტით იყო დაკავებული.\n\nპირველი მსოფლიო ომის დასაწყისთანანავე რიბენტროპი დაბრუნდა გერმანიაში და დასავლეთის ფრონტზე იბრძოდა. ბრძოლაში გამოჩენილი მამაცობისათვის იგი დააჯილდოეს 1-ლი ხარისხის რკინის ჯვრით და მიენიჭა ობერლეიტენანტის წოდება. 1916 წელს ფრონტზე მიღებული ჭრილობის გამო რიბენტროპი გადაყვანილ იქნა გერმანიის საელჩოში სტამბოლში, შტაბის ოფიცრის თანამდებობაზე. აქ იგი გაეცნო და დაუმეგობრდა ფრანც ფონ პაპენს\n\n1920 წელს რიბენტროპი დაქორწინდა ანა ელიზაბეთ (ანელიზ) ჰენკელზე, რომელიც ცნობილი შამპანური ღვინოების (''Henkell & Söhnlein KG'') ფაბრიკანტის შვილი იყო და ამ ფირმის ბერლინის განყოფილების დირექტორი გახდა. 1925 წელს იგი იშვილა მისმა შორეულმა ნათესავმა გერტრუდ ფონ რიბბენტროპმა, რომელიც რიბეტროპთა საგვარეულოს გათავადაზნაურებულ შტოს ეკუთვნოდა და ამიერიდან იოახიმი თავის გვარს წინ ურთავს „ფონ“-ს (''von'') და იწოდება ''„ფონ რიბენტროპად“''.\n1932 წელს ჰიტლერის გაცნობის შემდეგ იგი შევიდა ნაციონალ-სოციალისტურ პარტიაში და ხელს უწყობდა ჰიტლერს ახლო კონტაქტი გაება მასთან დაახლოებულ და დამეგობრებულ მსხვილ მეწარმეთა და ფინანსისთა წრესთან.\n\n1933 წელს ჰიტლერის მიერ მთავრობის კაბინეტის ჩამოყალიბებისას საგარეო საქმეთა მინისტრის პორტფელი, რომელსაც რიბენტროპი თავისად იგულებდა, ალფრედ როზენბეგს, როგორც „ძველ გვარდიელს“, ერგო. 1934 წელს რიბენტროპი დაინიშნა „რაიხის მთავრობის საგარეო პოლიტიკურ და განიარაღების საქმეთა მრჩევლად“. 1935 წლის ივნისში იგი დაწინაურებულ იქნა „გერმანიის რაიხის საგანგებო და სრულუფლებიან ელჩის“ თანამდებობაზე. ამ პოსტზე რიბენტროპის დაუცხრომელი მცდელობით შედგა „ინგლის-გერმანიის საზღვაო პაქტი“, რომელიც გერმანიას ნებას აძლევდა ინგლისის საზღვაო ძალების 1/3 რაოდენობის ფლოტი ჰყოლოდა. ერთი წლის შემდეგ, 1936 წელს, მისი ინიციატივით გერმანიამ და იაპონიამ ხელი მოაწერეს „ანტიკომინტერნულ პაქტს“, რომელიც მიზნად ისახავდა ამ ორი სახელმწიფოს კოოპერაციას კომუნისტური ინტერნაციონალის (''კომინტერნი'') წინააღმდეგ ბრძოლაში. 1936 წელს რიბენტროპი დაინიშნა გერმანიის ელჩად ლონდონში და მას ეს თანამდებობა ეკავა 1938 წლამდე.\n\n1938 წელს რიბენტროპი დაინიშნა რაიხის საგარეო საქმეთა მინისტრად. მას შემდეგ რაც 1939 წლის მარტში ვერმახტი ჩეხოსლოვაკიაში შევიდა ბრიტანეთი აქტიურ მუშაობას შეუდგა ანტიგერმანული ბლოკის შექმნაზე. მთავარი აქცენტი გადატანილი იყო სსრკ-ზე, მაგრამ ინგლისელთა გასაკვირად რიბენტროპმა იმდენი მოახერხა, რომ 1939 წლის 23 აგვისტოს გერმანიის და სსრკ-ს საგარეო საქმეთა მინისტრებმა, რიბენტროპმა და მოლოტოვმა, ხელი მოაწერეს ე.წ. რიბენტროპ-მოლოტოვის პაქტს (''გერმ. Hitler-Stalin-Pakt - ჰიტლერ-სტალინის პაქტი''). პაქტი ითვალისწინებდა ურთიერთთავდაუსხმელობას 10 წლის განმავლობაში, პოლონეთის ტერიტორიის განაწილებას გერმანიასა და სსრ-ს შორის და სსრკ-ს ნეიტრალიტეტს დასავლეთ ევროპაში მიმდნარე საომარ ოპერაციებში. ეს პაქტი რიბენტროპის და მთელი გერმანული დიპლომატიის დიდი გამარჯვება იყო.\n\nმინი|მარცხნივ|220პქ|რიბენტროპი ნიურნბერგის ტრიბუნალზე (პირველი რიგი, მარცხნიდან მესამე)\nმეორე მსოფლიო ომის პერიოდში საგარეო საქმეთა სამინისტრო მიმდინარე მოვლენების უკანა პლანზე მოექცა და იმისათვის რომ შეენარჩუნებინა ძველი გავლენა ნაცისტურ ელიტაში რიბენტროპმა თავისი სამინისტროს კადრები სს-ის წევრებით გაავსო. რაკი დაპყრობილი ქვეყნების მოსახლეობის საქმეები საგარეო საქმეთა სამინისტროს დაქვემდებარებაში შედიოდა სს-ელები თავის მხრივ ყოველგვარი წინააღმდეგობის გარეშე უზრუნველყოფდნენ დაპყრობილი ტერიტორიებიდან ებრაელთა დეპორტაციას საკონცენტრაციო ბანაკებში. ეს გახდა მიზეზი იმისა რომ ომის დამთავრების შემდეგ რიბენტროპი ნიურნბერგის პროცესი მთავარ დამნაშავეთა სიაში მოხვდა. 218 დღიანი გამოძიების პერიოდში რიბენტროპს არ გამოუვლენია არავითარი სინანულის გრძნობა და 1946 წლის 1 ოქტომბერს მოკავშირეთა სამხედრო ტრიბუნალმა მას ჩამოხრჩობა მიუსაჯა. განაჩენი შესრულდა ნიურნბერგის ციხეში 1946 წლის 16 ოქტომბერსშუაღამის 1 საათზე.\n\nრიბენტროპის ბოლო სიტყვები იყო: {{cquote|ღმერთო დაიცავი გერმანია. ჩემი უკანასკნელი სურვილია შენარჩუნებულ იქნას გერმანიის ერთიანობა და აღმოსავლეთსა და დასვლეთს შორის ურთიერთგაგებით მსოფლიოში მშვიდობა დამყარდეს.{{oq|de|Gott schütze Deutschland. Mein letzter Wunsch ist, dass Deutschlands Einheit erhalten bleibt und die Verständigung zwischen Ost und West für den Frieden der Welt kommt.}}}}\n\n==ლიტერატურა==\n*Bloch, Michael. ''Ribbentrop''. New York: Crown Publishing, 1992. {{ISBN|0-517-59310-6}}.\n*Browning, Christopher R. ''The Final Solution and the German Foreign Office: A Study of Referat D III of Abteilung Deutschland, 194–43''. New York: Holmes & Meier, 1978. {{ISBN|0-8419-0403-0}}.\n*Craig, Gordon. \"The German Foreign Office from Neurath to Ribbentrop\" in Gordon A. Craig and Felix Gilbert (eds.) ''The Diplomats 1919–39''. Princeton: Princeton University Press, 1953, pp.&nbsp;406–436.\n*Hildebrand, Klaus. ''The Foreign Policy of the Third Reich'', Anthony Fothergill (trans.). London: Batsford, 1973. {{ISBN|0-520-02528-8}}.\n*Hillgruber, Andreas. ''Germany and the Two World Wars'', William C. Kirby (trans.). Cambridge, Massachusetts: Harvard University Press, 1981. {{ISBN|0-674-35321-8}}.\n\n==რესურსები ინტერნეტში==\n{{commonscat-inline|Joachim von Ribbentrop}}\n*The Trial of German Major War Criminals {{Webarchive|url= |date=2009-07-09 }}\n*ამონარიდები გაზეთებიდან რიბენტროპის შესახებ {{Webarchive|url= |date=2019-07-16 }}\n\n{{ჰიტლერის კაბინეტი}}\n\n\nკატეგორია:გერმანიის საგარეო საქმეთა მინისტრები\nკატეგორია:გერმანელი დიპლომატები\nკატეგორია:გერმანელი სამხედრო მოღვაწეები\nკატეგორია:დაბადებული 30 აპრილი\nკატეგორია:დაბადებული 1893\nკატეგორია:გარდაცვლილი 16 ოქტომბერი\nკატეგორია:გარდაცვლილი 1946\nკატეგორია:სამხედრო დამნაშავეები\nკატეგორია:ნაცისტური გერმანიის სამხედრო დამნაშავეები\nკატეგორია:მეორე მსოფლიო ომის პოლიტიკური ლიდერები", "url": "https://ka.wikipedia.org/wiki/იოახიმ_ფონ_რიბენტროპი", "len": 7655}
{"id": "5586", "title": "იაროსლავ ჰაშეკი", "text": "{{ინფოდაფა მწერალი}}\n'''იაროსლავ ჰაშეკი''' (დ. 30 აპრილი, 1883, პრაღა — გ. 3 იანვარი, 1923, ლიპნიცე) — ჩეხი მწერალი. \n\nდაიბადა მასწავლებლის ოჯახში. დაამთავრა კომერციული სასწავლებელი. ბეჭდვა დაიწყო XX საუკუნის დასაწყისში. თავდაპირველად აქვეყნებდა მგზავრულ ნარკვევებსა და იუმორისტულ ჩანახატებს. ჰაშეკს ეკუთვნის ათასამდე ნარკვევი, მოთხრობა და ფელეტონი, რომლებშიც დასცინის ბიუროკრატიულ სახელმწიფოს აპარატს, ბურჟუაზიულ მორალსა და სამღვდელოებას.\n\n1912 წელს გამოაქვეყნა მოთხრობათა კრებული „ყოჩაღი ჯარისკაცი და სხვა გასაოცარი ისტორიები“. 1915 ავსტრია-უნგრეთის არმიაში გაიწვიეს. მალე რუსებს ჩაბარდა ტყვედ. 1916 შევიდა რუსეთში შექმნილ ჩეხ-სლოვაკთა სამხედრო ნაწილში. თანამრომლობდა გაზეთ „ჩეხოსლოვანში“ (კიევი). ოქტომბრის რევოლუციის შემდეგ ჰაშეკი გადავიდა საბჭოთა ხელისუფლების მხარეზე, გახდა რკპ (ბ) წევრი და შევიდა წითელი არმიის რიგებში (1918). თანამშრომლობდა საფრონტო გაზეთებში.\n\nრუსულად გამოაქვეყნა „ადმირალ კოლჩაკის არმია“ და „ხუცეს მალიუტას დღიური“ (ორივე 1919). 1920 წელს დაბრუნდა სამშობლოში. ჰაშეკის შემოქმედების მწვერვალია რომანი „ყოჩაღი ჯარისკაცი შვეიკი და მისი თავგადასავალი მსოფლიო ომის დროს“ (1921-1923, დაუმთავრებელია). შვეიკი — „პატარა ადამიანი“ გამოხატავს ხალხის პროტესტს ომის წინააღმდეგ.\n\nქალაქ ლიპნიცეში (ჩეხეთი) 1959 წელს გაიხსნა ჰაშეკის მუზეუმი.\n\n== ლიტერატურა ==\n{{ქსე|11|609}}\n\n==სქოლიო==\n{{სქოლიო}}\n\n\nკატეგორია:ჩეხი მწერლები\nკატეგორია:დაბადებული 1883\nკატეგორია:გარდაცვლილი 1923", "url": "https://ka.wikipedia.org/wiki/იაროსლავ_ჰაშეკი", "len": 1387}
{"id": "5587", "title": "ჯულიან ჰაქსლი", "text": "{{ინფოდაფა მეცნიერი}}\n\n'''ჯულიან სორელ ჰაქსლი''' (დ. 22 ივნისი, 1887, ლონდონი —  გ. 14 თებერვალი, 1975) — ინგლისელი ბიოლოგი, ფილოსოფოსი, ევოლუციის თანამედროვე სინთეზური თეორიის ერთ-ერთი შემქმნელი. ლონდონის სამეფო საზოგადოების წევრი (1938). დაამთავრა ოქსფორდის უნივერსიტეტი (1909). სამეფო კოლეჯის (ლონდონი) ზოოლოგიის პროფესორი (1925-1935). მისი ძირითადი შრომები ეხება ევოლუციის, ექსპორტული ემბრიოლოგიის, ეთიკის ზოგად საკითხებს. 1946-1948 წლებში იყო იუნესკოს პირველი გენერალური დირექტორი.\n\n==ლიტერატურა==\n{{ქსე|11|609}}\n\n==სქოლიო==\n{{სქოლიოს სია}}\n\n{{იუნესკოს გენერალური დირექტორები}}\n{{Commons cat|Julian Huxley}}\n\n\nკატეგორია:ინგლისელი ბიოლოგები\nკატეგორია:ინგლისელი ფილოსოფოსები\nკატეგორია:იუნესკოს გენერალური დირექტორები", "url": "https://ka.wikipedia.org/wiki/ჯულიან_ჰაქსლი", "len": 719}
{"id": "5589", "title": "ცნობილი იაპონელები", "text": "==ა==\n*'''აბე კობო''' - მწერალი (1924)\n*'''აბე სინტარო''' - პოლიტიკური მოღვაწე (1924-91)\n*'''აბე ტომოძი''' - მწერალი, კრიტიკოსი, მთარგმნელი (1903)\n*'''აკაბორი სირო''' - ქიმიკოსი და ბიოქიმიკოსი (1900)\n*'''აკიამა ტოიოჰირო''' - პირველი კოსმონავტი (დ.1942)\n*'''აკიტა უძიაკუ''' (ნ.ს ტოძუკო) - მწერალი, კრიტიკოსი, საზოგადო მოღვაწე (1883)\n*'''აკიჰიტო''' - იმპერატორი (დ.1933)\n*'''აკუტაგავა რიუნოსკე''' - მწერალი (1892-1927)\n*'''ანამი კორეტიკა''' - გენერალი (1886-1945)\n*'''ანდო სიოეკი''' - მოაზროვნე (1700-1760)\n*'''ანდო ჰიროსიგე''' - გრაფიკოსი (1797-1858)\n*'''არაკი სადაო''' - სამხედრო და პოლიტიკური მოღვაწე (1877-1966)\n*'''არისიმა ტაკეო''' - მწერალი (1878-1923)\n*'''ასანუმა ინეძირო''' - სოციალ-დემოკრატიული მოძრაობის მოღვაწე (1898-1960)\n*'''ასიკაგა''' - მმართველი დინასტია (1335/38-1573) \n*'''ასუკატა იტიო''' - პოლიტიკური მოღვაწე  (1915)\n\n==გ==\n*'''გომიკავა ძიუნპეი''' - მწერალი (დ.1916)\n*'''გოტო სიმპეი''' - სახელმწიფო მოღვაწე (1857-1929)\n*'''გოტო სიოძირო''' - პოლიტიკური და სახელმწიფო მოღვაწე (1838-1897)\n\n==დ==\n*'''დაძაი ოსამუ''' (ნ.ს. ცუსიმა სოუძი) - მწერალი (1909-1948)\n*'''დოი ტაკაკო''' - პოლიტიკური მოღვაწე (დ.1928)\n\n==ე==\n*'''ეგუტი კიიოსი''' (ეგუტი კანი) - მწერალი (1887-1975)\n*'''ესაკი ლეო''' - ფიზიკოსი (1925)\n\n==ვ==\n*'''ვარასინა მიცუჰარუ''' - პროფკავშირული მოღვაწე (დ.1931)\n*'''ვატანაბე მასანოსუკე''' - მუშათა მოძრაობის მოღვაწე (1899-1928)\n*'''ვატანაბე მიტიო''' - პოლიტიკური მოღვაწე (დ.1923)\n*'''ვატანაბე ძიუნძო''' - პოეტი (1894)\n*'''ვატანუკი ტამისუკე''' - პოლიტიკური მოღვაწე (დ.1927)\n\n==ი==\n*'''იამაბე აკაჰიტო''' - პოეტი (დ.730)\n*'''იამაგატა არიტომო''' - სამხედრო და პოლიტიკური მოღვაწე (1838-1922)\n*'''იამადა ისუძუ''' - მსახიობი ქალი (დ.1917)\n*'''იამადა კოსაკუ''' - კომპოზიტორი და რეჟისორი (1886-1965)\n*'''იამადა ოტოძო''' – სამხედრო მოღვაწე\n*'''იამადა ბიმიო''' (ნ.ს. ტაკეტარო) - მწერალი და ფილოლოგი (1868-1910)\n*'''იამამოტო ისოროკუ''' - ადმირალი (1884-1943)\n*'''იამამოტო საცუო''' - კინორეჟისორი (1910-1983)\n*'''იამამოტო სენძი''' - საზოგადო მოღვაწე, ბიოლოგი (1889-1929)\n*'''იამასაკი მინორუ''' - არქიტექტორი (1912-1986)\n*'''იასუი კაორუ''' - საზოგადო მოღვაწე, იურისტი (1907-1980)\n*'''იდე ტაკასი''' - ფილოსოფოსი და ისტორიკოსი (1892-1990)\n*'''ივაი აკირა''' - პროფკავშირული მოღვაწე (დ.1922)\n*'''იი ნაოსუკე''' - სახელმწიფო მოღვაწე (1815-1860)\n*'''იკედა დაისაკუ''' - რელიგიური და პოლიტიკური მოღვაწე (დ.1928)\n*'''იკედა ჰაიატო''' - სახელმწიფო მოღვაწე (1899-1965)\n*'''იმაი ტადასი''' - კინორეჟისორი (დ.1912)\n*'''იმამურა სიოჰეი''' - კინორეჟისორი (დ.1926)\n*'''ინაგაკი ჰიროსი''' - კინორეჟისორი (1905-1980)\n*'''ინოუე კიიოსი''' - ისტორიკოსი (დ.1913)\n*'''ინუკაი ცუიოსი''' - პოლიტიკური მოღვაწე (1855-1932)\n*'''იოკომიცუ  რიიტი''' - მწერალი (1898-1947)\n*'''იონაი მიცუმასა''' - სამხედრო მოღვაწე, ადმირალი (1880-1948)\n*'''იონეძავა ტაკასი''' - პოლიტიკური მოღვაწე (დ.1940)\n*'''იოსანო აკიკო''' - პოეტი ქალი (1878-1942)\n*'''იოსანო ჰიროსი''' - პოეტი და კრიტიკოსი (1873-1935)\n*'''იოსიდა სიგერუ''' - პოლიტიკური მოღვაწე (1878-1967)\n*'''იოსიჰიტო''' - იმპერატორი (1879-1926)\n*'''ისიბასი მასასი''' - სოციალისტური პარტიის მოღვაწე (დ.1924)\n*'''ისიბასი ტანძან''' - სახელმწიფო მოღვაწე, ეკონომისტი (1884-1973)\n*'''ისიდა კოსირო''' - პოლიტიკური მოღვაწე (დ.1930)\n*'''ისიკავა ტაკუბოკუ''' - მწერალი და კრიტიკოსი (1885-1912)\n*'''ისიკავა ტაცუძო''' - მწერალი (დ.1905)\n*'''ისიკავა ძიუნ''' - მწერალი და კრიტიკოსი (დ.1899)\n*'''იტაგაკი ტაისუკე''' - პოლიტიკური მოღვაწე (1837-1919)\n*'''იტიკავა იუიტი''' - პოლიტიკური მოღვაწე (დ.1935)\n*'''იტიკავა სიოიტი''' - მუშათა მოძრაობის მოღვაწე (1892-1945)\n*'''იტო ჰირობუმი''' - სახელმწიფო მოღვაწე და დიპლომატი (1841-1909) \n*'''იუკავა ჰიდეკი''' - ფიზიკოსი (დ.1907)\n*'''იშიგურო კაძუო''' - მწერალი (დ.1954)\n*'''იჰარა  საიკაკუ''' - მწერალი (1642-1693)\n\n==კ==\n*'''კავაბატა იასუნარი''' - მწერალი (1899-1972)\n*'''კავაკამი ჰაძიმე''' -ეკონომისტი და ფილოსოფოსი (1879-1946)\n*'''კავაკამი ძიოტარო''' - სოციალ-დემოკრატიული მოძრაობის მოღვაწე (1889-1965)\n*'''კაია სეიძი''' - ფიზიკოსი (დ.1898)\n*'''კაიკო ტაკესი''' - მწერალი (1930-89)\n*'''კაიფუ ტოსიკი''' - პოლიტიკური მოღვაწე (დ.1931)\n*'''კამო ტიომეი''' - მწერალი (1153-1216)\n*'''კანეკო მიცუჰარუ''' - პოეტი (1895-1977)\n*'''კანეკო მიცუჰირო''' - პოლიტიკური მოღვაწე (დ.1924)\n*'''კანემარუ სინ''' - პოლიტიკური მოღვაწე (დ.1914)\n*'''კანიამი კიიოცუგუ''' - მსახიობი (1333-1384)\n*'''კანიამი''' - მსახიობი, დრამატურგი (1333-1384)\n*'''კანო მოტონობუ''' - ფერმწერი (1476-1559)\n*'''კატაიამა სენ''' - მუშათა მოძრაობის მოღვაწე (1859-1933)\n*'''კატო გენიტი''' - ფიზიოლოგი (1890-1979)\n*'''კატო კიიომასა''' - მხედართმთავარი (1562-1611)\n*'''კაცუმატა სეიიტი''' - სოციალ-დემოკრატიული სოძრაობის მოღვაწე (დ.1908)\n*'''კაცურა ტარო''' - სახელმწიფო მოღვაწე (1847-1913)\n*'''კინოსიტა ძიუნძი''' - დრამატურგი (დ.1914)\n*'''კი-ნო ცურაიუკი''' - პოეტი (868-946)\n*'''კისი ნობუსუკე''' - სახელმწიფო და პოლიტიკური მოღვაწე (1896-1988)\n*'''კიტაგავა უტამარო''' - ფერმწერი (1753-1806)\n*'''კიტამურა ტოკოკუ''' - პოეტი და პუბლიცისტი (1868-1894)\n*'''კიტაჰარა ჰაკუსიუ''' - პოეტი (1885-1942)\n*'''კობაიასი ისა''' - პოეტი (1763-1827)\n*'''კობაიასი ტაკიძი''' - მწერალი (1903-33)\n*'''კოდა როჰან''' (ნ.ს. სიგეიუკი) - მწერალი (1867-1947)\n*'''კოკურიო გოიტირო''' - მუშათა მოძრაობის მოღვაწე (1902-1943)\n*'''კომოტო ტოსიო''' - პოლიტიკური მოღვაწე (დ.1911)\n*'''კონისი იუკინაგა''' - მხედართმთავარი (1556-1600)\n*'''კონოე ფუმიმარო''' - სახელმწიფო მოღვაწე (1891-1945)\n*'''კოტოკუ სიუსუი''' (ნ.ს. დენძირო) - სოციალური მოძრაობის მოღვაწე, პუბლიცისტი (1871-1911)\n*'''კოძაი  იოსისიგე''' - ფილოსოფოსი-მარქსისტი (1901-90)\n*'''კუბო რიოგო''' - ფიზიკოსი (დ.1920)\n*'''კუნიკიდა დოპო''' (ნ.ს. ტეცუო) - პროზაიკოსი და პოეტი (1871-1908)\n*'''კურაჰარა კორეჰიტო''' - კრიტიკოსი (დ.1902)\n*'''კურიჰარა კომაკი''' - თეატრისა და კინოს მსახიობი (დ.1945)\n*'''კუროკავა ტაკესი''' - პროფკავშირების მოღვაწე (დ.1928)\n*'''კუროსავა აკირა''' - კინორეჟისორი (დ.1910)\n*'''კუსანო სიმპეი''' - პოეტი (დ.1903)\n\n==მ==\n*'''მასამუნე ჰაკუტიო''' - მწერალი (1879-1962)\n*'''მასაოკა სიკი''' - პოეტი (1867-1902)\n*'''მაცუდაირა სადანობუ''' - სახელმწიფო მოღვაწე (1758-1829)\n*'''მაცუკატა მასაიოსი''' - სახელმწიფო მოღვაწე (1835-1924)\n*'''მაცუმაე სიგეიოსი''' - მეცნიერი და საზოგადო მოღვაწე (1901-91)\n*'''მაცუო ბასიო''' - პოეტი (1644-1694)\n*'''მაცუოკა იოსუკე''' - სახელმწიფო მოღვაწე, დიპლომატი (1880-1946)\n*'''მიამოტო კენძი''' - პოლიტიკური მოღვაწე (დ.1908)\n*'''მიამოტო იურიკო''' - მწერალი ქალი (1899-1952)\n*'''მიაძავა კიიტი''' - პოლიტიკური მოღვაწე (დ.1919)\n*'''მიკი კიიოსი''' - საზოგადო მოღვაწე (1897-1945)\n*'''მიკი ტაკეო''' - პოლიტიკური მოღვაწე (1907-88)\n*'''მისიმა იუკიო''' - მწერალი (1925-1970)\n*'''მიფუნე ტოსირო''' - კინომსახიობი (დ.1920)\n*'''მიძოგუტი  კენძი''' - კინორეჟისორი (1898-1956) \n*'''მორი ოგაი''' - მწერალი და კრიტიკოსი (1862-1922)\n*'''მოტოორი ნორინაგა''' - ფილოლოგი და ენათმეცნიერი (1730-1801)\n*'''მურანო სირო''' - პოეტი (1901-75)\n*'''მუცუჰიტო'''  - იმპერატორი (1852-1912)\n\n==ნ==\n*'''ნაგაი კაფუ''' - მწერალი (1879-1959)\n*'''ნაგატა ჰიროსი''' - ფილოსოფოსი (1904047)\n*'''ნაგაცუკა ტაკასი''' - მწერალი (1879-1915)\n*'''ნაკაე ტოკუსუკე''' - პუბლიცისტი და პოლიტიკური მოღვაწე (1847-1901)\n*'''ნაკაიამა ტარო''' - პოლიტიკური მოღვაწე (დ.1925)\n*'''ნაკანო სიგეჰარუ''' - მწერალი, პუბლიცისტი (1902-79)\n*'''ნაკასონე იასუჰირო''' - პოლიტიკური მოღვაწე (დ.1918)\n*'''ნაკაძატო კისიო''' - მწერალი (დ.1936)\n*'''ნაკაჰარა ჩუია''' — პოეტი (1907-1937)\n*'''ნარიტა ტომომი''' - სოციალ-დემოკრატიული მოძრაობის მოღვაწე (1912-1979)\n*'''ნარუსე მიკიო''' - კინორეჟისორი (1905-69)\n*'''ნაცუმე სოსეკი''' - მწერალი (1867-1916)\n*'''ნისიდა კიტარო''' - ფილოსოფოსი (1870-1945)\n*'''ნიტობე ინაძო''' - განმანათლებელი (1862-1933)\n*'''ნიშიჯიმა (ნისიძიმა) კაცუჰიკო''' - ფიზიკოსი (დ.1926)\n*'''ნოგამი იაეკო''' - მწერალი ქალი (დ.1885)\n*'''ნოგი მარესუკე''' - სამხედრო მოღვაწე (1849-1912)\n*'''ნომა ჰიროსი''' - მწერალი, კრიტიკოსი (1915-91)\n*'''ნორო ეიტარო''' - მუშათა მოძრაობის მოღვაწე (1900-1934)\n*'''ნოსაკა სანძო''' - მუშათა მოძრაობის მოღვაწე (დ.1892)\n\n==ო==\n*'''ობაიასი ტარიო''' - ეთნოგრაფი (დ.1929)\n*'''ობუტი კეიძო''' - პოლიტიკური მოღვაწე (დ.1937)\n*'''ოდა ნობუნაგა''' - მხედართმთავარი (1534-1582)\n*'''ოე კენძაბურო''' - მწერალი (დ.1935)\n*'''ოიამა ივაო''' - სამხედრო მოღვაწე (1842-1916)\n*'''ოიამა იკუო''' - საზოგადო მოღვაწე (1880-1955)\n*'''ოკუმა სიგენობუ''' - სახელმწიფო მოღვაწე (1838-1922)\n*'''ოოკა სიოჰეი''' - მწერალი (დ.1909)\n*'''ოსანაი კაორუ''' - მწერალი და რეჟისორი (1881-1928)\n*'''ოსიო ჰეიჰატირო''' - 1837 წლის აჯანყების მეთაური (1796-1837)\n*'''ოტა იოკო''' - მწერალი ქალი (1906-1963)\n*'''ოტა კაორუ''' - პროფკავშირების მოღვაწე (დ.1912)\n*'''ოძავა  იტირო''' - პოლიტიკური მოღვაწე (დ.1942)\n*'''ოძაკი  კოიო''' - მწერალი (1867-1903)\n*'''ოძუ  იასუძირო''' - კინორეჟისორი (1903-63)\n\n==ს==\n*'''საიგიო''' (ნ.ს. სატო ნარიკიიო) - პოეტი (1118-1190)\n*'''საიგო ტაკამორი''' - პოლიტიკური მოღვაწე (1827-1877)\n*'''საიონძი კიმოტი''' - პოლიტიკური მოღვაწე (1849-1940)\n*'''საიტო მაკოტო''' - სახელმწიფო და სამხედრო მოღვაწე (1858-1936)\n*'''საკაი ტოსიჰიკო''' - პუბლიცისტი (1870-1933)\n*'''საკისაკა იცურო''' - ეკონომისტი (1897-1985)\n*'''საკურა სოგორო''' (ნ.ს.კიუტი სოგო) - გლეხთა ანტიფეოდალური გამოსვლების მეთაური (1611-1653)\n*'''სასაკი რიოსაკუ''' - პოლიტიკური მოღვაწე (დ.1915)\n*'''სატა ინეკო''' - მწერალი (დ.1904)\n*'''სატო ეისაკუ''' - პოლიტიკური და სახელმწიფო მოღვაწე (1901-1975)\n*'''სერიძავა კოძირო''' - მწერალი (დ.1897)\n*'''სიარაკუ ძიურობეი''' - ფერმწერი და მსახიობი (XII ს.) (???)\n*'''აკიკო სეკი'''- მომღერალი, საგუნდო დირიჟორი (1899-1973)\n*'''სიგა ნაოია''' - მწერალი (1883-1971)\n*'''სიკიტეი სამბა''' - მწერალი (1776-1822)\n*'''სიმაძაკი ტოსონ''' - მწერალი (1872-1943)\n*'''სიმოდა  სიოძი''' - მწერალი (დ.1913)\n*'''სინდო  კანეტო''' - კინორეჟისორი (დ.1912)\n*'''სუძუკი ბუნძი''' - მუშათა მოძრაობის მოღვაწე (1885-1946)\n*'''სუძუკი მოსაბურო''' - სოციალ-დემოკრატიული მოძრაობის მოღვაწე (1893-1970)\n*'''სუძუკი ჰარუნობუ''' - გრაფიკოსი და ფერმწერი (1718/25-1770)\n\n==ტ==\n*'''ტაიამა კატაი''' - მწერალი (1871-1930)\n*'''ტაკაკურა ტერუ''' - მწერალი (დ.1891)\n*'''ტაკამი ძიუნ''' - მწერალი და კრიტიკოსი (1907-1965)\n*'''ტაკამურა კოტარო''' - პოეტი და მოქანდაკე (1883-1956)\n*'''ტაკაჰასი კორეკიო''' - ფინანსისტი და პოლიტიკური მოღვაწე (1854-1936)\n*'''ტაკაჰირა კოგორო''' - დიპლომატი (1854-1926)\n*'''ტაკესიტა ნობორუ''' - პოლიტიკური მოღვაწე (დ.1924)\n*'''ტაკიძავა ბაკინ''' - მწერალი (1767-1848)\n*'''ტანაკა გიიტი''' - სახელმწიფო და სამხედრო მოღვაწე (1863-1929)\n*'''ტანგე კენძო''' - არქიტექტორი (დ.1913)\n*'''ტანიძაკი ძიუნიტირო''' - მწერალი (1886-1965)\n*'''ტანუმა ოკიცუგუ''' - სახელმწიფო მოღვაწე (1719-1788)\n*'''ტიკამაცუ მონძაემონ''' - დრამატურგი (1653-1724)\n*'''ტობა სოძიო''' - ფერმწერი (1053-1140)\n*'''ტოგო ჰეიჰატირო''' - სამხედრო მოღვაწე (1847-1934)\n*'''ტოიამა მიცურუ''' - პოლიტიკური მოღვაწე (1855-1944)\n*'''ტოიამა სიგეკი''' - ისტორიკოსი (დ.1914)\n*'''ტოიოტომი ჰიდეიოსი''' - მხედართმთავარი (1536-1598)\n*'''ტოკუგავა''' - სიოგუნების დინასტია (1603-1867)\n*'''ტოკუგავა იეიასუ''' - დინასტიის დამაარსებელი (1542-1616)\n*'''ტოკუდა კიუიტი''' - მუშათა მოძრაობის მოღვაწე (1894-1953)\n*'''ტოკუდა სიუსეი''' - მწერალი (1871-1943)\n*'''ტოკუნაგა სუნაო''' - მწერალი (1899-1958)\n*'''ტოკუტომი როკა''' (ნ.ს. კენძირო) - მწერალი (1868-1927)\n*'''ტომონაგა  სინიტირო''' - ფიზიკოსი (1906-1979)\n*'''ტორიი რიუძო''' - ეთნოგრაფი და არქეოლოგი (1870-1953)\n*'''ტოძიო ჰიდეკი''' - გენერალი (1884-1948)\n\n==უ==\n*'''უგაკი კაცუსიგე''' - პოლიტიკური და სამხედრო მოღვაწე (1868-1956)\n*'''უმეჰარა სუეძი''' - არქეოლოგი და ისტორიკოსი (დ.1883)\n*'''უტაგავა ტოიოკუნი'''  - გრაფიკოსი და ფერმწერი (1769-1825)\n\n==ფ==\n*'''ფუკუდა ტაკეო''' - პოლიტიკური და სამხედრო მოღვაწე (დ.1905)\n*'''ფუკურო იპეი''' - მწერალი და ფილოლოგი (1897-1971)\n*'''ფუკუძავა იუკიტი''' - მოაზროვნე (1834-1901)\n*'''ფუძივარა სადაიე''' - პოეტი, ფილოლოგი (1162-1241)\n*'''ფუძიმორი სეიკიტი''' - მწერალი, დრამატურგი (დ.1892)\n\n==ც==\n*'''ცუბოუტი სიოიო''' - მწერალი (1859-1935)\n\n==ძ==\n*'''ძეამი''' (სეამი) - მსახიობი, დრამატურგი (1363-1443)\n\n==ჰ==\n*'''ჰამაგუტი ოსატი''' - პოლიტიკური მოღვაწე (1870-1931)\n*'''ჰარა ტაკასი''' - პოლიტიკური მოღვაწე (1856-1921)\n*'''ჰასეგავა კაძუო''' - მსახიობი (დ.1908)\n*'''ჰატოიამა იტირო''' - პოლიტიკური მოღვაწე (1883-1959)\n*'''ჰატორი სისო''' - ისტორიკოსი (1901-1956)\n*'''ჰიგუტი იტიიო''' - მწერალი ქალი (1872-1896)\n*'''ჰინო ასიჰეი''' - მწერალი (1907-1960)\n*'''ჰიროჰიტო''' - იმპერატორი (1901-)\n*'''ჰონძიო  ეიძირო''' - მეცნიერი (დ.1888)\n*'''ჰოტა იოსიე''' - მწერალი (დ.1918)\n\n*", "url": "https://ka.wikipedia.org/wiki/ცნობილი_იაპონელები", "len": 12005}
{"id": "5592", "title": "ჰაფიზ ალი", "text": "'''ჰაფიზ ალი''', ''აბუ ღადარ ალი ფაშა'' (დ. დაახლოებით 1762 — გ. 1807) — ერაყის გამგებელი 1802-1807. წარმოშობით ქართველი (იოსები ერქვა), აფხაზი მადად ბეგის ყმა იყო, ახალგაზრდა მიუყვანეს ერაყის გამგებელს სულეიმან-ფაშა ბუიუქს, რომელმაც ჰაფიზ ალი „ქართულ გვარდიაში“ ჩარიცხა და შემდეგ დააწინაურა. 1796 ჰაფიზ ალი დანიშნეს ქაჰიას (ერაყის გამგებლის მოადგილის) თანამდებობაზე, ხოლო 1802 იგი სათავაში ჩაუდგა ერაყის ხელისუფლებას. 1807 ჰაფიზ ალი ინგლისელთა ხელშეწყობით მომზადებული შეთქმულების მსხვერპლი გახდა.\n\n== ლიტერატურა ==\n{{ქსე|11|608|სილაგაძე ბ.}}\n\nკატეგორია:დაბადებული 1762\nკატეგორია:გარდაცვლილი 1807\nკატეგორია:ქართველები მსოფლიოში", "url": "https://ka.wikipedia.org/wiki/ჰაფიზ_ალი", "len": 627}
{"id": "5594", "title": "ჰაფიზი აბრუ", "text": "'''ჰაფიზი აბრუ''' (ნამდვილი სახელი'' აბდ ალ-ლაჰ იბნ ლუტფ ალ-ლაჰ იბნ აბდ ალ-რაშიდ ალ-ბიჰდადინი'') (გ. 1430) — ირანელი ისტორიკოსი და გეოგრაფი. განათლება მიიღო ჰამადანში. მოღვაწეობდა თემურიდთა კარზე. მისი პირველი ნაშრომი უნდა იყოს ანონიმური \"მატიანეთა კრებულის გაგრძელება\" (\"ზეილ-ი ჯამი ალ-თავარიხ\"). 1412 შეადგინა \"შამის გამარჯვების წიგნის გაგრძელება\" (\"ზეილ-ი ზაფარნამეი შამი\"), აღწერა შაჰრუხის მეფობა 1413-მდე (\"თარიხი შაჰრუხ\"), თარგმნა და ისტორიული ცნობებით შეავსო არაბული გეოგრაფიული თხზულება. მრავალტომიანი \"კრებული\" (\"მაჯმა\") აერთიანებს ტაბარის სპარსულ თარგმანს, რაშიდ ად-დინის, შამის და მის მიერ დაწერილ ისტორიულ შრომებს, მსოფლიო ისტორიული ტიპისაა 4-ტომიანი \"მატიანეთა კრებული\" (\"მაჯმა ალ-თავარიხი\").\n== ლიტერატურა ==\n{{ქსე|11|608|თოფურია პ.}}\n\nკატეგორია:ირანელი ისტორიკოსები\nკატეგორია:ირანელი გეოგრაფები\nკატეგორია:გარდაცვლილი 1430", "url": "https://ka.wikipedia.org/wiki/ჰაფიზი_აბრუ", "len": 836}
{"id": "5595", "title": "ჰაფიზ იბრაჰიმი", "text": "{{ინფოდაფა მწერალი}}\n'''ჰაფიზ იბრაჰიმი''' (სრული სახელი ''მუჰამედ ჰაფიზ ბინ იბრაჰიმ ფაჰმი'') (დ. 1872, დაირუტი — გ. 31 ივლისი, 1932, კაირო) — არაბი (ეგვიპტელი) მწერალი და ჟურნალისტი. ცნობილია „ნილოსის პოეტის“ სახელით.\n\nდაამთავრა სამხედრო სასწავლებელი კაიროში (1891); მონაწილეობდა ინგლისის სამხედრო ესპედიციაში სუდანში. ინგლისის წინააღმდეგ ეგვიპტის ოფიცერთა ამბოხებაში მონაწილეობისათვის სამხედრო სამსახურიდან დაითხოვეს (1900). განიცდიდა მუჰამად აბდოს მსოფლმხედველობის გავლენას. მომხრე იყო დასავლეთისა და აღმოსავლეთის კულტურის მიღწევათა სინთეზისა. 1901 გამოაქვეყნა ლექსების პირველი დივანი. მისი ლექსები დაწერილია ნეოკლასიკური სტილით, ასახავს პოეტის პატრიოტულ სულისკვეთებას, მოუწოდებს უცხოურ კოლონიზატორების წინააღმდეგ ბრძოლისაკენ. ეგვიპტის ცხოვრების აქტულურ პრობლემებს ეხება კლასიკური მაკამის ფორმით დაწერილი პროზაული ნაწარმოები „ღამეები სატიჰასთან“ (1906).\n\n== ლიტერატურა ==\n{{ქსე|11|608|ქუთელია მ.}}\n\n==სქოლიო==\n{{სქოლიო}}\n\n\n\nკატეგორია:ეგვიპტელი მწერლები\nკატეგორია:ეგვიპტელი ჟურნალისტები\nკატეგორია:დაბადებული 1872\nკატეგორია:გარდაცვლილი 1932", "url": "https://ka.wikipedia.org/wiki/ჰაფიზ_იბრაჰიმი", "len": 1040}
{"id": "5597", "title": "ჰაფსიდები", "text": "მინი|250პქ|ჰაფსიდების სამეფო 1400 წელს\n'''ჰაფსიდები''' — ბერბერული წარმოშობის დინასტია, რომელიც განაგებდა ტუნისს 1229-1574 წლებში; სახელწოდება მიიღო შეიხ აბე ჰაფსის სახელიდან, რომელიც ალმოჰადების მოძრაობის ერთ-ერთი დამაარსებელი იყო. იფრიკიის ალმოჰადმა ნაცვალმა აბუ ზაქარიამ (განაგებდა 1229-1249), რომელიც აბუ ჰაფსის შვილიშვილი იყო, დააარსა ფაქტობრივად დამოუკიდებელი სახელმწიფო. ჰაფსიდების ძლიერების პერიოდი ემთხვევა ალ-მუსთანსირის&nbsp;(1249-1277), ასევე აბუ ფარისის&nbsp;(1394-1434) და უსმანის&nbsp;(1435-1488) გამგებლობას. 1574 წელს ტუნისი თურქებმა მიიტაცეს და ჰაფსიდების დინასტია დაამხეს.\n\n== ლიტერატურა ==\n{{ქსე|11|609}}\n\nკატეგორია:ტუნისი\n*\nკატეგორია:დინასტიები", "url": "https://ka.wikipedia.org/wiki/ჰაფსიდები", "len": 665}
{"id": "5599", "title": "ენდრიუ ჰაქსლი", "text": "{{ინფოდაფა მეცნიერი}}\n\n'''ენდრიუ ფილდინგ ჰაქსლი''' (დ.  22 ნოემბერი, 1917, ლონდონი — გ.  30 მაისი, 2012) — ინგლისელი ფიზიოლოგი. ლონდონის სამეფო საზოგადოების წევრი (1955). დაამთავრა კემბრიჯის უნივერსიტეტი (1938). 1960-იდან ლონდონის უნივერსიტეტის კოლეჯის ფიზიოლოგიური განყოფილების პროფესორი. შექმნა კუნთის შეკუმშვის თეორია, აღწერა მიოფიბრილების ნატიფი სტრუქტურა, აღმოაჩინა, რომ შეკუმშვის დროს ხდება მიოფიბრილის წარმომშობი აქტინისა და მიოზინის ძაფების სრიალი და დაახლოება. გამოიკვლია ნერვული ბოჭკოების სინაფსები და ნერვული იმპულსის გადაცემისას ფიზიკურ-ქიმიური ცვლილებები, ნერვულ სისტემაში აგზნების და შეკავების იონური მექანიზმები. ნობელის პრემია (1963,   ალან ლოიდ ჰოჯკინსა  და ჯ. კ. ეკლზთან).\n\n==ლიტერატურა==\n{{ქსე|11|609}}\n\n==სქოლიო==\n{{სქოლიოს სია}}\n\n{{ესკიზი-ბიოგრაფია}}\n\n\nკატეგორია:ინგლისელი ბიოლოგები\nკატეგორია:დაბადებული 1917", "url": "https://ka.wikipedia.org/wiki/ენდრიუ_ჰაქსლი", "len": 829}
{"id": "5600", "title": "ოლდოს ჰაქსლი", "text": "{{ინფოდაფა მწერალი}}\n'''ოლდოს ლეონარდ ჰაქსლი''' ({{lang-en|Aldous Leonard Huxley}}; დ. 26 ივლისი, 1894, გოდელმინგი, სარის საგრაფო — გ. 22 ნოემბერი, 1963, ლოს-ანჯელესი, კალიფორნიის შტატი) — ინგლისელი მწერალი და ფილოსოფოსი.<ref>{{cite book |title=Aldous Huxley |editor-last=Watt |editor-first=Donald |publisher=Routledge |date=1975 |isbn=978-0-415-15915-9 |page=366|url=}}</ref><ref>{{cite book |title=Aldous Huxley and the Search for Meaning: A Study of the Eleven Novels |last=Sion |first=Ronald T. |date=2010 |publisher=McFarland & Company, Inc. |isbn=978-0-7864-4746-6 |page=2 |quote=ოლდოს ჰაქსლი, როგორც მე-20 საუკუნის პროზაიკოსი, იკვლევს იმის არსს, თუ რას ნიშნავს თანამედროვე სამყაროში ადამიანად ყოფნა, რითაც იგი თანამედროვე ფილოსოფოსის ან სულაც, ლიტერატურული წინასწარმეტყველის როლს ირგებს.|url=}}</ref><ref>{{cite book |title=Aldous Huxley: Brave New World |last=Reiff |first=Raychel Haugrud |year=2010 |publisher=Marshall Cavendish Corporation |isbn=978-0-7614-4278-3 |page=7 |quote=He was also a philosopher, mystic, social prophet, political thinker, and world traveler who had a detailed knowledge of music, medicine, science, technology, history, literature and Eastern religions.}}</ref><ref>{{cite book |title=Aldous Huxley: A Biography |last=Sawyer|first=Dana|author-link=Dana Sawyer|publisher=Crossroad Publishing Company |year=2002 |isbn=978-0-8245-1987-2 |page=187 |url=|access-date=10 April 2016 |quote=ჰაქსლი ფილოსოფოსი იყო, თუმცა მისი ხედვა მხოლოდ ინტელექტით არ იყო განსზღვრული. მას სჯეროდა, რომ რაციონალური განსჯა მხოლოდ ვარაუდის საშუალებას იძლეოდა და არასოდეს, ჭეშმარიტების პირდაპირ წვდომის საშუალებას.}}</ref> მის კალამს ორმოცდაათამდე წიგნი ეკუთვნის,<ref>Raychel Haugrud Reiff, ''Aldous Huxley: Brave New World'', Marshall Cavendish (2009), გვ. 101</ref><ref>Dana Sawyer in M. Keith Booker (ed.), ''Encyclopedia of Literature and Politics: H–R'', Greenwood Publishing Group (2005), გვ. 359</ref> რომლებიც, როგორც რომანებს, ასევე არამხატვრულ ტექსტებს მოიცავს. \n\nჰაქსლიმ განათლება ოქსფორდის უნივერსიტეტში მიიღო, რომელიც ინგლისურ ლიტერატურაში ბაკალავრის ხარისხით დაამთავრა. კარიერის დასაწყისში აქვეყნებდა მოთხრობებსა და ლექსებს და რედაქტორობდა ლიტერატურულ ჟურნალს ''Oxford Poetry'', მომდევნო პერიოდში კი სამოგზაურო ქრონიკებისა და სცენარების წერა დაიწყო. 1937 წლიდან ლოს-ანჯელესში ცხოვრობდა.<ref>{{cite news |url= |archive-url= |archive-date=11 January 2022 |url-access=subscription |url-status=live |title=The Britons who made their mark on LA |newspaper=The Daily Telegraph|date=11 September 2011 |access-date=5 July 2018}}{{cbignore}}</ref> სიცოცხლის მიწურულს, ფართოდ იყო ცნობილი, როგორც თავისი თაობის ერთ-ერთი მოწინავე ინტელექტუალი.{{sfn|Thody|1973}} ცხრაჯერ იყო წარდგენილი ნობელის პრემიაზე ლიტერატურაში.<ref>\"Nomination Database: Aldous Huxley\". Nobel Prize.org. Retrieved 2015</ref>\n\nჰაქსლი პაციფისტი იყო.{{sfn|Poller|2019|pp=139-140}} დაინტერესებული იყო ფილოსოფიური მისტიციზმითა{{sfn|Poller|2019|pp=139-140}}<ref>{{cite book |last=Thody |first=Philipe |title=Huxley: A Biographical Introduction |url= |year=1973 |publisher=Scribner |isbn=978-0-289-70188-1}}</ref><ref>{{cite book |author=David K. Dunaway |title=Aldous Huxley Recollected: An Oral History |url= |year=1995 |publisher=Rowman Altamira |isbn=978-0-7619-9065-9 |page=90}}</ref> და უნივერსალიზმით,{{sfn|Poller|2019|pp=139-140}}{{sfn|Roy|Pothen|Sunita|2003}} აღნიშნული თემები გვხვდება მის ნაშრომში ''„მარადიული ფილოსოფია“'' (1945), რომელშიც დასავლურ და აღმოსავლურ მისტიციზმს შორის მსგავსებებს იკვლევს და ესეში ''„აღქმის კარები“'' (1954), რომელიც საკუთარ ექსპერიმენულ ფსიქოდელიურ გამოცდილებას მიუძღვნა. \n\nჰაქსლის ყველაზე ცნობილი რომანია ''„საოცარი ახალი სამყარო“'' (1932), დისტოპიური ჟანრის სამეცნიერო ფანტასტიკა. მისი ერთგვარი ანტითეზაა მწერლის უკანასკნელი რომანი ''„კუნძული“'' (1962), რომელშიც იგი უტოპიურ სამყაროს აღწერს. \n\n==ბიოგრაფია==\nჰაქსლი დაიბადა ინგლისში, სარის საგრაფოს ქალაქ გოდელმინგში. მისი ოჯახი სამეცნიერო და კულტურულ არისტოკრატიას მიეკუთვნებოდა. მამამისი, ლეონარდ ჰაქსლი, მწერალი, რედაქტორი და სკოლის მასწავლებელი იყო; ბაბუა, ტომას ჰენრი ჰაქსლი, ბიოლოგი – „დარვინის ბულდოგი“, როგორც მას ევოლუციური თეორიის მხარდაჭერისთვის უწოდებდნენ;  მისი ძმა, ჯულიან ჰაქსლი, ასევე ცნობილი ბიოლოგი და იუნესკოს პირველი დირექტორი იყო. \n\nსწავლობდა იტონისა და ბელიოლის კოლეჯებში, დაამთაავრა ოქსფორდის უნივერსიტეტი (1921); ბევრს მოგზაურობდა. 1923-1930 წლებში ცხოვრობდა იტალიაში, 1937 დასახლდა ლოს-ანჯელესში.\n\n==შემოქმედება==\nთავდაპირველად იყო ლიტერატურისა და თეატრის კრიტიკოსი. 1918-1923 გამოაქვეყნა ლექსების კრებული. 20-იან წლებში იდეური პოზიციით ახლოს იდგა „დაკარგული თაობის“ მწერლებთან. ეკუთვნის მრავალი რომანი, ისტორიული ბიოგრაფია, მოთხრობა, ესე, მოგზაურობის ჩანაწერი, ფილოსოფიური ტრაქტატი და სხვა; სახელი გაუთქვა 20-30-იან წლებში შექმნილმა რომანებმა „ყვითელი ქრომი“ (1921), „მასხრული ფერხული“ (1923), „ის უნაყოფო ფოთლები“ (1925), „კონტრაპუნქტი“ (1928), , „საოცარი ახალი სამყარო“, (1932), „ბრმა ღაზაში“ (1936) რომლებშიც გამოვლენილია ჰაქსლის სატირიკოსის, კომედიოგრაფის, დაკვირვებული რეალისტის ოსტატობა.\n\nამ პერიოდში ჰაქსლის შემოქმედება, ტრადიციის ჟანრული ფორმის მიუხედავად, მაინც ნოვატორულად აღიქმებოდა და დიდ დავასაც იწვევდა; აზრთა სხვადასხვაობის საბაბი იყო ჰაქსლის პერსონაჟთა სქემატურობა, სიუჟეტის ქაოსურობა, ჟანრთა აღრევა (ჩართული ესეისტური ეპიზოდები და სხვ.); ნაწარმოების გმირი, პერსონაჟი უმეტესწილად არის იდეა და არახორცშეახმული ადამიანი; ამ მხატვრული ხერხებით მწერალი საკმაო განზოგადებას აღწერს და მთელი სისავსით გამოხატავს ომის შემდგომი ინტელიგენციის სულიერ და ზნეობრივ განწყობილებას, ეპოქის პრობლემებს. ეს რომანები მიჩნეულია ე. წ. ინტელექტუალურ რომანად, იდეების რომანად, რომელიც სათავეს იღებს ანტიკურ ლიტერატურაში, კერძოდ, მენიპეს სატირასა და სოკრატესეულ დიალოგებში. თვით ინგლისურ ლიტერატურაში ჰაქსლის წინამორბედად ითვლება ტ. ლ. იკოკი.\n\nწლების განმავლობაში მხატვრული აზროვნების, მსოფლმხედველობის, ესთეტიკის მრწამსის თვალსაზრისით ჰაქსლს თითქოს ღრმა ევოლუცია არ განუცდია, მაგრამ მომდევრო პერიოდში ცხოვრების აზრისა და პოზიტიური ფასეულობის ძიების გზაზე შესუსტდა სატირული ელემენტი, მომძლავრდა მისტიციზმი, ნატურალიზმის ელემენტები, ფილოსოფიური დეკლარაცია. ამ ეტაპზე ჰაქსლიმ შექმნა რომანები - „მრავალი ზაფხულის შემდეგ კვდება გედი“ (1939), „დრო უნდა გაჩერდეს“ (1945), „გენიოსი და ქალღმერთი“ (1955), „კუნძული“ (1962), აგრეთვე მრავალი ესეი, ფილოსოფიური ტრაქტატი და სხვა.\n\n==ლიტერატურა==\n{{ქსე|11|609|რჩეულიშვილი მ.}}\n\n==რესურსები ინტერნეტში==\n* *Aldous Huxley full interview 1958: The Problems of Survival and Freedom in America\n* {{OL author}}\n* Portraits\n* {{IMDb name|404717}}\n* \"Interview: Aldous Huxley: The Art of Fiction No. 24\"\n* BBC discussion programme ''In our time'': \"Brave New World\"\n* BBC ''In their own words'' series\n* \"The Ultimate Revolution\"Huxley interviewed {{Webarchive|url= |date=2014-11-26 }} \n* Centre for Huxley Research\n* Aldous Huxley Papers\n{{Commons cat|Aldous Huxley}}\n\n==სქოლიო==\n{{სქოლიო}}\n\n{{ოლდოს ჰაქსლი}}\n\n\nკატეგორია:ინგლისელი მწერლები\nკატეგორია:დაბადებული 1894\nკატეგორია:გარდაცვლილი 1963\nკატეგორია:ოლდოს ჰაქსლი\nკატეგორია:XX საუკუნის ინგლისელი რომანისტები\nკატეგორია:XX საუკუნის ესეისტები\nკატეგორია:ინგლისელი აგნოსტიკოსები\nკატეგორია:ინგლისელი ესეისტები\nკატეგორია:ინგლისელი მამაკაცი რომანისტები\nკატეგორია:ინგლისელი პაციფისტები\nკატეგორია:ინგლისელი მამაკაცი პოეტები\nკატეგორია:ინგლისელი ფილოსოფოსები\nკატეგორია:ინგლისელი სამეცნიერო ფანტასტიკის ჟანრის მწერლები\nკატეგორია:ფუტუროლოგები\nკატეგორია:მამაკაცი ესეისტები\nკატეგორია:კულტურის ფილოსოფოსები\nკატეგორია:ლიტერატურის ფილოსოფოსები\nკატეგორია:გონების ფილოსოფოსები\nკატეგორია:ტექნოლოგიის ფილოსოფოსები\nკატეგორია:XX საუკუნის ინგლისელი ფილოსოფოსები\nკატეგორია:დაკარგული თაობის მწერლები\nკატეგორია:ანტიკონსუმერისტები", "url": "https://ka.wikipedia.org/wiki/ოლდოს_ჰაქსლი", "len": 7565}
{"id": "5603", "title": "ტომას ჰენრი ჰაქსლი", "text": "{{ინფოდაფა მეცნიერი}}\n'''ტომას ჰენრი ჰაქსლი''' ({{lang-en|Thomas Henry Huxley}}; დ. 4 მაისი, 1825, ილინგი, ლონდონის მახლობლად — გ. 29 ივნისი, 1895, ისტბორნი, სასექსი) — ინგლისელი ბუნებისმეტყველი, ჩარლზ დარვინის მეგობარი და მისი მოძღვრების პოპულარიზატორი. \n\n1846–1850 წლებში მონაწილეობდა ექსპედიციაში ავსტრალიის აღმოსავლეთ სანაპიროსა და ახალ გვინეაზე; 1854-1895 წლებში იყო სამეფო სამთო სკოლის პროფესორი. 1871–1880 წლებში ლონდონის სამეფო საზოგადოების მდივანი. 1883–1885 წლებში — პრეზიდენტი. მისი გამოკვლევები ეხება პალეონტოლოგიის, ანთროპოლოგიის, ევოლუციური თეორიის, ზოოლოგიისა და შედარებითი ანატომიის საკითხებს. დაამტკიცა ნათესაური კავშირი მედუზებსა და პოლიპებს შორის (1849), განავითარა და დაამტკიცა დებულება ხერხემლიანი ცხოველების ქალას ერთიანი აგებულების შესახებ, დაამტკიცა ფრინველების წარმოშობა ქვეწარმვლებისაგან. ჰაქსლი ავითარებდა არასწორ შეხედულებას იმის შესახებ, რომ ორგანული სამყაროს ჯგუფების უმეტესობა არ განიცდის პროგრესს, მაგრამ ჩარლზ დარვინის წიგნის („სახეობათა წარმოშობა“, 1859) გამოსვლის შემდეგ, დამაჯერებლად ასაბუთებდა, რომ ადამიანი ცხოველური წარმოშობისაა. იგი მტკიცედ იცავდა დარვინიზმს კლერიკალების თავდასხმებისაგან.\n\n==ლიტერატურა==\n{{ქსე|11|609}}\n\n==სქოლიო==\n{{სქოლიო}}\n\n{{ესკიზი-ბიოგრაფია}}\n\n\nკატეგორია:დაბადებული 4 მაისი\nკატეგორია:დაბადებული 1825\nკატეგორია:გარდაცვლილი 29 ივნისი\nკატეგორია:გარდაცვლილი 1895\nკატეგორია:ინგლისელი ბუნებისმეტყველები", "url": "https://ka.wikipedia.org/wiki/ტომას_ჰენრი_ჰაქსლი", "len": 1359}
{"id": "5604", "title": "უზეირ ჰაჯიბეკოვი", "text": "{{ინფოდაფა მუსიკოსი}}\n\nმინი|ჰაჯიბეკოვი ოპერაში „ლეილა და მეჯნუნი“, [[ბაქო]], [[1908]]\n'''უზეირ აბდულ ჰუსეინ-ოღლუ ჰაჯიბეკოვი''' (დ. 17 სექტემბერი <small>[ძვ. სტ. 5 სექტემბერი]</small>, 1885, სოფ. აღჯაბადი, შუშის მახლობლად   — გ. 23 ნოემბერი, 1948, ბაქო) — აზერბაიჯანელი კომპოზიტორი და საზოგადო მოღვაწე, სსრკ სახალხო არტისტი (1938), აზერბაიჯანის მეცნიერებათა აკადემიის აკადემიკოსი (1945). აზერბაიჯანის პროფესიული მუსიკის ფუძემდებელი.\n\n== ბიოგრაფია ==\nსწავლობდა მოსკოვის ფილარმონიული საზოგადოების სამუსიკო  კურსებზე და პეტერბურგის კონსერვატორიაში (1914). ჰაჯიბეკოვის პირველმა ოპერამ  „ლეილა და მეჯნუნი“ (1908) საფუძველი ჩაუყარა მუღამური ოპერის ჟანრს აზერბაიჯანულ მუსიკაში. მასვე ეკუთვნის ოპერები: „ასლი და ქერემი“ (1912), „შაჰ აბასი და ხურშიდ ბანუ“ (1912, ორივე მუღამური), აგრეთვე მისი  შემოქმედების მწვერვალი ოპერა „ქოროღლუ“ (1937, სსრკ სახელმწიფო პრემია, 1941); ოპერეტები: „ცოლი და ქმარი“ (1900),  „ეს თუ არა, ის“ (1910),  „არშინ მალ ალან“ (1913, ამავე სახელმწიფო ფილმისათვის სსრკ სახელმწიფო პრემია, 1946). ჰაჯიბეკოვი ეწეოდა პედაგოგიურ მოღვაწეობას, 1938-1948 იყო აზერბაიჯანის კონსერვატორიის  (ჰაჯიბეკოვის სახელობისაა 1949-იდან) პროფესორი და დირექტორი. 1931 ჩამოაყალიბა ხალხურ საკრავთა ორკესტრი, 1936 —  სახელმწიფო გუნდი. 1945-იდან ხელმძღვანელობდა აზერბაიჯანის მეცნიერებათა აკადემიის ხელოვნების სამეცნიერო-კვლევით ინსტიტუტს. ჰაჯიბეკოვს ეკუთვნის აგრეთვე კანტატა „სამშობლო და ფრონტი“, რომანს-ღაზალების ნიზამის ლექსებზე: „სენსიზი“ („უშენოდ“) და   „სევგილი ჯანანი“ („სატრფო“). ჰაჯიბეკოვი ავტორია აზერბაიჯანის სახელმწიფო ჰიმნისა (1945),  სსრკ  I და II მოწვევების უმაღლესი საბჭოს  დეპუტატი. დაჯილდოებულია ლენინის ორდენით, შრომის წითელი დროშის ორდენითა და მედლებით.\n\n==სქოლიო==\n{{სქოლიო}}\n\n== ლიტერატურა ==\n* ''Абасов Э.'', Оперы и музыкальные комедии Узеира Гаджибекова, Баку, 1961\n* ''Виноградов В.'', Узеир  Гаджибеков и азербайджанская музыка М., 1938;\n* ''Касимов К.'', Узеир Гаджибеков, М., 1945\n{{ქსე|11|610}}\n\n\nკატეგორია:აზერბაიჯანელი ოპერის კომპოზიტორები\nკატეგორია:დაბადებული   17 სექტემბერი\nკატეგორია:დაბადებული 1885\nკატეგორია:გარდაცვლილი 23 ნოემბერი\nკატეგორია:გარდაცვლილი 1948\nკატეგორია:აზერბაიჯანის მეცნიერებათა ეროვნული აკადემიის აკადემიკოსები\nკატეგორია:სსრკ-ის I მოწვევის უმაღლესი საბჭოს დეპუტატები\nკატეგორია:სსრკ-ის II მოწვევის უმაღლესი საბჭოს დეპუტატები\nკატეგორია:სსრკ-ის სახალხო არტისტები\nკატეგორია:აზერბაიჯანის სსრ-ის სახალხო არტისტები\nკატეგორია:აზერბაიჯანის სსრ-ის ხელოვნების დამსახურებული მოღვაწეები\nკატეგორია:ლენინის ორდენის კავალრები\nკატეგორია:სტალინური პრემიის ლაურეატები\nკატეგორია:შრომის წითელი დროშის ორდენის კავალრები", "url": "https://ka.wikipedia.org/wiki/უზეირ_ჰაჯიბეკოვი", "len": 2534}
{"id": "5606", "title": "ჰაჯი I გირეი", "text": "{{მმართველი\n|თანამდებობა          = ხანი\n|ქვეყანა               = 25pxყირიმის\n|სახელი               = ჰაჯი I გირეი\n|ორიგინალური სახელი = Haci Giray\n|რიგი                = პირველი\n|რიგი-მეუღლეების    = \n|სურათი             = \n|ხელმოწერა          =\n|მმართველობის დასაწყისი = 1441\n|მმართველობის დასასრული = 1466\n|კორონაცია =\n|წინამორბედი      = სახანო დაარსდა\n|მემკვიდრე        = ნურ-დევლეთ გირეი\n|სხვა წოდებები    =  \n|ვიცე-პრეზიდენტი = \n|პარტია           = \n|დაბადების თარიღი = 1397\n|დაბადების ადგილი = სავარაუდოდ ტრაკაი, ლიეტუვა\n|გარდაცვალების თარიღი = 1466\n|გარდაცვალების ადგილი = ყირიმი\n|ქორწინება             = \n|შვილები = ნურ-დევლეთ გირეი<br/>ჰაიდერ გირეი<br/>მენლი I გირეი <br/> უზ-თემურ გირეი <br/> ქუთლუქ-ზამან გირეი <br/> ქილდიშ გირეი <br/> იარმუღჩი გირეი\n|დინასტია         = გირეის დინასტია\n|მამა              = გიას-ად-დინი\n|დედა             = \n|რელიგია = სუნიტური ისლამი\n}}\n'''ჰაჯი I გირეი''' ({{lang-crh|I Haci Geray, ۱خاجى كراى‎‎}}; დ. ტრაკაი, ლიეტუვა, 1397 — გ. 1466) ყირიმის ხანი 1441–1466 წლებში, ყირიმის სახანოს დამაარსებელი, გირეის დინასტიის ფუძემდებელი, ჩინგიზ-ყაენის შთამომავალი ჯუჩის შტოდან. 1434<ref>Istvan Vasary in The Crimean Khanate between East and West, 2012, p15</ref> წელს ჰაჯი გირეიმ დაამარცხა გენუელი ვაჭრების ჯარი, მაგრამ შინაბრძოლების შედეგად ყირიმიდან განდევნილი ლიეტუვაში გაიქცა. ლიეტუვის დიდი მთავრის, კაზიმირ IV-ისა და თათარ წარჩინებულთა მხარდაჭერით ჰაჯი-გირეი 1441 წელს ყირიმის ხანად გამოაცხადეს. საგარეო პოლიტიკის საკითხებში ლიეტუვის ორიენტაციისა იყო. ჰაჯი გირეის მმართველობის პერიოდში ყირიმის სახანოში სუფევდა სიმშვიდე, რაც მისი მემკვიდრეების დროს შეუძლებლად ითვლებოდა. გარდაიცვალა 1466 წელს. ჰაჯის შემდეგ ხანი გახდა მისი უფროსი ვაჟი, ნურ-დევლეთ გირეი.\n\n==იხილეთ აგრეთვე==\n* ყირიმის სახანო\n* გირეის დინასტია\n* ყირიმის ხანების სია\n\n== ლიტერატურა ==\n{{ქსე|11|610|}}\n\n==სქოლიო==\n{{სქოლიო}}\n\n{{ყირიმის ხანები}}\n\nკატეგორია:გირეის დინასტია\nკატეგორია:ყირიმის ხანები\nკატეგორია:ყირიმის სახანო\nკატეგორია:დაბადებული 1397\nკატეგორია:გარდაცვლილი 1466\nკატეგორია:დამფუძნებელი მონარქები", "url": "https://ka.wikipedia.org/wiki/ჰაჯი_I_გირეი", "len": 2010}
{"id": "5607", "title": "ჰაჯი დიმიტრი", "text": "'''ჰაჯი დიმიტრი''' ბულგ. Хаджи Димитър (ნამდვილი სახელი და გვარი ''დიმიტრ ნიკოლოვ ასენოვი'' ბულგ. Димитър Николов Асенов) (დ. 10 მაისი, 1840, სლივენი — გ. 18 ივლისი, 1868, ბუზლუჯის მახლობლად) —ოსმალეთის ბატონობის წინააღმდეგ ბულგარელი ხალხის ეროვნულ-განმათავისუფლებელი ბრძოლის მონაწილე. 1867 ბულგარეთის ლეგიაში (სამხედრო შენაერთი) შევიდა. 1868 ს. კარაჯასთან ერთად სათავეში ჩაუდგა პარტიზანულ რაზმს რუმინეთში, რომელიც შეიქმნა ბულგარეთის რევოლუციის ემიგრანტთა სახსრებით. 6 ივლისს ჰაჯი დიმიტრის რაზმმა გადალახა დუნაი, ოსმალეთის ჯართან რამდენიმე შეტაკების შემდეგ რაზმი გაანადგურეს. ჰაჯი დიმიტრი ბრძოლაში დაიღუპა.\n== ლიტერატურა ==\n{{ქსე|11|610}}\n\nკატეგორია:დაბადებული 10 მაისი\nკატეგორია:დაბადებული 1840\nკატეგორია:გარდაცვლილი  18 ივლისი\nკატეგორია:გარდაცვლილი 1868", "url": "https://ka.wikipedia.org/wiki/ჰაჯი_დიმიტრი", "len": 755}
{"id": "5608", "title": "ჰაჯი-ისმაილი", "text": "'''ჰაჯი-ისმაილი''' (დაბადების და გარდაცვალების წლები უცნობია), შეიხი, ეფენდი, იმამი სოფ. ქურდემირიდან (შირვანი). აღმოსავლეთ კავკასიაში მიურიდიზმის (ტარიკათის) ერთ-ერთი პირველი იდეოლოგი. მუსლიმანური თეოლოგიური განათლება ბაღდადში მიიღო. აქედან დაბრუნებული, XIX საუკუნის 20-იანი წლების დასაწყისში შექმნილი ვითარების შესაბამისად, თავის მოწაფე-მიმდევრებთან ერთად (ზოგი მათგანი თვალსაჩინო რელიგიური და სამხედრო-პოლიტიკური მოღვაწე გახდა) ქადაგებდა \"კავკასიურ \" მიურიდიზმს, რომელმაც მეფის რუსეთის წინააღმდეგ ბრძოლაში ღაზავათი მთავარ პოლიტიკურ-რელიგიურ დოქტრინად გაიხადა.\n== ლიტერატურა ==\n{{ქსე|11|610|თოფურია პ.}}\n\nკატეგორია:შეიხები", "url": "https://ka.wikipedia.org/wiki/ჰაჯი-ისმაილი", "len": 624}
{"id": "5609", "title": "ჰაჯი-მურატი", "text": "thumb|right|250px|ჰაჯი-მურატი\n'''ჰაჯი-მურატი''' (დ. XVIII საუკუნის 90-იანი წლების დასასრულს ხუნძახი, ახლანდელი დაღესტანი — გ. 23 აპრილი, 5 მაისი, 1852, ქ. ნუხის მახლობლად, ახლანდელი ქ. შაქი, აზერბაიჯანი) — დაღესტნისა და ჩეჩნეთის მთიელთა გამათავისუფლებელი ბრძოლის მონაწილე. ავარიის სახანოს ერთ-ერთი მმართველი, შამილის ნაიბი. მიაღწია რიგ გამარჯვებას რუსულ ჯარზე. 1851 რუსების მხარეზე გადავიდა; მათგან მთებში გაქცევის მცდელობისას მოკლეს. \n\nლევ ტოლსტოის ეკუთვნის ამავე სახელწოდების რომანი „ჰაჯი-მურატი“, გამოქვეყნებული 1912 წელს და რომელიც რუსების წინააღმდეგ კავკასიელთა ბრძოლის ისტორიის მხატვრული ასახვაა.\n\n== ლიტერატურა ==\n{{ქსე|11|610}}\n\n{{commonscat|Hadji Murad}}\n{{ესკიზი-ბიოგრაფია}}\n\nკატეგორია:ხუნძები\nკატეგორია:გარდაცვლილი 23 აპრილი\nკატეგორია:გარდაცვლილი 1852", "url": "https://ka.wikipedia.org/wiki/ჰაჯი-მურატი", "len": 762}
{"id": "5610", "title": "პიერ ჟანსენი", "text": "{{ინფოდაფა მეცნიერი}} \n'''პიერ ჟიულ სეზარ ჟანსენი''' (დ.  22 თებერვალი, 1824, პარიზი — გ. 23 დეკემბერი, 1907, მედონი) — ფრანგი ასტრონომი, პარიზის მეცნიერებათა აკადემიის (1873) და ლონდონის სამეფო საზოგადოების (1875) წევრი. ციურ სხეულთა სპექტრული ანალიზის ერთ-ერთი ფუძემდებელი. 1868 (ჯ. ლოკიერისგან დამოუკიდებლად) შეიმუშავა სპექტრული დაკვირვების მეთოდი, რომლითაც შეიძლება მზის პროტუბერანცების შესწავლა მზის კიდეზე მაშინ, როდესაც დაბნელება არ არის.\n\n==ლიტერატურა==\n{{ქსე|8|244}}\n\n==სქოლიო==\n{{სქოლიო}}\n\n\nკატეგორია:ფრანგი ასტრონომები\nკატეგორია:დაბადებული 1824\nკატეგორია:გარდაცვლილი 1907", "url": "https://ka.wikipedia.org/wiki/პიერ_ჟანსენი", "len": 582}
{"id": "5611", "title": "ალფრედ ჟარი", "text": "{{ინფოდაფა მწერალი}}\n'''ალფრედ ჟარი''' (დ. 8 სექტემბერი, 1873, ქ. ლავალი, მაიენის დეპარტამენტი ― გ. 1 ნოემბერი, 1907, პარიზი) — ფრანგი მწერალი. სათავეში ედგა სიმბოლისტ და მოდერნისტ პოეტთა ჯგუფს. სახელი გაითქვა მარიონეტების თეატრისათვის დაწერილი გროტესკული ფარსით \"მეფე იუბიუ\" (1888), რომელშიც სამყარო წარმოდგენილია ერთმანეთთან დაუკავშირებელი ფაქტების პარადოქსულ შერწყმად, უაზრობად და ძალადობის ზეიმად. ეკუთვნის ლექსების კრებულები: \"ქვიშის საათის წუთები\" (1894), \"კეისარი ანტიქრისტე\" (1895). ეროტიკულ-ფანტასტიკური რომანი \"ზემამაკაცი\" (1902) და სხვა. მისი შემოქმედების ზოგიერთი მხარე შემდგომში განავითარეს კუბისტებმა, დადაისტებმა და სიურრეალისტებმა.\n\n== ლიტერატურა ==\n{{ქსე|8|244}}\n\n==სქოლიო==\n{{სქოლიო}}\n\n\n\nკატეგორია:ფრანგი მწერლები\nკატეგორია:ფრანგი დრამატურგები\nკატეგორია:დაბადებული  8 სექტემბერი\nკატეგორია:დაბადებული 1873\nკატეგორია:გარდაცვლილი 1907\nკატეგორია:ფრანგი სატირისტები\nკატეგორია:ფრანგი სიურრეალისტი მწერლები\nკატეგორია:სიურრეალისტი დრამატურგები\nკატეგორია:სიმბოლისტი მწერლები\nკატეგორია:მოდერნისტული თეატრი\nკატეგორია:XIX საუკუნის ფრანგი დრამატურგები\nკატეგორია:XIX საუკუნის ფრანგი რომანისტები\nკატეგორია:XX საუკუნის ფრანგი რომანისტები", "url": "https://ka.wikipedia.org/wiki/ალფრედ_ჟარი", "len": 1139}
{"id": "5612", "title": "ალექსანდრე ჟაროვი", "text": "{{ინფოდაფა მწერალი}}\n'''ალექსანდრე ალექსის ძე  ჟაროვი'''  (დ.   13 აპრილი <small>[ ძვ. სტ. 31 მარტი]</small>, 1904, სოფ. სემიონოვსკაია, ახლანდელი მოჟაისკის რაიონი, მოსკოვის ოლქი — გ. 7 სექტემბერი, 1987, მოსკოვი) — საბჭოთა პერიოდის რუსი პოეტი. სკკპ წევრი 1920-იდან. ლიტერატურული მოღვაწეობა დაიწყო 1921-იდან. მისი ლექსების პირველი კრებულია „ყინულმჭრელი“ (1925). ჟაროვს ეკუთვნის პოემები: „კომკავშირელი“ (1924), „ოსტატი იაკობი“ (1924), „გარმონი“ (1926), „ვარია ოდინცოვა“ (1938) და სხვა. ბევრი მისი ლექსი სიმღერად იქცა. დაჯილდოებულია 4 ორდენითა და მედლებით.\n\n==ლიტერატურა==\n{{ქსე|8|244}}\n\n==სქოლიო==\n{{სქოლიო}}\n\n\n\nკატეგორია:რუსი პოეტები\nკატეგორია:დაბადებული 1904\nკატეგორია:გარდაცვლილი 1987", "url": "https://ka.wikipedia.org/wiki/ალექსანდრე_ჟაროვი", "len": 684}
{"id": "5614", "title": "ქართველთა შორის წერა-კითხვის გამავრცელებელი საზოგადოება", "text": "{{ინფოდაფა ორგანიზაცია\n|სახელი = ქართველთა შორის წერა-კითხვის გამავრცელებელი საზოგადოება\n|სურათი =Georgian Society for Literacy Museum (Roinashvili).jpg\n|სურათის საზღვარი =\n|ქვეყანა= რუსეთის იმპერია, ტფილისის გუბერნია, ქუთაისის გუბერნია\n|ზომა =\n|მონიშვნა = \n|რუკა = \n|რუკის ზომა =\n|წარწერა =ორგანიზაციის მუზეუმი და ბიბლიოთეკა, ალექსანდრე როინაშვილის სურათი]]\n|რტიტრი =\n|რუკა2 =\n|აბრევიატურა = ქშწკგს\n|დევიზი =\n|შეიქმნა = 1879 წლის 31 მარტი\n|გაუქმდა =\n|ტიპი = არასამთავრობო ორგანიზაციის ტიპის\n|სტატუსი =\n|მიზანი = კულტურულ-საგანმანათლებლო საქმიანობა XIX საუკუნის საქართველოში\n|შტაბ-ბინა =\n|ადგილმდებარეობა =\n|ემსახურება რეგიონს =\n|წევრები =\n|ენა =\n|მდივანი =\n|ლიდერი წარწერა = თავმჯდომარეები:\n|ლიდერი სახელი =დიმიტრი ყიფიანი (1879–1882)<br/>ივანე ბაგრატიონ-მუხრანელი (1882–1885)<br/>ილია ჭავჭავაძე (1885–1907)<br/>გიორგი ყაზბეგი (1908–1918)<br/>დავით კარიჭაშვილი (1918–1922)<br/>\nიასონ ლორთქიფანიძე (1922–1927)<br/>ნინო ნაკაშიძე (მ.შ. 1927)\n|მნიშვნელოვანი პირები =\n|მთავარი ორგანო =\n|მშობელი ორგანიზაცია=\n|გაწევრიანება =\n|ბიუჯეტი =\n|შტატი =\n|ვოლონტიორი =\n|საბეჭდი ლოგო=\n|საბეჭდი ლოგო წარწერა=\n|საიტი =საზოგადოების წევრები\n|შენიშვნები =\n|ყოფილი სახელი =\n|ფერები =\n}}\n'''ქართველთა შორის წერა-კითხვის გამავრცელებელი საზოგადოება''' —  საზოგადოებრივი ორგანიზაცია საქართველოში 1879-1927 წლებში, რომელიც ეწეოდა კულტურულ-საგანმანათლებლო საქმიანობას, ხსნიდა სკოლებს, სამკითხველოებს, გამოსცემდა წიგნებს.\n\nსაზოგადოების სასარგებლოდ თბილისში, სხვა ქალაქებსა და დაბა-სოფლებში იმართებოდა სხვადასხვა სახის საქველმოქმედო საღამოები, წარმოდგენები, ლატარიები და სხვა ღონისძიებები. ბევრი ქართველი მწერალი თავის თხზულებათა გამოცემას სწირავდა საზოგადოებას. ცნობილმა მეცენატებმა ძმებმა ზუბალაშვილებმა და დავით სარაჯიშვილმა დიდძალი თანხა შეიტანეს საზოგადოების სალაროში. თბილისის საადგილმამულო ბანკმა (რომლის დამფუძნებელი და თავმჯდომარე იყო ილია ჭავჭავაძე) 11 ათასი მანეთი ჩარიცხა საზოგადოების ფონდში; ასეთივე თანხა გაიღო ქუთაისის ბანკმა, რომლიდანაც 8 ათასი მანეთი გადაინახეს ქუთაისში ქართული სათავადაზნაურო სკოლის გასამართავად.\n\n1927 წელს საბჭოთა რეჟიმმა საზოგადოება გააუქმა, ხოლო ქონება - მიისაკუთრა. საზოგადოების სკოლები, ბიბლიოთეკები, ხელნაწერები და მთელი ქონება გადაეცა განათლების სახალხო კომისარიატს.\n\nსაზოგადოებამ ფასდაუდებელი ამაგი დასდო ქართული ეროვნული პედაგოგიური აზრისა და განათლების ეროვნული სისტემის ჩამოყალიბება-განვითარების, აგრეთვე, ქართველ საზოგადოებაში ეროვნული სულისკვეთების გაღვივების საქმეს. სწორედ ამ საზოგადოების მიერ XIX საუკუნის 80-იან წლებში თბილისსა და ქუთაისში დაფუძნდა ქართული სათავადაზნაურო გიმნაზიები, რომლებშიც სწავლება მიმდინარეობდა ქართულ ენაზე. წერა-კითხვის გამავრცელებელი საზოგადოების მოღვაწეთაგან განსაკუთრებით მნიშვნელოვანია ქართული პედაგოგიური აზრის გამოჩენილ წარმომადგენელთა იაკობ გოგებაშვილის, სილოვან ხუნდაძის, იოსებ ოცხელის, ივანე გომელაურის, ლუარსაბ ბოცვაძის და სხვათა ღვაწლი.<ref>Stephen F. Jones (2005), ''Socialism in Georgian Colors: The European Road to Social Democracy, 1883-1917'', p. 37. Harvard University Press, ISBN 0674019024.</ref><ref name=\"Lang\">Lang, David Marshall (1962), ''A Modern History of Georgia'', p. 109. London: Weidenfeld and Nicolson.</ref> ქუთაისის განყოფილებას 1909  წლიდან  1917 წლამდე გიორგი ზდანოვიჩი ხელმძღვანელობდა. \n\nილია ჭავჭავაძემ და მისმა თანამოაზრეებმა თანამედროვე ქართული სალიტერატურო ენის დახვეწის მიზნით ჩაატარეს ქართული დამწერლობის ისტორიაში ერთ-ერთი უმნიშვნელოვანესი რეფორმა - ქართული ანბანიდან ამოაგდეს 5 მოძველებული, არქაული ასო-ნიშანი, რომელიც ცოცხალ ქართულ ენაში აღარ გამოიყენებოდა.\n\nწერა-კითხვის გამავრცელებელი საზოგადოების უმდიდრესი ბიბლიოთეკა ამჟამად დაცულია საქართველოს პარლამენტის   ილია ჭავჭავაძის სახელობის ეროვნულ ბიბლიოთეკაში.\n\n==ისტორია==\n===დაარსების იდეა===\nბატონყმობის გადავარდნის შემდეგ ქართველ საზოგადოებაში გაძლიერდა აზრი გლეხობაში სწავლა-განათლების დედა-ენაზე შეტანისა და ამ მიზნით, წერა-კითხვის საზოგადოების დაარსებისა. საზოგადოების შექმნის იდეა ჩაისახა ვიწრო წრეში, ეს აზრი განსაკუთრებით მომწიფდა იოსებ მამაცაშვილი<nowiki/>ს ოჯახში, სადაც იკრიბებოდნენ მოწინავე ქართველები:  იაკობ გოგებაშვილი, დიმიტრი ბაქრაძე, დიმიტრი მუსხელიშვილი, კონსტანტინე მამაცაშვილი, გეგე მაღალაშვილი, ვახტანგ თულაშვილი, ანტონ ფურცელაძე და სხვანი. ამ ჯგუფს 1870 წლიდან შეემატნენ ნიკო ცხვედაძე და გიორგი იოსელიანი.\n\nაღნიშნულმა წრემ მალევე გადადგა პრაქტიკული ნაბიჯი და ხოვლეში მარიამ იოსების ასულ ჯავახიშვილის სახელზე გახსნა სოფლის სკოლა, სადაც სამი წლის განმავლობაში სწავლება ქართულ ენაზე უნდა წარმოებულიყო, ხოლო მეოთხე წლიდან რუსულ ენაზე გადადიოდნენ. იაკობ გოგებაშვილის აზრით, რაკი სწავლების მეოთხე წელიც ქართულ ენაზე არ წარმოებდა, სკოლას ფრთები შეეკვეცა და ამის გამო წრემ გადაწყვიტა უფრო დიდი საზოგადოების დაარსება და წესდების ნიმუშის შოვნა დაავალა ვახტანგ თულაშვილს. თულაშვილმა რაღაც მიზეზების გამო რუსეთიდან დაგვიანებით მიიღო წესდება, რომელიც იაკობ გოგებაშვილმა და ნიკო ცხვედაძემ დიმიტრი ყიფიანთან მიიტანეს გადასამუშავებლად, თუმცა გოგებაშვილი ავადმყოფობის გამო მალევე გამოეთიშა მუშაობის პროცესს.  \n\n1878  წლის 30 იანვარს გრიგოლ ორბელიანის თავმჯდომარეობით  გამართულ სხდომაზე წაიკითხეს წესდების პროექტი, რომლის წარდგენა კავკასიის მეფისნაცვლის კანცელარიაში დაევალათ დიმიტრი ყიფიანს, ილია ჭავჭავაძესა და ბესარიონ ღოღობერიძეს.  1879 წლის 31 მარტის წესდებით საზოგადოება 1907 წლის მარტამდე მოქმედებდა. \n\n===დამფუძნებელი სხდომა===\nსაზოგადოების პირველი (დამფუძნებელი) სხდომა 1879 წლის 15 მაისს. საზოგადოებისა და გამგეობის პირველ თავმჯდონარედ აირჩიეს დიმიტრი ყიფიანი, მის მოადგილედ ილია ჭავჭავაძე, წევრებად ნიკო ცხვედაძე, იაკობ გოგებაშვილი, ივანე მაჩაბელი, ალექსანდრე სარაჯიშვილი და რაფიელ ერისთავი. 1882-1885 წლებში თავმჯდომარე იყო ივანე ბაგრატიონ-მუხრანელი. 1885–1907 წლებში საზოგადოებას უცვლელად თავმჯდომარეობდა ილია ჭავჭავაძე.  მისი თავმჯდომარეობით ახლად არჩეული გამგეობის წევრები იყვნენ: აკაკი წერეთელი, იაკობ გოგებაშვილი, გიორგი ქართველიშვილი, გიორგი იოსელიანი, ალექსი მირიანაშვილი, ნიკო ცხვედაძე, ვასილ ყიფიანი, ეკატერინე გაბაშვილი, ა. ჩოლოყაშვილი, ანტონ ფურცელაძე და ალექსანდრე ჭყონია. საზოგადოების მდივნებად ამ პერიოდში მუშაობდნენ იონა მეუნარგია, გრიგოლ ყიფშიძე, ალექსანდრე სარაჯიშვილი, დავით კარიჭაშვილი. \n== იხილეთ აგრეთვე ==\n* წერა-კითხვის საზოგადოების მოამბე\n\n==რესურსები ინტერნეტში==\n* ქართველთა შორის წერა-კითხვის გამავრცელებელი ქშწკგ საზოგადოება — პროსოპოგრაფიულ მონაცემთა ბაზა\n* საზოგადოების წევრების საძიებო ბაზა\n\n==სქოლიო==\n{{სქოლიო}}\n\n{{ქართველთა შორის წერა-კითხვის გამავრცელებელი საზოგადოების თავმჯდომარეები}}\n{{საქართველოს საზოგადოებრივი ორგანიზაციები}}\n{{დიმიტრი ყიფიანი}}\n{{ილია ჭავჭავაძე}}\n\n*\nკატეგორია:დიმიტრი ყიფიანი", "url": "https://ka.wikipedia.org/wiki/ქართველთა_შორის_წერა-კითხვის_გამავრცელებელი_საზოგადოება", "len": 6397}
{"id": "5622", "title": "მიხეილ ჟაროვი", "text": "'''მიხეილ ივანეს ძე ჟაროვი'''  (დ.    27 ოქტომბერი <small>[ ძვ. სტ. 14 ოქტომბერი]</small>, 1900, მოსკოვი — გ. 16 დეკემბერი, 1981, მოსკოვი) —საბჭოთა ეპოქის რუსი მსახიობი და რეჟისორი. სსრკ სახალხო არტისტი (1949). სოციალისტური შრომის გმირი(1974), სკკპ წევრი 1950-იდან. 1919 წელს დაამთავრა მუშათა ორგანიზაციების სამხატვრო-საგანმანათლებლო კავშირის თეატრთან არსებული სტუდია. სხვადასხვა დროს იყო მოძრავი საფრონტო თეატრის, მეიერხოლდის სახ. საცდელ-ჰეროიკული თეატრის, მოსკოვის კამერული თეატრის და სხვა თეატრების მსახიობი. 1938-იდან მოღვაწეობს მოსკოვის მცირე თეატრში. თავდაპირველად წარმატებით ასრულებდა კომიკურ როლებს. მისი თამაში გამოირჩეოდა ხალხური, ხალისიანი იუმორით, მომხიბვლელობით. შემდგომ წლებში ასევე წარმატებით გამოდიოდა სახასიათო და დრამატულ როლებში. კომედიური სიმსუბუქე ამ როლებში შერწყმულია ფსიქოლოგიურ სიღრმესთან. თეატრში ითამაშა: პროხორი (გორკის „ვასა ჟელეზნიოვა“), ლებედევი ( ჩეხოვის „ივანოვი“), დიკი (ოსტროვსკის „ჭექა-ქუხილი“) და სხვა. ჟაროვი საბჭოთა  კინოს გამოჩენილი მსახიობია. როლებში:ჟიგანი („ცხოვრების საგზური“, 1931), ზაიცევი („სამი ამხანაგი“, 1935), სმირნოვი („დათვი, 1938), მენშიკოვი („პეტრე I“, 1937-1939), დიაკი გავრილა  („ბოგდან ხმელნიცკი“, 1941), ანისკინი („სოფლის დეტექტივი“, 1969) და სხვა. სსრკ სახელმწიფო პრემიის ლაურეატი (1941, 1942, 1947). დაჯილდოებულია ლენინის ორდენით, ოქტომბრის რევოლუციის ორდენით, 3 სხვა ორდენითა და მედლებით.\n\n==ლიტერატურა==\n{{ქსე|8|244}}\n\n==რესურსები ინტერნეტში==\n* {{imdb|id=0955541|name=მიხეილ ჟაროვი}}\n\n\nკატეგორია:დაბადებული 27 ოქტომბერი\nკატეგორია:დაბადებული 1900\nკატეგორია:გარდაცვლილი 16 დეკემბერი\nკატეგორია:გარდაცვლილი 1981\nკატეგორია:XX საუკუნის რუსი მამაკაცი მსახიობები\nკატეგორია:ფილატელისტები\nკატეგორია:სსრკ-ის სახალხო არტისტები\nკატეგორია:რსფსრ-ის სახალხო არტისტები\nკატეგორია:რსფსრ-ის დამსახურებული არტისტები\nკატეგორია:აზერბაიჯანის სსრ-ის სახალხო არტისტები\nკატეგორია:სტალინური პრემიის ლაურეატები\nკატეგორია:შრომის წითელი დროშის ორდენის კავალრები\nკატეგორია:წითელი ვარსკვლავის ორდენის კავალრები\nკატეგორია:შრომითი წარჩინებისათვის მედლით დაჯილდოებულები\nკატეგორია:ვლადიმერ ლენინის დაბადების 100 წლისთავის აღსანიშნავი მედლით დაჯილდოებულები\nკატეგორია:1941–1945 წლების დიდ სამამულო ომში გამარჯვების 30 წლის მედლით დაჯილდოებულები\nკატეგორია:1941-1945 წლების დიდ სამამულო ომში მამაცური შრომისათვის მედლით დაჯილდოებულები\nკატეგორია:შრომის ვეტერანის მედლით დაჯილდოებულები\nკატეგორია:ნოვოდევიჩიეს სასაფლაოზე დაკრძალულები", "url": "https://ka.wikipedia.org/wiki/მიხეილ_ჟაროვი", "len": 2353}
{"id": "5623", "title": "ტაირ ჟაროკოვი", "text": "{{ინფოდაფა მწერალი}}\n'''ტაირ ჟაროკოს ძე ჟაროკოვი''' (დ.  5 ოქტომბერი  <small>[ ძვ. სტ. 22 სექტემბერი]</small>, 1908, სოფ. ურდა, ახლანდელი ჯანიბექის რაიონი, ურალსკის ოლქი  — გ.  11 მარტი, 1965, ალმა-ათა) — ყაზახი პოეტი. \n\nნაწარმოებებს  აქვეყნებდა 1928-იდან.  ლექსების პირველი კრებული \"ვარსკვლავთნათება\" 1932 გამოსცა. ავტორია პოემებისა: \"მზე ამეტყველდა\" (1934), \"ნიაღვარი\" (1937),  \"გრიგალი უდაბნოში\" (1957) და სხვა. დაჯილდოებულია 2 ორდენითა და მედლებით.\n\n==ლიტერატურა==\n{{ქსე|8|244}}\n\n==სქოლიო==\n{{სქოლიო}}\n\n\nკატეგორია:ყაზახი პოეტები", "url": "https://ka.wikipedia.org/wiki/ტაირ_ჟაროკოვი", "len": 532}
{"id": "5625", "title": "ზახარია ჟანდოვი", "text": "'''ზახარია ჟანდოვი''' (დ.  1 ოქტომბერი, 1911, რუსე — გ.  2 თებერვალი, 1998) —  ბულგარელი კინორეჟისორი. ბულგარეთის სრ დამსახურებული არტისტი (1963).  კინოში მოღვაწეობა დაიწყო 1942-იდან როგორც ოპერატორმა-დოკუმენტალისტმა. გადაიღო ფილმები. \"ერთი დღე სოფიაში\" (1946), \"ხალხი ღრუბლებში\" (1948). 1950-იდან მუშაობს მხატვრულ კინოში.  რეჟისორია ფილმებისა: \"განგაში\"  (1951),   \"სექტემბრის გმირები\"  (1954),   \"შავი მდინარე\"  (1963)  და სხვა. ჟანდოვი ბულგარეთის სოციალისტური კინოხელოვნების ერთ-ერთი ფუძემდებელია. დიმიტროვის პრემიის ლაურეატი (1951, 1959).\n==ლიტერატურა==\n{{ქსე|8|243}}\n\n\nკატეგორია:ბულგარელი კინორეჟისორები\nკატეგორია:დაბადებული 1 ოქტომბერი\nკატეგორია:დაბადებული 1911\nკატეგორია:გარდაცვლილი  2 თებერვალი\nკატეგორია:გარდაცვლილი 1998", "url": "https://ka.wikipedia.org/wiki/ზახარია_ჟანდოვი", "len": 729}
{"id": "5626", "title": "ჟანი (ლუქსემბურგი)", "text": "thumb|right|px|\n'''ბენუა გიიომ რობერ ანტუან ლუი მარი ადოლფ მარკ დ’ავიანო ჟანი''' ({{lang-fr|}} და {{lang-lb|}} Jean Benoît Guillaume Robert Antoine Louis Marie Adolphe Marc d’Aviano) (დ. 5 იანვარი, 1921, ლუქსემბურგი — გ. 23 აპრილი, 2019) — ლუქსემბურგის სახელმწიფოს მეთაური, ლუქსემბურგის დიდი ჰერცოგი (1964-იდან 2000 წლამდე), ნასაუს  დინასტიიდან, ბურბონ-პარმის პრინცი. 1938 დაამთავრა კოლეჯი ინგლისში. ნაცისტური გერმანიის მიერ ლუქსემბურგის ოკუპაციის დროს (1940 წლის 10 მაისი) ემიგრაციაში იყო. ლუქსემბურგის ახალგაზრდობის ფაშისტურ ვერმახტში იძულებითი გაწვევის პროტესტის ნიშნად 1942 შევიდა ინგლისის შეიარაღებული ძალების რიგებში. მონაწილეობდა ბრძოლებში ნიდერლანდებსა და ჩრდილოეთ გერმანიაში. ლუქსემბურგის არმიის პოლკოვნიკის ჩინი აქვს.\n\n== ლიტერატურა ==\n{{ქსე|8|243}}\n{{ლუქსემბურგის მონარქები}}\nკატეგორია:დაბადებული 5 იანვარი\nკატეგორია:დაბადებული 1921\nკატეგორია:გარდაცვლილი 23 აპრილი\nკატეგორია:გარდაცვლილი 2019\nკატეგორია:ლუქსემბურგის დიდი ჰერცოგები\nკატეგორია:ტახტიდან გადამდგარი მონარქები", "url": "https://ka.wikipedia.org/wiki/ჟანი_(ლუქსემბურგი)", "len": 980}
{"id": "5627", "title": "ჟან პაული", "text": "{{ინფოდაფა მწერალი}}\n'''ჟან პაული''' (ნამდვილი სახელი და გვარი ''იოჰან პაულ ფრიდრიხ რიხტერი''; დ. 21 მარტი, 1763, ვუნზიდელი — გ. 14 ნოემბერი, 1825, ბაიროითი) — გერმანელი მწერალი, პუბლიცისტი და პედაგოგი. მის შემოქმედებაში აღსანიშნავია რომანები „ჰესპერუსი...“ (1795), „კვინტუს ფიქსლაინის ცხოვრება“ (1796), „ზიბენკეზი...“ (1796-1797), „ტიტანი“ (ტ. 1-4, 1800-1803), „ცელქობის წლები“ (1804-1805). მნიშვნელოვანია აგრეთვე იდილია „ცხოვრება კმაყოფილი მსაწავლებლისა აუენთალელი მარიავუცისა“ (1793), პედაგოგიური რომანი „ლევანი ანუ მოძღვრება აღზრდაზე“ (ტ. 1-3, 1805)  და „ესთეტიკის შესავალი“ (ტ. 1-3, 1804).\n\n==ლიტერატურა==\n{{ქსე|8|243}}\n\n==სქოლიო==\n{{სქოლიო}}\n\n\nკატეგორია:გერმანელი მწერლები\nკატეგორია:გერმანელი პუბლიცისტები\nკატეგორია:გერმანელი პედაგოგები\nკატეგორია:დაბადებული 1763\nკატეგორია:გარდაცვლილი 1825\nკატეგორია:ედემით გარდაცვლილები\nკატეგორია:XVIII საუკუნის გერმანელი რომანისტები\nკატეგორია:XIX საუკუნის გერმანელი რომანისტები\nკატეგორია:გერმანელი მამაკაცი რომანისტები\nკატეგორია:ბავარიელი მწერლები\nკატეგორია:XIX საუკუნის გერმანელი მამაკაცი მწერლები\nკატეგორია:XVIII საუკუნის გერმანელი მამაკაცი მწერლები", "url": "https://ka.wikipedia.org/wiki/ჟან_პაული", "len": 1092}
{"id": "5628", "title": "ჟან II კეთილი", "text": "{{ინფოდაფა მმართველი\n|სახელი = ჟან II დე ვალუა\n|სურათი = JeanIIdFrance.jpg\n|ქვეყანა = საფრანგეთის მეფე\n|მმართველობის დასაწყისი = 22 აგვისტო, 1350\n|მმართველობის დასასრული = 8 აპრილი, 1364\n|კორონაცია = 26 სექტემბერი, 1350\n|წინამორბედი = ფილიპ VI\n|მემკვიდრე = შარლ V\n|დაბადების თარიღი = 16 აპრილი, 1319\n|დაბადების ადგილი = ლე-მანი, საფრანგეთი\n|გარდაცვალების თარიღი = 8 აპრილი, 1364, (44 წლის)\n|გარდაცვალების ადგილი = ლონდონი, ინგლისი\n|ქორწინება = ბონა ლუქსემბურგელი<br/>(ქ. 1332 - გარდ. 1349)<br/>ჟანა I ოვერნელი<br/>(ქ. 1350 - გარდ. 1360)\n|შვილები = შარლ V, საფრანგეთის მეფე<br/>ლუი I, ანჟუს ჰერცოგი<br/>ჟანი, ბერის ჰერცოგი<br/>ფილიპ II, ბურგუნდიის ჰერცოგი<br/>ჟანა, ნავარის დედოფალი<br/>მარი, ბარის ჰერცოგინია<br/>იზაბელა, ვერტუს გრაფინია\n|დინასტია = ვალუები\n|მამა = ფილიპ VI, საფრანგეთის მეფე\n|დედა = ჟანა ბურგუნდიელი\n|რელიგია = კათოლიციზმი\n}}\n'''ჟან II''' ({{lang-fr|Jean II de Valois}}), მეტსახელად „კეთილი“ ({{lang-fr|le Bon}}) (დ. 16 აპრილი, 1319, გე-დე-მოლუის ციხე-დარბაზი, მანსის მახლობლად— გ. 8 აპრილი, 1364, ლონდონი) — საფრანგეთის მეფე 1350–1364 წლებში, ვალუას დინასტიიდან.\n\nმის დროს მიმდინარეობდა ასწლიანი ომი; კრესის ბრძოლაში დამარცხების შემდეგ საფრანგეთის სამხედრო და ფინანსური მდგომარეობა მეტად დამძიმდა. საომარ მოქმედებათა გასაგრძელებლად საჭირო თანხების მისაღებად ჟან II-მ 1355 გენერალური შტატები მოიწვია, რომელიც დათანხმდა მიეცა მისთვის სუბსიდია, თავისი კონტროლის ქვეშ. მაგრამ ჟან II-მ საჭირო თანხის მხოლოდ ნაწილი მიიღო. პუატიეს ბრძოლაში (1356) ჟან II ტყვედ ჩაუვარდა ინგლისელებს. 1359 ხელი მოაწერა ლონდონის ხელშეკრულებას, რომლითაც ნახევარ სამეფოს ინგლისელებს უთმობდა და გამოსასყიდ თანხას (4 მლნ. ოქროს ეკიუ) ჰპირდებოდა. 1360 საფრანგეთში დაბრუნდა, მაგრამ გამოსასყიდის მთლიანად გადაუხდელობისა და მისი მძევლის (ჟან II-ის ძე) ინგლისიდან გაქცევის გამო 1364 დაბრუნდა ლონდონში, სადაც მალე გარდაიცვალა.\n\n== ლიტერატურა ==\n{{ქსე|8|240}}\n\n{{საფრანგეთის მონარქები}}\n\nკატეგორია:საფრანგეთის მეფეები\nკატეგორია:დაბადებული  16 აპრილი\nკატეგორია:დაბადებული 1319\nკატეგორია:გარდაცვლილი 8 აპრილი\nკატეგორია:გარდაცვლილი 1364\nკატეგორია:ვალუები\nკატეგორია:სენ-დენის ბაზილიკაში დაკრძალულები\nკატეგორია:ნორმანდიის ჰერცოგები", "url": "https://ka.wikipedia.org/wiki/ჟან_II_კეთილი", "len": 2107}
{"id": "5629", "title": "ჟანა დ’არკი", "text": "thumb|right|ჟანა დ’არკი\n'''ჟანა დ’არკი''' ({{lang-fr|Jeanne d’Arc}}), ორლეანელი ქალწული ({{lang-fr|la Pucelle d’Orléans}})<ref>ჟანა დ’არკის მეტსახელი, რომლითაც მას მოიხსენიებდნენ ასწლიანი ომის დროს ორლეანის ინგლისელების ხელიდან გათავისუფლების შემდგომ.</ref> (დ. 6 იანვარი, 1412, სოფ. დომრემი, ზემო მაასი — გ. 30 მაისი, 1431, რუანი) — საფრანგეთის სახალხო გმირი, რომელიც ასწლიანი ომის (1337—1453) დროს 1429—1430 ხელმძღვანელობდა ფრანგი ხალხის ეროვნულ-განმათავისუფლებელ ბრძოლას ინგლისელთა წინააღმდეგ, დაიბადა გლეხის ოჯახში.\n\n== ბიოგრაფია ==\nფანატიკურად მორწმუნე ჟანა დ’არკს 13 წლიდან ჩაესმოდა ხმა, რომ მისი ამქვეყნიური დანიშნულებაა საფრანგეთის ხსნა. 1428 წლის 12 ოქტომბერს ინგლისელებმა ალყა შემოარტყეს საფრანგეთის მეფის ხელში მყოფ უკანასკნელ ქალაქს მდინარე ლუარის ჩრდილოეთით, ორლეანს, რომლის დაცემა გზას უხსნიდა მტერს სამხრეთისკენ. 1429 წლის 13 თებერვალს მამაკაცის ტანსაცმელში გამოწყობილი ჟანა გაემგზავრა დოფინთან შინონის ციხეში. თავისი ჭკუითა და მოსაზრებულობით ჟანა დ’არკმა მეფის ნდობა დაიმსახურა და დაინიშნა საფრანგეთის ჯარების სარდლად. 29 აპრილს მან თავისი ჯარით შეაღწია გარემოცულ ორლეანში. 1429 წლის 8 მაისს ინგლისელებმა მოხსნეს ალყა ორლეანს. ინიციატივა ფრანგების ხელში გადავიდა. ჟანა დ’არკმა რამდენიმე ბრწყინვალე გამარჯვება მოიპოვა, აიღო ქალაქები ჟარჟო, ბოჟანსი და სხვა.\n\n1429 წლის 18 ივნისს პატესთან ბრძოლაში გაანადგურა ინგლისელთა არმია. ჟანა დ’არკს უბრძოლველად დანებდნენ ქალაქები ოსერი, ტრუა, შალონი, რეიმსი, სადაც 1429 წლის 17 ივლისს შარლ VII მეფედ აკურთხეს.\n\nმისმა უდიდესმა პოპულარობამ შეაშინა მეფე, არისტოკრატია და უმაღლესი სამღვდელოება. იგი, ფაქტობრივად, ჩამოაშორეს სამხედრო მოქმედებათა ხელმძღვანელობას. 1430 წლის 23 მაისს კომპიენის კომენდანტის ღალატის შედეგად იგი ტყვედ ჩაიგდეს ინგლისის მომხრე ბურგუნდოელებმა და 6 თვის შემდეგ დიდ თანხად მიჰყიდეს ინგლისელებს. შარლ VII-მ არაფერი იღონა ჟანას დასახსნელად, ქალაქ რუანში მოწყობილ საეკლესიო სასამართლო პროცესზე (1431 იანვარი-მაისი) ჟანა დ’არკი „ჯადოქრად“ და „მწვალებლად“ ცნეს და რუანის ძველი ბაზრის მოედანზე კოცონზე დაწვეს.\n\n1456 წლის 7 ივლისს ჟანა დ’არკი რეაბილიტირებულად გამოცხადდა, კათოლიკურმა ეკლესიამ 1920 — წმინდანად შერაცხა. მისი ხსოვნის დღედ დაწესდა 8 მაისი, ორლეანის განთავისუფლების დღე — საფრანგეთის ეროვნული დღესასწაული.\n\n== ლიტერატურა ==\n{{ქსე|8|240|ჟორდანია გ.}}\n\n== სქოლიო ==\n{{სქოლიოს სია}}\n\nკატეგორია:საფრანგეთის ეროვნული გმირები\nკატეგორია:დაბადებული  6 იანვარი\nკატეგორია:დაბადებული 1412\nკატეგორია:გარდაცვლილი 30 მაისი\nკატეგორია:გარდაცვლილი 1431", "url": "https://ka.wikipedia.org/wiki/ჟანა_დ’არკი", "len": 2413}
{"id": "5633", "title": "ნიკოლოზ ჟავორონკოვი", "text": "{{ინფოდაფა მეცნიერი}}\n'''ნიკოლოზ მიხეილის ძე ჟავორონკოვი''' ({{lang-ru|Николай Михайлович Жаворонков}}) (დ.  7 აგვისტო <small>[ ძვ. სტ. 25 ივლისი]</small>,  1907, სოფ. სტრელეცკიე-ვისელკი, ახლანდელი მიხაილოვის რაიონი, რიაზანის ოლქი ― გ. 5 აგვისტო, 1990, მოსკოვი) — საბჭოთა ეპოქის ქიმიკოსი, სსრკ მეცნიერებათა აკადემიის აკადემიკოსი (1962). სოციალისტური შრომის გმირი (1969). სკკპ წევრი 1939-იდან. \n\n==ბიოგრაფია==\nდაამთავრა  მოსკოვის  დ. მენდელეევის სახელობის ქიმია-ტექნოლოგიური ინსტიტუტი (1930), ლევ კარპოვის სახელობის ფიზიკა-ქიმიური ინსტიტუტის დირექტორი (1944–1948), დ. მენდელეევის სახელობის ქიმია-ტექნოლოგიის ინსტიტუტის რექტორი (1948–1962). 1962-იდან ნიკოლოზ კურნაკოვის სახელობის სსრკ მეცნიერებათა აკადემიის ფიზიკა-ქიმიისა და არაორგანული მასალათა ტექნოლოგიის განყოფილების აკადემიკოსი მდივანი (1963). ჟავორონკოვის ძირითადი შრომები ეძღვნება  არაორგანული ქიმიის და ტექნოლოგიის საკითხებს. სსრკ სახელმწიფო პრემია (1953); დ. მენდელეევის სახელობის პრემია (1950) და ოქროს მედალი (1969). \n\nდაჯილდოებულია 2 ლენინის ორდენით, 4 სხვა ორდენითა და მედლებით.\n\n==ლიტერატურა==\n{{ქსე|8|236|}}\n\n\n\nკატეგორია:რუსი ქიმიკოსები\nკატეგორია:ლენინის ორდენის კავალრები", "url": "https://ka.wikipedia.org/wiki/ნიკოლოზ_ჟავორონკოვი", "len": 1136}
{"id": "5635", "title": "ჟაკო", "text": "{{ტაქსოდაფა\n| სახელი =ჟაკო\n| სურათის ფაილი =Psittacus erithacus -perching on tray-8d.jpg\n| სურათის წარწერა =\n| სურათის აღწერა =\n| სამეფო = ცხოველები\n| ტიპი =ქორდიანები\n| კლასი =ფრინველები\n| რიგი =თუთიყუშისნაირნი\n| ოჯახი =თუთიყუშისებრნი\n| გვარი =ბლაგვკუდა თუთიყუშები\n| სახეობა ='''ჟაკო'''\n| ლათ =Psittacus erithacus\n| სექციის სახელი =სინონიმები\n| სექციის ტექსტი =* Psittacus erithacus erithacus\n* Psittacus erithacus timneh\n| არეალის რუკა =\n| ვიკისახეობები =Psittacus erithacus\n| commons = Category:Psittacus_erithacus\n| iucn =22724813\n| itis =177608\n| ncbi =57247\n| eol =1177912\n}}\n'''ჟაკო''', ''რუხი თუთიყუში'' ({{lang-la|Psittacus erithacus}}) — ფრინველი თუთიყუშისნაირთა რიგისა. მისი სხეულის სიგრძე 30 სმ აღწევს. გავრცელებულია ეკვატორული აფრიკის ტყეებში. ბუდობს მაღალი ხეების ფუღუროებში, დებს 2 კვერცხს. ერთიანდება მრავალრიცხოვან გუნდებად (გამრავლების პერიოდის გამოკლებით) და დიდი ზიანი მოაქვს სიმინდისა და ბრინჯის ყანებისათვის. ჟაკოს აქვს ბგერათმბაძველობის უნარი, რის გამოც ტიპობრივ „გალიურ ფორმად“ იქცა. ტყვეობაში ცოცხლობს 70 წლამდე.\n\n== ლიტერატურა ==\n{{ქსე|8|238}}\n\nკატეგორია:ბლაგვკუდა თუთიყუშები", "url": "https://ka.wikipedia.org/wiki/ჟაკო", "len": 1101}
{"id": "5637", "title": "ჟაკარდის მანქანა", "text": "thumb|right|ჟაკარდის მანქანა\n'''ჟაკარდის მანქანა''' (ფრანგი ფეიქრისა და გამომგონებლის  ჟოზეფ მარი ჟაკარის გვარის მიხედვით) — საქსოვი დაზგის სამარჯვი, რომელსაც მსხვილსახიანი ქსოვილების დასამზადებლად იყენებენ. ჟაკარდის მანქანის დახმარებით შეიძლება სახიანი საკაბე და დეკორატიული ქსოვილების, ფარდების, სუფრისა და სხვების დამზადება.\n==ლიტერატურა==\n{{commonscat|Jacquard looms}}\n{{ქსე|8|237}}\n\nკატეგორია:ფრანგი გამომგონებლები", "url": "https://ka.wikipedia.org/wiki/ჟაკარდის_მანქანა", "len": 419}
{"id": "5639", "title": "ჟოზეფ მარი ჟაკარი", "text": "მინი|right|  ჟოზეფ მარი ჟაკარი\n'''ჟოზეფ მარი ჟაკარი''' ({{lang-fr|Joseph Marie Jacquard;}} დ. 7 ივლისი, 1752, ლიონი  — გ.  7 აგვისტო, 1834, ულენი, რონა) — ფრანგი ფეიქარი და გამომგონებელი. დაახლოებით 1800 წელს შექმნა მსხვილსახიანი ქსოვილების გამოსამუშავებელი სამარჯვი, რითაც სრულყო ხელის საქსოვი დაზგა. 1801 წელს პარიზში სამრეწველო გამოფენებზე ყურადღება მიაქციეს მის მოდელს და ჟაკარი მიიწვიეს პარიზის ხელოვნებისა და ხელოსნობის მუზეუმში სამუშაოდ.1808 წელს ჟაკარმა შექმნა სახიანი ქსოვილისათვის განკუთვნილი ახალი მოდელი, რომელიც ფართოდ გავრცელდა საფეიქრო წარმოებაში (ჟაკარდის მანქანა).\n\n==ლიტერატურა==\n{{ქსე|8|237}}\n\n{{ესკიზი-ბიოგრაფია}}\n\nკატეგორია:ფრანგი გამომგონებლები\nკატეგორია:დაბადებული 7 ივლისი\nკატეგორია:დაბადებული 1752 \nკატეგორია: გარდაცვლილი   7 აგვისტო\nკატეგორია: გარდაცვლილი 1834", "url": "https://ka.wikipedia.org/wiki/ჟოზეფ_მარი_ჟაკარი", "len": 786}
{"id": "5642", "title": "ემილ ჟაკ-დალკროზი", "text": "thumb|ჟაკ-დალკროზი, ემილ\n'''ემილ ჟაკ-დალკროზი''' (ნამდვილი გვარი ''ჟაკი'') (დ.  6 ივლისი, 1865, ვენა — გ.  1 ივლისი, 1950, ჟენევა), შვეიცარიელი კომპოზიტორი და პედაგოგი. სწავლობდა ჟენევის კონსერვატორიაში, შემდეგ - ვენაში (რ. ფუქსსა და ა. ბრუკნერთან) და პარიზში (ლ. დელიბთან). 1892- 1910 იყო ჟენევის კონსერვატორიის პედაგოგი. აქ შექმნა მუსიკალური-რიტმული აღზრდისა (რიტმული გიმნასტიკა) და მუსიკალური და რიტმული შესაძლებლობების განვითარების სისტემები (ვარჯიში აბსოლუტური სმეისა და მუსიკალური იმპროვიზაციის უნარის გამომუშავებისათვის). 1911-1914 რიტმული აღზრდის კურსს კითხულობდა ჯერ ჰელერაუს სპეციალურ სკოლაში, 1915-იდან კი მის მიერვე ჟენევაში დაარსებულ ინსტიტუტში. ამგვარი სკოლები შეიქმნა სტოკჰოლმში, ლონდონში, პარიზში, ვენასა და ბარსელონაში. ჟაკ-დალკროზის  მოწაფეები იყვნენ: მ. რამბერი, ვ. ნიჟინსკი, მ. ვიგმანი, რ. სენ-დენი და სხვები. 1920 მოსკოვსა და პეტროგრადში შეიქმნა რიტმის ინსტიტუტები ჟაკ-დალკროზის მეთოდის მიხედვით. ჟაკ-დალკროზმა დაწერა 7 ოპერა, ნაწარმოებები სიმფონიური ორკესტრისათვის, 3 კანტატა, 2 კონცერტი ვიოლინოსა და ორკესტრისათვის და სხვა.\n==ლიტერატურა==\n{{ქსე|8|238}}\n\n{{ესკიზი-ბიოგრაფია}}\n\nკატეგორია:შვეიცარიელი მუსიკოსები\nკატეგორია:შვეიცარიელი პედაგოგები\nკატეგორია:დაბადებული  6 ივლისი\nკატეგორია:დაბადებული 1865\nკატეგორია: გარდაცვლილი  1 ივლისი\nკატეგორია: გარდაცვლილი 1950", "url": "https://ka.wikipedia.org/wiki/ემილ_ჟაკ-დალკროზი", "len": 1282}
{"id": "5643", "title": "1908", "text": "{{წელი|}}\n== მოვლენები ==\n* 11.02 : იკრძალება იაპონელთა ემიგრაცია აშშ-ში.\n* 27 აპრილი - ლონდონის საზაფხულო ოლიმპიადის გახსნა\n* 4 ივნისი : პარიზის, მონმარტრის სასაფლაოდან, ემილ ზოლას ფერფლი პანთეონში გადააქვთ.\n* 30 ივნისი : მეტეორიტი სახელად ''ტუნგუსკა'' ჩამოვარდა ციმბრიში, ბაიკალის ტბის მახლობლად. მეტეორიტის საერთო წონა დაახლოებით 40 000 ტონას აღწევდა. მან 60 კვ.კმ ტყე გაანადგურა.\n* 1 ივლისი : შემოღებულ იქნა საერთაშორისო სიგნალი '''S.O.S.''' (''Save Our Soul''), რაც იშიფრება შემდეგნაირად: გადაარჩინე ჩვენი სული.\n* 19 ივლისი : დაარსდა როტერდამის '''ფეინოორდი'''.\n* 12 აგვისტო : პირველი T მოდელის ავტომობილების გამოშვება ფორდ მოტორ კომპანიის (Motor Company'') მიერ.\n* 5 ოქტომბერი : ავსტრიამ შეიერთა ბოსნია-ჰერცეგოვინა. \n* 5 ოქტომბერი : ბულგარეთი ოტომანის იმპერიისგან დამოუკიდებლობას აცხადებს - ფერდნინანდ I ბულგარელი ბულგარეთის ხელმწიფე ხდება.\n* 28 დეკემბერი : მიწისძვრა იტალიის რეჯიო კალაბრიას პროვინციაში. დაიღუპა 130 000 ადამიანი.\n\n== დაიბადნენ ==\n{{მთავარი|:კატეგორია:დაბადებული }}\n=== იანვარი ===\n* 2 იანვარი  :  ჟან გოგელი — ფრანგი გეოლოგი და გეოფიზიკოსი. (გ. 1987)\n* 9 იანვარი : სიმონა დე ბოვუარი — ფრანგი მწერალი (გ. 1986)\n* 13 იანვარი :  სიმონ ვირსალაძე     — ქართველი თეატრალური მხატვარი,   (გ. 1989)\n*13 იანვარი  : ვალენტინ თოფურიძე    — ქართველი მოქანდაკე  (გ. 1980)\n* 22 იანვარი : ლევ ლანდაუ — რუსი ფიზიკოსი.  (გ. 1968)\n\n=== თებერვალი ===\n* 14 თებერვალი : ბორის პიოტროვსკი — საბჭოთა მეცნიერი, არქეოლოგი, აღმოსავლეთმცოდნე.  (გ. 1990)\n* 15 თებერვალი  : იოსებ გაბაშვილი — ქართველი გრაფიკოსი, ფერმწერი  (გ. 1973)\n* 22 თებერვალი : რომულო ბეტანკური — ვენესუელელი პოლიტიკოსი.  (გ. 1981)\n* 29 თებერვალი : ბალთუსი —   ფრანგი მხატვარი. (გ. 2001)\n\n=== მარტი ===\n* 5 მარტი   : რექს ჰარისონი — ინგლისელი მსახიობი.  (გ. 1990)\n* 7 მარტი : ანა მანიანი — იტალიელი მსახიობი (გ. 1973)\n* 13 მარტი  : მაირტლ ბაჩელდერი — ამერიკელი ქიმიკოსი  (გ. 1997)\n* 13 მარტი : მიხეილ მურატოვი — რუსი გეოლოგი  (გ. 1982)\n* 25 მარტი : დევიდ ლინი — ინგლისელი კინორეჟისორი (გ. 1991)\n\n=== აპრილი ===\n* 7 აპრილი : ბარათაშვილი, მარიკა — ქართველი პოეტი  (გ. 2008)\n* 28 აპრილი : შინდლერი, ოსკარ — გერმანელი ბიზნესმენი, მეორე მსოფლიო ომის დროს 1100 ებრაელი გადაარჩინა (გ. 1974)\n=== მაისი ===\n* 1 მაისი : ბაქრაძე, გიორგი კონსტანტინეს ძე — ქართველი მეცნიერ-ეკონომისტი \n* 30 მაისი : ჰანს ალფვენი — შვედი ასტროფიზიკოსი (გ. 1995)\n\n=== ივნისი ===\n===ივლისი===\n=== აგვისტო ===\n* 3 აგვისტო : ლეონორ ფინი — იტალიელი მხატვარი(გ. 1996)\n* 27 აგვისტო : ლინდონ ჯონსონი — აშშ-ს პრეზიდენტი (გ. 1973)\n* 28 აგვისტო : რობერტ მერლი — ფრანგი მწერალი (გ. 2004)\n\n=== სექტემბერი ===\n* 18 სექტემბერი : ამბარცუმიანი, ვიქტორ — სომეხი ასტროფიზიკოსი  (გ. 1996)\n=== ოქტომბერი ===\n* 30 ოქტომბერი : მიხეილ ასლამაზოვი — ქართველი და საბჭოთა ფეხბურთელი (გ. 1937)\n\n===ნოემბერი===\n* 28 ნოემბერი : კლოდ ლევი-სტარუსი — ფრანგი ფილოსოფოსი და ანტროფოლოგი  (გ.  2009)\n* 29 ნოემბერი : ანდრონიკაშვილი, კირა — ქართველი კინომსახიობი და რეჟისორი  (გ. 1960)\n\n=== დეკემბერი ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n=== თებერვალი  ===\n=== მარტი  ===\n=== აპრილი  ===\n===მაისი   ===\n=== ივნისი  ===\n* 21 ივნისი : ნიკოლოზ რიმსკი-კორსაკოვი — რუსი კომპოზიტორი (დ. 1844)\n* 24 ივნისი :გროვერ კლივლენდი — ამერიკის შეერთებული შტატების პრეზიდენტი (დ. 1837)\n=== ივლისი  ===\n* 22 ივლისი : უილიამ რანდალ კრემერი — ნობელიის პრემიის მფლობელი მშვიდობის დარგში. (დ. 1838)\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n* 5 ნოემბერი : ენდრიუ გრაჰამი — ირლანდიელი ასტრონომი  (დ. 1815)\n* 15 ნოემბერი : ცისი — ჩინეთის იმპერატორი ქალი. (დ. 1835)\n* 14 ნოემბერი : გუანსიუი — ჩინეთის იმპერატორი (დ. 1871)\n\n===დეკემბერი   ===\n* 23 დეკემბერი : ანდრია ბენაშვილი — ქართველი პედაგოგი, გრამატიკოსი, მუსიკათმცოდნე (დ. 1868)\n\n== ნობელის პრემია ==\n* ფიზიკა: გაბრიელ ლიპმანი \n* ქიმია: ერნესტ რუტერფორდი \n* ფიზიოლოგია და მედიცინა: ილია მეშნიკოვი და პოლ ერლიხი\n* ლიტერატურა : რუდოლფ კრისტოფ ოიკენი\n* მშვიდობა : კლას არნოლდსონი და ფრედრიკ ბაიერი\n\n*", "url": "https://ka.wikipedia.org/wiki/1908", "len": 3894}
{"id": "5645", "title": "ჰაინრიხ მიულერი", "text": "thumb|250px|ჰაინრიხ მიულერი (ხელმარჯვნივ)\n'''ჰაინრიხ მიულერი''' ({{lang-de|Heinrich Müller}}) (დ. 28 მაისი, 1900, მიუნხენი, გერმანია — გ. უცნობია, 1945 წლის მაისიდან ითვლება დაკარგულად) — გერმანელი სამხედრო და სახელმწიფო მოღვაწე, გესტაპოს შეფი 1939 - 1945 წლებში.\n\n== ბიოგრაფია ==\nმიულერი დაიბადა მიუნხენში (''ბავარია''), ჟანდარმერიის მოხელის კათოლიკურ ოჯახში. საშუალო განათლების მიღების შემდეგ სწავლა განაგრძო საავიაციო-საინჟინრო სასწავლებელში. 1917 წელს იგი მოხალისედ წავიდა პირველ მსოფლიო ომში. 1919 წელს მიულერი სამხედრო სამსახურიდან დაითხოვეს უნტეროფიცრის  წოდებით. ომის შემდგომ პრაქტიკას გადიოდა მინხენის პოლიიცის განყოფილებაში და 1929 წელს იგი პოლიტიკური პოლიციის მდივნად ინიშნება. მის დანიშნულებაში შედის  კომუნისტური ორგანიზაციების წინააღმდეგ ბრძოლა. 1934 წელს მიულერი სს-ის წევრი გახდა და გადაყვანილ იქნა ბერლინში საიდუმლო პოლიციის განყოფილებაში სამუშაოდ. \n\n1936 წელს მიულერი დაინიშნა რაიხის უშიშროების პოლიციის მთავარი სამმართველოს პოლიტიკური პოლიციის განყოფილების  უფროსის მოადგილედ. 1939 წლიდან იგი გადაიყვანეს ებრაელთა გასახლების საქმეთა მმართველის თანამდებობაზე. იმავე წლის ოქტომბერში მიულერი დაინიშნა რაიხის უშიშროების მთავარი სამმართველოს (''RSHA'') IV განყოფილების (''საიდუმლო პოლიცია'') შეფად და მიენიჭა სს-ის გრუპენფიურერის და პოლიციის გენერალ-ლეიტენანტის წოდება.\n\nიმყოფებოდა რა გესტაპოს შეფის თანამდებობაზე, მიულერი იყო თითქმის ყველა იმ დანაშაულის თანამონაწილე, რომელიც რაიხის უშიშროების მთავარ სამმართველში დაიგეგმა, მომზადდა და შესრულებული იქნა. 1939 წლის სექტემბრიდან მისი ბრძანებით დაიწყო პოლიტიკური მოწინააღმდეგეების მიამართ ე.წ. \"საგანგებო მოპყრობა\" ({{lang-de|Sonderbehandlung}}), რაც მიზნად ისახავდა მათ საკონცენტრაციო ბანაკებში ჩასმას და ფიზიკურ განადგურებას. მიულერის დაქვემდებარებაში იყო და მისი უშუალო თანამონაწილეობით გატარებულ იქნა ადოლფ აიხმანის მიერ მომზადებული „ებრაელთა რეფერატი IV B 4“. მიულერი პასუხისმგებელი იყო სს-ის მიერ სსრკ-ის ტერიტორიაზე ჩატარებული გენოციდის შედგების დეტალურ დამუშავებაზე, შეჯამებაზე და მოხსენებაზე, შეფების რაინჰარდ ჰაიდრიხის და შემდგომში ერნსტ კალტენბრუნერის წინაშე.\n\n1945 წლის მაისიდან მიულერი უგზო-უკვლოდ დაკარგულად ითვლება. მითები იმის თაობაზე, თითქოს მეორე მსოფლიო ომის შემდგომ იგი ერთი მხრივ აშშ-ის, მეორე მხრივ სსრკ-ის აგენტად მუშაობდა არ დასტურდება.\n\n{{Commons cat|Heinrich Müller (Gestapo)}}\n\n\nკატეგორია:გერმანელი სამხედრო მოღვაწეები\nკატეგორია:დაბადებული 28 მაისი\nკატეგორია:დაბადებული 1900\nკატეგორია:გარდაცვლილი  1945", "url": "https://ka.wikipedia.org/wiki/ჰაინრიხ_მიულერი", "len": 2391}
{"id": "5649", "title": "მაქს ჟაკობი", "text": "{{ინფოდაფა მწერალი}}\n'''მაქს ჟაკობი''' (დ.  12 ივლისი, 1876, კემპერი, ფინისტერის დეპარტამენტი — გ.  5 მარტი, 1944, დრანსის საკონცენტრაციო ბანაკი) — ფრანგი მწერალი და მხატვარი. \n\n== ბიოგრაფია ==\nწარმოშობით ებრაელი; 1915 წელს კათოლიკე გახდა. მეგობრობდა პაბლო პიკასოსთან, გიიომ აპოლინერთან, ჟორჟ ბრაკთან. ლიტერატურულ ასპარეზზე გამოვიდა საბავშვო ზღაპრებით \"მეფე კაბული და პაწაწა გოვენი\" (1902), \"მზიური გოლიათი\" (1904). ჟაკობის ესთეტიკური შეხედულებები წარმოდგენილია მის წიგნში \"პოეტური ხელოვნება\" (1922), რომრლშიც იგი ირაციონალიზმის პოზიციებზე დგას, უარყოფს სიუჟეტს. თავის ლექსებსა და პროზაულ ნაწარმოებებში ჟაკობი მიმართავს ფანტასტიკურ ბუნდოვან მითოლოგიურ სახეებს, ალიტერაციას, კალამბურს. მეტად ტიპობრივია რომანები: \"ფილიბიუთი ანუ ოქროს საათი\" (1923), ჟანრობრივად ძნელად განსასაზღვრავია ნაწარმოებები: \"წმინდა მატორელი\" (1909), \"ძმა მატორელის ბურლესკური და მისტიკური ნაწარმოებები\" (1911), \"ტარტიუფის დაცვა...\" (1919) და სხვა, რომლებშიც მწერალი უგულებელყოფს როგორც ფრანგული სტილისტიკის ნორმებს, ისე ვერსიფიკაციის კანონებს. ჟაკობის სიკვდილის შემდეგ პიკასომ დააარსა \"მაკ ჟაკობის\" საზოგადოება, რომელიც აწესებს ჯილდოებს საუკეთესო ლექსებისათვის და აქვეყნებს მის ნაწარმოებებს.\n\n==ლიტერატურა==\n{{ქსე|8|238}}\n\n==სქოლიო==\n{{სქოლიო}}\n\n\n\nკატეგორია:ფრანგი მწერლები\nკატეგორია:ფრანგი მამაკაცი მხატვრები\nკატეგორია:ჰოლოკოსტის მსხვერპლნი\nკატეგორია:XIX საუკუნის ფრანგი მხატვრები\nკატეგორია:XX საუკუნის ფრანგი მხატვრები\nკატეგორია:ებრაელი მხატვრები\nკატეგორია:მოდერნისტი მხატვრები\nკატეგორია:XX საუკუნის ფრანგი მამაკაცი მწერლები\nკატეგორია:ფრანგი მამაკაცი პოეტები", "url": "https://ka.wikipedia.org/wiki/მაქს_ჟაკობი", "len": 1533}
{"id": "5652", "title": "ოლეგ ჟაკოვი", "text": "'''ოლეგ პეტრეს ძე ჟაკოვი''' (დ.   1 აპრილი <small>[ ძვ. სტ. 19 მარტი]</small>, 1905, სარაპული, ახლანდელი უდმ. ასსრ  — გ. 4  მაისი, 1988, პიატიგორსკი) — საბჭოთა ეპოქის რუსი მსახიობი. სსრკ სახალხო არტისტი (1960). სტალინური პრემიის (1946) და სსრკ-ის სახელმწიფო პრემიის (1971) ლაურეატი.\n\n1929 წელს დაამთავრა ლენინგრადის სასცენო ხელოვნების ტექნიკუმის კინოს განყოფილება. 1925-იდან იღებენ კინოში. პირველი მნიშვნელოვანი როლია რადისტი კურტ შეფერი ფილმში „შვიდი მამაცი“ (1936). სხვა როლები: იან დრაუნი („ჩვენ კრონშტადტიდან ვართ“, 1936), „როლფი“ („პროფესორი მამლოკი“, 1938), პაული („ჭაობის ჯარისკაცები“, 1938), დუდირიოვი („სასამართლო“, 1962). ჟაკოვის საუკეთესო როლია თედორე ტალანოვი ფილმში „შემოსევა“ (1945; სსრკ სახელმწიფო პრემია, 1946). 1970 წელს შეასრულა ბარმინის როლი ფილმში „ტბასთან“ (სსრკ სახელმწიფო პრემია). დაჯილდოებულია 3 ორდენით.\n\n==ლიტერატურა==\n{{ქსე|8|238-239}}\n\n==რესურსები ინტერნეტში==\n* {{commonscat-inline|Oleg Zhakov}}\n* {{imdb|id=0415991|name=ოლეგ ჟაკოვი}}\n\n\nკატეგორია:დაბადებული 1 აპრილი\nკატეგორია:დაბადებული 1905 \nკატეგორია:გარდაცვლილი 4 მაისი\nკატეგორია:გარდაცვლილი 1988\nკატეგორია:XX საუკუნის რუსი მამაკაცი მსახიობები\nკატეგორია:სსრკ-ის სახალხო არტისტები\nკატეგორია:რსფსრ-ის დამსახურებული არტისტები\nკატეგორია:სტალინური პრემიის ლაურეატები\nკატეგორია:სსრკ-ის სახელმწიფო პრემიის ლაურეატები\nკატეგორია:შრომის წითელი დროშის ორდენის კავალრები\nკატეგორია:წითელი ვარსკვლავის ორდენის კავალრები\nკატეგორია:1941-1945 წლების დიდ სამამულო ომში მამაცური შრომისათვის მედლით დაჯილდოებულები\nკატეგორია:1941–1945 წლების დიდ სამამულო ომში გამარჯვების 20 წლის მედლით დაჯილდოებულები\nკატეგორია:1941–1945 წლების დიდ სამამულო ომში გამარჯვების 30 წლის მედლით დაჯილდოებულები\nკატეგორია:1941–1945 წლების დიდ სამამულო ომში გამარჯვების 40 წლის მედლით დაჯილდოებულები\nკატეგორია:სსრკ-ის სახელმწიფო პრემიის ლაურეატები", "url": "https://ka.wikipedia.org/wiki/ოლეგ_ჟაკოვი", "len": 1785}
{"id": "5654", "title": "ფრანსუა ჟაკობი", "text": "{{ინფოდაფა მეცნიერი}}\n'''ფრანსუა ჟაკობი''' ({{lang-fr|François Jacob;}} დ. 17 ივნისი, 1920, ნანსი — გ.19 აპრილი, 2013) — ფრანგი ბიოლოგი. დაამთავრა პარიზის უნივერსიტეტის სამედიცინი ფაკულტეტი. 1950-იდან მუშაობდა პარიზის პასტერის ინსტიტუტში. 1960-იდან ხელმძღვანელობდა კოლეჟ დე ფრანსის მიკროორგანიზმების გენეტიკის განყოფილებას, ხოლო 1965-იდან — უჯრედის გენეტიკის კათედრას. მისი გამოკვლევები შეეხება ბაქტერიებისა და ვირუსების გენეტიკას — ლიზოგენიის გენეტიკას, ეპისომების კონცეფციას (1958), ჰიპოთეზებს (ჟ. მონოსთან ერთად) ინფორმაციული რიბონუკლეინის მჟავას მონაწილეობით გენეტიკური ინფორმაციის გადატანის, ბაქტერიებში ცილის სინთეზის გენეტიკური რეგულაციის მექანიზმის (ოპერონის კონცეფცია) შესახებ. \n\n1965 ა. ლვოვთან და ჟ. ლ. მონოსთან ერთად ჟაკობს ნობელის პრემია მიანიჭა.\n\n==ლიტერატურა==\n{{ქსე|8|238|}}\n\n==სქოლიო==\n{{სქოლიო}}\n\n{{ნობელის პრემია ფიზიოლოგიასა და მედიცინაში}}\n{{ნობელის პრემია 1965}}\n\n\nკატეგორია:ფრანგი ბიოლოგები\nკატეგორია:დაბადებული 1920\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/ფრანსუა_ჟაკობი", "len": 993}
{"id": "5656", "title": "იონ ჟალია", "text": "{{ინფოდაფა მხატვარი}}\n'''იონ ჟალია''' {{lang-ro|Ion Jalea}}; დ. 19 მაისი, 1887, კასიმჩა, ტულჩის მაზრა — გ. 7 ნოემბერი, 1983) — რუმინელი მოქანდაკე. რუმინეთის სახალხო მხატვარი, რუმინეთის აკადემიის წევრი. სწავლობდა ბუქარესტში, ნატიფი ხელოვნების სკოლაში (1907–1911), ჟიულიანის აკადემიაში (1915–1916) და  პარიზში, ე. ი. ბურდელის სტუდიაში. შექმნა პლასტიკურად საინტერესო ღრმა ფსიქოლოგიური პორტრეტები („მეცხვარე“, თაბაშირი, 1938; ჯ. ენესკუს პორტრეტი, თაბაშირი, 1958, რუმინეთის სახალხო რესპუბლიკის ხელოვნების მუზეუმი, ბუქარესტი), მონუმენტური-დეკორატიული ქანდაკებები. 1968-იდან რუმინეთის მხატვართა კავშირის პრეზიდენტია. \n\n==ლიტერატურა==\n{{ქსე|8|239}}\n\n==რესურსები ინტერნეტში==\n{{commonscat-inline|Ion Jalea}}\n\n{{ესკიზი-ბიოგრაფია}}\n{{ავტორიტეტული წყაროები}}\n\n\nკატეგორია:რუმინელი მოქანდაკეები\nკატეგორია:რუმინელი მხატვრები\nკატეგორია:დაბადებული 19 მაისი\nკატეგორია:დაბადებული  1887 \nკატეგორია:გარდაცვლილი  1983", "url": "https://ka.wikipedia.org/wiki/იონ_ჟალია", "len": 895}
{"id": "5657", "title": "ჟალე", "text": "'''ჟალე''' (ნამდვილი გვარი ''სოლთანი,'' ქმრის გვარი ''ბადი'') (დ. 1922, ისპაანი), ირანელი პოეტი. შაჰის რეჟიმთან კონფლიქტის გამო 1946-იდან ცხოვრობდა სსრკ-ში. \n\n1952 დაამთავრა აზერბაიჯანის უნივერსიტეტის ფილოლოგიური ფაკულტეტი. ჟალეს ლექსების პირველი კრებულია \"მინდვრის ყვავილები\" (1944). ავტორია კრებულის \"დედები ითხოვენ მშვიდობას\" (1956), პოემისა \"მერცხალი\" (1960) და სხვები. ჟალე წარმომადგენელია სპარსული ლიტერატურის ახალი მიმდინარეობისა - \" შე‘რე ნოუ\", რომლის დამახასიათებელი თვისებაა ტრადიციული ნორმებიდან გადახვევა, თავისეფალ რიტმიკასა და ახალ პოეტურ სახეებზე აგებული ლექსი.\n==ლიტერატურა==\n{{ქსე|8|239}}\n\n{{ესკიზი-ბიოგრაფია}}\nკატეგორია:ირანელი პოეტები\nკატეგორია:დაბადებული  1922", "url": "https://ka.wikipedia.org/wiki/ჟალე", "len": 680}
{"id": "5658", "title": "ჟამთააღმწერელი", "text": "'''ჟამთააღმწერელი''' — XIV საუკუნის ანონიმი ქართველი ისტორიკოსი, დაწერილი აქვს საქართველოს ისტორია XIII საუკუნის 10-იანი წლებიდან XIV საუკუნის 10-იან წლამდე. წარმოშობით მესხი უნდა იყოს. თევდორე ჟორდანიას აზრით, ის იყო ვარძიელი ბერი, რომელმაც გააერთიანა და გადაამუშავა სარგის და ბექა ჯაყელების მიერ დაწერილი მატიანეები. კონსტანტინე გრიგოლია ფიქრობს, რომ ის მაწყვერელი იყო.\n\n==ისტორია==\nჟამთააღმწერელი დიდად განათლებული ადამიანი ჩანს, იგი კარგად არის განწავლული და იცნობს როგორც საკუთარი ქვეყნის, აგრეთვე მეზობელი ხალხების და განსაკუთრებით კი მაშინდელი მსოფლიოს მრისხანე დამპყრობლების მონღოლების ყოფას, რომელთა თავდასხმებმაც ჩვენი ქვეყნის განვითარებას სამწუხაროდ გეზი უცვალა და სულ სხვა მიმართულება მისცა. \n\nჟამთააღმწერელი კარგად იცნობს თავისი დროის საეკლესიო მწერლობას, იყენებს ძვ. ქართულ (მეფეთა წიგნი, ბაღუაშთა წიგნი, ვინმე მღვიმელი ბერის თხზულება და სხვა), ბერძნულ-ბიზანტულ, სომხურ და სპარსულ წყაროებს. ზოგჯერ ამჟღავნებს კრიტიკულ დამოკიდებულებას მათდამი. ქართულ ისტორიოგრაფიაში პირველად მის თხზულებაში ვხვდებით სიგელებისა და სხვა საბუთების გამოყენების შემთხვევებს.\n\nჟამთააღმწერელი კარგად იცნობს და ვრცლად ახასიათებს ახლო აღმოსავლეთის ქვეყნების მდგომარეობას მონღოლთა დაპყრობების ეპოქაში, მას მოეპოვება ძვირფასი ცნობები მონღოლთა ისტორიისა და ზნე-ჩვეულებათა შესახებ. ფართო საერთაშორისო ფონზე აქვს გაშლილი თხრობა საქართველოს პოლიტიკური ისტორიის შესახებ. ამასთან ერთად ის აღწერს ჩვენი ქვეყნის სახელმწიფო წყობილებას, საზ. ურთიერთობებს, ეკონომიკას, საეკლესიო ცხოვრებას და ა.შ.  მისი თხზულება დიდი მნიშვნელობის წყარო და ისტორიოგრაფიული ძეგლია.\n\nმის თხზულებაში ავტორი გადმოგვცემს მონღოლების ადათ-წესებს და უშუალოდ მათი ისტორიის უმნიშშვნელოვანეს ფაქტებს. სწორედ აღნიშნულ ნაწამოებში ჩვენ ვხვდებით ჯერ კიდევ ამ მომთაბარეობის საფეხურზე მდგარი ხალხის სხარტ და სრულყოფილ დახასიათებას. \n\nგარდა ზემოთ აღნიშნულისა ამ ნაწარმოებში ყველაზე მთავარი მაინც ის საკითხები და თემებია, რომელსაც ავტორი საქართველოს შესახებ გვაწვდის, მათ შორის აღსანიშნავია: მონღოლთა დევნას გამოქცეული ხვარაზმშაჰის ძის ჯალალ-ედ-დინის შემოსევები საქართველოში, თბილისის აღება და აგრეთვე აღმოსავლეთ საქართველოს აოხრება მათ მიერ; შემდგომ მონღოლთა ჯარების გამოჩენა და მათ მიერ საქართველოს დაპყრობა; შემდგომ რუსუდანის გარდაცვალება და ქვეყნის უმეფოდ დარჩენა; მონღოლთა მიერ სამეფო ტახტზე ორი პრეტენდენტის -  დავით ულუს და დავით VI ნარინის დამტკიცება და საქართველოში ორმეფობის დაწესება; პოლიტიკური დაქუცმაცებულობისათვის საფუძვლის ჩაყრა, ქვეყნის ორ სამეფოდ დაყოფა , შემდგომში კი საბოლოოდ სამ სამეფოდ და ხუთ სამთავროდ; აგრეთვე საკითხები ქვეყნის სამეურენო ყოფის მოშლასთან დაკავშირებით, მშენებლობის ხარისხის დაცემა; ქვეყნის კატასტროფამდე მისვლა, რასაც ემატებოდა და ზედ ერთვოდა შინაფეოდალური ქიშპობების საგარეო ფაქტორთან ერთად.\n\nჟამთააღმწერელი ქრისტიანული რელიგიის ზნეობრივი მსოფლმხედველობის გამომხატველია. ღრმად წამს პროვიდენციალიზმი (განგება) და სასწაულები. საქართველოს მარცხი გარეშე მტრებთან ბრძოლაში, მისი დაქვეითება და დაცემა მას წარმოდგენილი აქვს როგორც ზეგარდმო სასჯელი ხალხის და, უპირველეს ყოვლისა, მეფე-მთავართა ცოდვების გამო. „ქართული საისტორიო მწერლობაში მას პირველად შემოაქვს სასოწარკვეთილი ტონი და მისტიკური ელემენტები“ - ივანე ჯავახიშვილი. „ჟამთააღმწერელი ქართული ისტორიოგრაფიული რომანტიზმის წინამორბედია“ - ნიკოლოზ ბერძენიშვილი. ამის მიუხედავად, მის თხზულებაში ჩანს ფართო საზოგადოებრივი ინტერესები, პირუთვნელობა, მკაცრი ზნეობრივი კრიტერიუმი. ჟამთააღმწერელის თხზულება შინაგანად შეკრული გეგმიანი ნაწარმოებია, ავტორს აქვს წიაღსვლები,აღწერილი მოვლენების შესახებ ამბობს მთავარს, თხრობა წვრილმანებით არ აქვს გადატვირთული. თხზულება XIV საუკუნის ქართული ისტორიული აზროვნების მაღალი დონის მაჩვენებელია.\n\n==შინაარსი==\nმიუხედავად ქვეყანაში განვითარებული და დატრიალებული შემზარავი ამბებისა, ჟამთააღმწერლის თხზულება უნდა აღინიშნოს, რომ მაინც ოპტიმისტური სულისკვეთებითაა გაჟღენთილი. ამგვარი ოპტიმიზმის საბაბს კი მას აძლევს უპირველესყოვლისა ქართველი ხალხის გმირული ბრძოლა, მაგალითისთვის: გიორგი ბრწყინვალის მეფობის დასაწყისი, რომელსაც ავტორი მოესწრო და რომლის შესახებაც წერს შემდგომს: „და იწყო მთიებმან აღმოჭვირვებად, ხოლო მე ენა ვერ მიძრავს საკვირველისა საშინელისა თქმად“-ო, ამგვარად გიორგი ბრწყინვალის მეფობის დაწყება ცისკრის ვარსკვლავის („მთიები“) ამოსვლასთან, სინათლის, ნათელის დადგომასთანაა შედარებული. \n\nთხზულებაში ჟამთააღმწერელს მოეპოვება საინტერესო ცნობა, რომ საქართველოს მეფე დავით VII ულუ (1247-1270) მოწამლა მისმა მეუღლემ, მონღოლთა ნოინების ჩორმაღანის და სირმონის დამ ესუქნიმ, რის შედეგადაც დავითი გარდაიცვალა, ამასთან დაკავშირებით თხზულებაში ნახსენებია ალექსანდრე მაკედონელის სიკვდილი მოწამვლით მიდოს თესალიელის და ანტიპატროსის მიერ. აქვეა ტექსტში ჩართული სიტყვა „ეჭვი“, რომელიც თითქოს კონტექსტში არ ზის. მთელი ნაწყვეტის პირველი ნახევარი განმარტა აკადემიკოსმა თინათინ ყაუხჩიშვილმა, თუმცა ჟამთააღმწერლის აქამდე გამოუქვეყნებელმა ფრაგმენტმა, კერძოდ H-1067-მა რომელიც პროფესორმა ვალერი სილოგავამ გამოაქვეყნა, ზოგი რამ უფრო დააზუსტა და ახალი ელემენტებიც შემოიტანა. კერძოდ ამ ფრაგმენტში დავით ულუს სიკვდილთან დაკავშირებული მონათხრობი ორ ნაწილად იყოფა: პირველში მეფის მკვლელობა შედარებულია ალექსანდრე მაკედონელის მკვლელობასთან, რომელიც საღამოს პურის ჭამისას მოწამლეს და დავითიც, როგორც ჩანს ამ დროს იქნა მოწამლული. მეორე ნაწილში კი ეჭვიანობა შედარებულია ანტიკური სამყაროს უდიდესი მითოლოგიური გმირის ჰერაკლეს ( ქართულ ტექსტში „ირაკლი“) ასევე ეჭვიანობის საფუძველსა მოწამვლასა და მოკვლასთან მისი მეორე მეუღლის დეანირის მიერ.\n\nუეჭველია ასევე, რომ მემატიანეს ჰქონდა საისტორიო წიგნი, რომელსაც რქმევია „წიგნი მეფეთა ბაღუშისთა და ნათესავთა მისათა“.  პროფესორ ვალერი სილოგავას თქმით თზხულების ეს ადგილი ბუნდოვანია და გამოკვეთილდა და ნათლად არ ჩანს ეს წიგნი ვის შესახებაა - მეფეთა, ბაღუაშთა, მათ ნათესავთა თუ სამივეს შესახებ ერთად. ახალშესწავლილ ნაწყვეტში, რომელიც „ქართლის ცხოვრების“ რომელიღაცა ძველი ხელნაწერიდან XVIII საუკუნის 70-იან წლებში გადმოწერილი (H1607), წერია - „ვითა გაუწყებს წიგნი მეფეთა ნაქმართა ბახუაშისათა და ნათესავთა მისთასა“. აქედან კი უკვე ნათლად გასაგებია, რომ ამ წყაროს სახელი ყოფილა „წიგნი მეფეთა“, რომელშიც მოთხრობილი იყო ბაღუაშთა სანათესაოს „ნაქმარი“ ამბებიც მეფეთა წინააღმდეგ.\n\nმონღოლების შემოსევის აღწერილობა ჩვენს ისტორიკოსს როგორც სჩანს დამყარებული აქვს ერთ წყაროზე, რომელიც თურმე „თანადამხუდარი“ ცნობებისდა მიხედვით ყოფილა შედგენილი. დავით ნარინისა და ულუს მეფობისთვის კი მას ხელთა ჰქონია განსაკუთრებული თხზულება „ყოველთა-აღმწერელი“ ანუ „პოლვისტორი“. წერილობითი წყაროების გარდა ემყარებოდა ზეპირ გადმოცემებსაც, ამგვარს ის მაშინ მიმართავს როდესაც სამეფო სახლის შინაურ და საიდუმლო საქმეების დასურათება სურს.\n\n==ავტორის ვინაობა==\n1984 წელს ვაჟა კიკნაძის „მნათობში“ დაბეჭდილი სტატია - „ვინ არის ჟამთააღმწერელი?“. აღნიშნულში ვკითხულობთ შემდეგს „ჟამთააღმწერელი წარმოშობით მესეხეთიდანაა, სასულიერო პირია, სამეფო კართან და ჯაყელებთან ძლიერ დაახლოებულია. მემატიანე თავს ამჟღავნებს დემეტრე II-ის დასჯის აღწერისას, როდესაც იხსენებს მღვდელ-მონაზონ მოსეს. იგი უნდა მოღვაწეობდეს XIII საუკუნის ბოლო ორ ათეულში, ვიდრე XIV საუკუნის 30-იან წლებამდე“.\n\nჟამთააღმწერლის შესახებ კორნელი კეკელიძეც საუბრობს: მისი თქმით ის არის XIV საუკუნის მწერალი, მცოდნე კაცი ჩანს - იცის მონღოლური ენა და სარწმუნოება, მონღოლური საისტორიო მწერლობა, ქორონიკონი და ზეპირსიტყვიერება; იცნობს სპარსელებს, მათ ისტორიკოსს ჯუვეინს (XIII საუკუნე), ზედმიწევნით იცის ბერძნული ენა, ისტორია და მწერლობა. მოყვარულია ხალხური პოეზიის, მოჰყავს მონღოლური ლექსის ნიმუშები. \n\n==ლიტერატურა==\n*''გრიგოლია კ.,'' ჟამთააღმწერელი და მისი თხზულების სამეცნიერო მნიშვნელობა, კრ.,: ქართული ისტორიოგრაფია, ტ. 1, თბ., 1968;\n*''ჟორდანია თ.,'' ქრონიკები და სხვა მასალა საქართველოს ისტორიისა და მწერლობისა, წგნ. 3, თბ., 1967;\n*''ჯავახიშვილი ივ.,'' თხზულებანი თორმეტ ტომად, ტ. 8, თბ., 1977\n{{ქსე|8|239|ხანთაძე შ.}}\n* ''ლორთქიფანიძე მ.'' „რა არის ქართლის ცხოვრება?“, თბ., 1989;\n* ''სილოგავა ვ.'' „ჟამთააღმწერელი (ნაწყვეტი-ხელნაწერი H-1067)“, თბ., 2009;\n\n==რესურსები ინტერნეტში==\n* ჟამთააღმწერელი-ს შემოქმედება Allgeo.org-ზე\n\nკატეგორია:ქართველი ისტორიკოსები\nკატეგორია: ქართული ხელნაწერები\nკატეგორია: საქართველოს ისტორია", "url": "https://ka.wikipedia.org/wiki/ჟამთააღმწერელი", "len": 7807}
{"id": "5659", "title": "ფრანსის ჟამი", "text": "{{ინფოდაფა მწერალი}}\n'''ფრანსის ჟამი''' (''Jammes'')  (დ.  2 დეკემბერი, 1868, ტურნე — გ. 1 ნოემბერი, 1938, ასპარენი) — ფრანგი პოეტი. მის პოეზიაში აისახა პროვინციის სადა, მარტივი ყოფა-ცხოვრება. ხშირად მის ლექსს მანერულობის ელფერიც დაჰკრავს და ძალზე უახლოვდება ლოცვებს. მისი კრებულებია: \"ექვსი სონეტი\" (1891), \"პოეტის დაბადება\" (1897). ბევრ წიგნს კათოლიციზმის დაღი ატყვია (\"ცისკრის ზარებიდან მწუხრის ზარებამდე\", 1895; \"გაზაფხულთა ძაძები\", 1901, \"ღვთისმშობელი და სონეტები\", 1919; \"ეპიტაფიები\", 1921 და სხვ.); სამყაროსთან შერწყმის განცდა მისთვის \"ღვთაებრის საწყისს\" უთანბრდება (\"ქრისტიანული გეორგიკები\", ტ. 1-3, 1911-1912). ჟამს ეკუთვნის ლირიკული და ფსიქოლოგიური რომანები: \"კურდღლის რომანი\" (1903), \"ჟანო-პოეტი\" (1924), მორალიტეს ტიპის პიესა \"ღატაკი\" (1911), მოგონებები. თავისი პოეტიკის პრინციპები გადმოგვცა თხზულებაში \"პოეზია\" (1901).\n\n==ლიტერატურა==\n{{ქსე|8|239-240}}\n\n==სქოლიო==\n{{სქოლიო}}\n\n\nკატეგორია:ფრანგი პოეტები\nკატეგორია:დაბადებული 1868 \nკატეგორია:გარდაცვლილი 1938", "url": "https://ka.wikipedia.org/wiki/ფრანსის_ჟამი", "len": 969}
{"id": "5662", "title": "ოთარ გიგინეიშვილი", "text": "{{ინფოდაფა პიროვნება\n|სახელი            =ოთარ გიგინეიშვილი\n|მშობსახელი  = \n|დაბსახელი =ოთარ ისიდორეს ძე გიგინეიშვილი\n|პორტრეტი        =\n|ზომა          = \n|წარწერა         =\n|მოღვაწეობა = ქართველი  ისტორიკოსი, აღმოსავლეთმცოდნე, საზოგადო მოღვაწე, ახლო აღმოსავლეთის  ქვეყნების ახალი და უახლესი ისტორიის  ქართული სამეცნიერო სკოლის ერთ-ერთი  ფუძემდებელი, ისტორიის მეცნიერებათა დოქტორი, პროფესორი.\n|დაბ თარიღი  = 27 სექტემბერი,  1916\n|დაბ ადგილი =ქუთაისი\n| გარდ თარიღი    =10 თებერვალი,  1990\n| გარდ ადგილი   =თბილისი\n|მოქალაქეობა      =\n|მამა             = \n|დედა             = \n|მეუღლე                 = \n|შვილები                 =          \n|ჯილდოები           = სსრკ დამსახურებული მწვრთნელი\n|საიტი           = \n|სხვადასხვა            = \n}}\n\n'''ოთარ ისიდორეს ძე გიგინეიშვილი''' (დ. 27 სექტემბერი, 1916, ქუთაისი, — გ. 10 თებერვალი, 1990, თბილისი) — ქართველი ისტორიკოსი, აღმოსავლეთმცოდნე, საზოგადო მოღვაწე, ახლო აღმოსავლეთის ქვეყნების ახალი და უახლესი ისტორიის  ქართული სამეცნიერო სკოლის ერთ-ერთი ფუძემდებელი, ისტორიის მეცნიერებათა დოქტორი (1986), პროფესორი (1989).\n\n==ბიოგრაფია==\n1940 წელს დაამთავრა თბილისის სახელმწიფო უნივერსიტეტის   ისტორიის ფაკულტეტი, 1947 — სსრკ საგარეო საქმეთა სამინისტროს უმაღლესი დიპლომატიური სკოლა. 1947 წლიდან გარდაცვალებამდე კითხულობდა ლექციებს თსუ აღმოსავლეთმცოდნეობის ფაკულტეტზე. 1947–1954 წლებში მუშაობდა სსრკ საგარეო საქმეთა სამინისტროში ატაშედ, საქართველოს საგარეო საქმეთა სამინისტროს ექსპერტ-კონსულტანტად, მინისტრის თანაშემწედ. 1956–1958 წლებში იყო საქართველოს საგარეო საქმეთა სამინისტროს პირველი მდივანი, 1958 წლიდან საქართველოს მეცნიერებათა აკადემიის სისტემაშია: 1960 წლამდე ისტორიის ინსტიტუტში, 1960 წლიდან — აღმოსავლეთმცოდნეობის ინსტიტუტში ახლო აღმოსავლეთის ქვეყნების ახალი და უახლესი ისტორიის განყოფილების ხელმძღვანელი; ერთდროულად, 1974–1990 წლებში დირექტორის მოადგილე სამეცნიერო მუშაობის დარგში. იკვლევდა თურქეთის სოციალურ-ეკონომიურ და პოლიტიკურ ისტორიას; თურქეთის, ირანისა და რუსეთის პოლიტიკას საქართველოს მიმართ; თურქეთში მიმდინარე ეთნო-რელიგიურ პროცესებს. 1968–1990 წლებში იყო უცხოეთში მცხოვრებ თანამემამულეების მეგობრობისა და კულტურის ურთიერთობის საქართველოს საზოგადოების პრეზიდიუმის თავმჯდომარე, 1963–1983 წლებში საქართველოს მთასვლელთა ფედერაციის პრეზიდიუმის თავმჯდომარე. იყო სსრკ დამსახურებული მწვრთნელი. მიღებული ჰქონდა სახელმწიფო ჯილდოები.\n\n==ლიტერატურა==\n{{ქე|1|615|გიუნაშვილი ჯ.}} \n\n\n\nკატეგორია:ქართველი ისტორიკოსები\nკატეგორია:ქართველი აღმოსავლეთმცოდნეები\nკატეგორია:დაბადებული 27 სექტემბერი\nკატეგორია:დაბადებული 1916\nკატეგორია:გარდაცვლილი 10 თებერვალი\nკატეგორია:გარდაცვლილი 1990", "url": "https://ka.wikipedia.org/wiki/ოთარ_გიგინეიშვილი", "len": 2524}
{"id": "5663", "title": "ვლადიმერ აბაევი", "text": "'''ვლადიმერ დავითის ძე აბაევი''' (დ. 22 მარტი, 1886 —  გ. 24 აგვისტო, 1968) — ბოლშევიკური მოძრაობის მონაწილე საქართველოსა და ჩრდილოეთ კავკასიაში, საბჭოთა სახელმწიფო მოღვაწე, ეროვნებით ოსი. ეკონომიკის მეცნიერებათა დოქტორი (1967). საქართველოს მეცნიერებათა დამსახურებული მოღვაწე (1967). \n\n==ბიოგრაფია==\nრუსეთის სოციალ-დემოკრატიული მუშათა (ბოლშევიკური) პარტიის წევრი 1918 წლიდან. 1920 წლის მაისში  მონაწილეობდა საქართველოს სახელმწიფოს წინააღმდეგ მიმართულ ამბოხებაში და იყო პირველი რევკომის თავმჯდომარე ცხინვალში. ამბოხების დამარცების შემდეგ იყო ჩრდ. კავკასიელ მთიელთა რესპუბლიკის სახალხო კომისართა საბჭოს მდივანი (1921), შემდეგ გაზეთ \"გორსკაია ბედნოტის\" რედაქტორი. 1931-1934 წლებში მუშაობდა სსრკ სავაჭრო წარმომადგენლობაში დანიასა და საფრანგეთში, 1934 წლიდან — ყირიმის ბოტანიკური ბაღის დირექტორად. 1943-1951 წლებში სამეცნიერო-კვლევითი ინსტიტუტის დირექტორი იყო ცხინვალში. მიღებული აქვს სახელმწიფო ჯილდოები.\n\n==ლიტერატურა==\n{{ქსე|1|10}}\n{{ქე|1|10}}\n\n\nკატეგორია:დაბადებული  22 მარტი\nკატეგორია:დაბადებული 1886 \nკატეგორია:გარდაცვლილი 24 აგვისტო\nკატეგორია:გარდაცვლილი 1968\nკატეგორია:ბოლშევიკები", "url": "https://ka.wikipedia.org/wiki/ვლადიმერ_აბაევი", "len": 1083}
{"id": "5664", "title": "იზა გიგოშვილი", "text": "{{ინფოდაფა პიროვნება\n| ფერი = \n| სახელი = იზა გიგოშვილი\n| ფოტო = \n| ფოტოს ზომა =\n| წარწერა = \n| დაბსახელი = იზა გიგოშვილი\n| დაბთარიღი  = {{დაბადების თარიღი|1938|2|16}}\n| დაბადგილი = თბილისი, საქართველოს სსრ, სსრკ\n| გარდთარიღი = {{გარდაცვალების თარიღი და ასაკი|2003|1|17|1938|2|16}}\n| გარდადგილი = \n| სხვა სახელები= \n| ეროვნება = ქართველი\n| ალმა-მატერი = რუსთაველის თეატრალური ინსტიტუტი\n| აქტიურობის წლები =  \n| მეუღლეები= \n| საქმიანობა= მსახიობი\n| მამა =\n| საცხოვრებელი ადგილი= საქართველო\n| საიტი= \n| გამორჩეული როლები = \n| ჯილდოები  = საქართველოს სახალხო არტისტი (1981)<br/>სსრკ სახელმწიფო პრემია (1979) \n}}\n'''იზა შალვას ასული გიგოშვილი''' (დ. 16 თებერვალი, 1938, თბილისი — გ. 17 იანვარი, 2003)<ref>{{cite web|url=|title=სიკვდილთან მებრძოლი გრუშე - იზა გიგოშვილი კადრში და კადრსმიღმა\n|publisher=funtime.ge|date=16 იანვარი, 2016|accessdate=1 ივლისი, 2018}}</ref> — ქართველი მსახიობი. საქართველოს სახალხო არტისტი (1981). სსრკ სახელმწიფო პრემიის ლაურეატი (1979).\n\n==ბიოგრაფია==\n1963 წელს დაამთავრა საქართველოს რუსთაველის სახელობის თეატრალური ინსტიტუტის სამსახიობო ფაკულტეტი. 1963–1967 იყო თბილისის რუსთაველის სახელობის თეატრის მსახიობი, 1967–1969 — მარჯანიშვილის სახელობის თეატრისა, 1969-იდან კვლავ რუსთაველის თეატრშია. 1997 წელს დააარსა სამეფო უბნის თეატრი.\n\nგიგოშვილის თამაში გამოირჩევა სინატიფით, პლასტიკით, მოხდენილობითა და გარდასახვის უნარით; შექმნა მომხიბლავი და გულწრფელობით აღსავსე თავგანწირულ, შეუპოვარ ქალთა სახეები: ძაბული (კონსტანტინე გამსახურდიას „მთვარის მოტაცება“), კაბილა (ალფრედ დე მიუსე „სიყვარული სახუმარო არ არის“), ჰერმია (უილიამ შექსპირის „ზაფხულის ღამის სიზმარი\"), ქსენია (ბორის ლავრენიოვის „რღვევა“), ნატო (ალექსანდრე ჩხაიძე „ხიდი“), გრუშე ვაჩნაძე (ბერტოლტ ბრეხტი „კავკასიური ცარცის წრე“), ზიტა (გოტჰოლდ ეფრაიმ ლესინგი „ნათან ბრძენი“), შუშანიკი (იაკობ ცურტაველი „შუშანიკის წამება“), თამარი (კარლო გოლდონი „მშვენიერი ქართველი ქალი“) და სხვა.\n==ფილმოგრაფია==\n=== გადაღებულია ფილმებში===\n*1968: „ქერათმიანი ქალიშვილი“ რეჟ. დიმიტრი ბათიაშვილი \n*1974: „ანარეკლი“ (ირმა) რეჟ. ოთარ აბესაძე\n*1977: „ამაღლება“  რეჟ. ნოდარ მანაგაძე\n*1978: „დათა თუთაშხია“ (ბუდარას ცოლი)  რეჟისორები გრიგოლ (გიგა) ლორთქიფანიძე, გურამ (გიზო) გაბესკირია\n*1979: „მთის ნოველა“ რეჟ. მერაბ თავაძე\n*1982: „მარადისობის კანონი“ (მარგო) რეჟ. ვალერიან კვაჭაძე\n*1982: „მე დავბრუნდები“ რეჟ. მერაბ თავაძე\n*1984: „ქართველები ცაში“ (მგზავრი) რეჟ. ომარ გვასალია\n*1992: „თვინიერი“ რეჟ. ავთანდილ ვარსიმაშვილი\n*2001: „ხვეული კიბით“ რეჟ. მერაბ თავაძე\n\n==ნათამაშები როლები== \n===რუსთაველის  თეატრი===\n*„კავკასიური ცარცის წრე“  (გრუშე ვაჩნაძე) რეჟ. რობერტ სტურუა\n===მარჯანიშვილის  თეატრი===\n\n==ჯილდოები, პრემიები და პრიზები==\n*1976: საქართველოს სსრ დამსახურებული არტისტი<ref>საქართველოს სსრ-ის უმაღლესი საბჭოს უწყებები. 1976. № 6. გვ. 330.</ref>\n*1979: სსრკ სახელმწიფო პრემია\n*1979: შოთა რუსთაველის სახელობის პრემია\n*1981: საქართველოს სახალხო არტისტი\n \n==ლიტერატურა==\n{{ქე|1|615–616|ცუცქირიძე შ.}}\n\n==რესურსები ინტერნეტში==\n{{geocinema პიროვნება|1026}}\n{{nplg ბიოგრაფია|00002031}}\n{{imdb|id=0317667|name=იზა გიგოშვილი}}\n\n==სქოლიო==\n{{სქოლიო}}\n\n\nკატეგორია:დაბადებული 16 თებერვალი\nკატეგორია:დაბადებული 1938\nკატეგორია:გარდაცვლილი 17 იანვარი\nკატეგორია:გარდაცვლილი 2003\nკატეგორია:თბილისში დაბადებულები\nკატეგორია:თბილისში გარდაცვლილები\nკატეგორია:ქართველი მსახიობები\nკატეგორია:თბილისის თეატრისა და კინოს უნივერსიტეტის კურსდამთავრებულები\nკატეგორია:XX საუკუნის ქალი მსახიობები\nკატეგორია:სსრკ-ის სახელმწიფო პრემიის ლაურეატები\nკატეგორია:საქართველოს სსრ-ის სახალხო არტისტები\nკატეგორია:საქართველოს სსრ-ის დამსახურებული არტისტები\nკატეგორია:შოთა რუსთაველის სახელობის პრემიის ლაურეატები", "url": "https://ka.wikipedia.org/wiki/იზა_გიგოშვილი", "len": 3542}
{"id": "5665", "title": "მიხეილ გიგოლოვი", "text": "'''მიხეილ გიორგის ძე გიგოლოვი''' (დ. 17 მარტი, 1885,თბილისი  — გ. 18 აგვისტო, 1963, იქვე) — ქართველი ქირურგი. დოცენტი (1935), საქართველოს დამსახურებული ექიმი (1942).\n\n1911 წელს დაამთავრა ოდესის უნივერსიტეტის სამედიცინო ფაკულტეტი და მუშაობა დაიწყო თბილისის I საავადმყოფოში (1931 წლიდან ქირურგიის განყოფილების გამგე). 1934 წელს განაგებდა თბილისის ჯანდაცვის განყოფილების სისხლის გადასხმის სადგურს. 1935 წელს დაინიშნა ექიმთა დახელოვნების თბილისის ინსტიტუტის ტრავმატოლოგიის კათედრის გამგედ. მეორე მსოფლიო ომის წლებში იყო თბილისის საევაკუაციო ჰოსპიტლების კონსულტანტი. 1960–1963 წლებში — ექიმთა დახელოვნების თბილისის ინსტიტუტის გადაუდებელი ქირურგიის კათედრის დოცენტი. გიგოლოვის შრომები ეხება ფილტვისა და ღვიძლის ექინოკოზის, სამხარეო პათოლოგიის, სისხლის გადასხმის, კუჭის ქირურგიის და სხვა საკითხებს. ქირურგთა რესპუბლიკური სამეცნიერო საზოგადოების საპატიო წევრი. დაჯილდოებულია წითელი ვარსკვლავის ორდენითა და მედლებით.\n\n==ლიტერატურა==\n{{ქსე|3|152}}\n{{ქე|1|615}}\n\n\nკატეგორია:ქართველი ქირურგები\nკატეგორია:წითელი ვარსკვლავის ორდენის კავალრები\nკატეგორია:დაბადებული 17 მარტი\nკატეგორია:დაბადებული 1885\nკატეგორია:გარდაცვლილი 18 აგვისტო\nკატეგორია:გარდაცვლილი 1963", "url": "https://ka.wikipedia.org/wiki/მიხეილ_გიგოლოვი", "len": 1144}
{"id": "5668", "title": "აჭარლები", "text": "მინი|358x358პქ|აჭარელი  \n'''აჭარლები''' — ქართველთა ეთნოგრაფიული ჯგუფი. ძირითადად ცხოვრობენ აჭარის ტერიტორიაზე, ამავე დროს აჭარელთა კომპაქტური დასახლებები არის გურიაში, ქვემო ქართლში და კახეთში. \n\n==დახასიათება==\nაჭარლები საუბრობენ ქართული ენის აჭარულ დიალექტზე. აჭარაში თურქული მმართველობის შედეგად (მე-16 საუკუნის მეორე ნახევრიდან 1878 წლამდე) მათ მიიღეს ისლამი. ამის მიუხედავად აჭარლებმა შეინარჩუნეს ეროვნული თვითშეგნება, მშობლიური ენა, თვითმყოფადი კულტურის და ყოფა-ცხოვრების ფორმები. დღევანდელი ქვემო აჭარლების უმეტესი ნაწილი მართლმადიდებელი ქრისტიანია. ქრისტიანული სარწმუნოება, განსაკუთრებით სწრაფი ტემპებით, ფეხს ზემო აჭარის ახალგაზრდებშიც იკიდებს. \nაჭარლები გარეგნულად დასავლეთ საქართველოს ზღვისპირა ტიპის ხალხია. საშუალოზე მაღლები, სწორი აგებულებით, თხელი სახით, სწორი ცხვირით, ღია ფერის თვალებით და ღია ქერა თმით. ამჟამად საქართველოში მცხოვრები დაახლოებით 3.600.000 ქართველიდან დაახლოებით 460.000 ქართველი, აჭარული ეთნოგრაფიული ჯგუფის წარმომადგენელია.\n\n{{ციტატა|...კაცნი ჴელოვანნი ხის მუშაკობითა.|ვახუშტი ბატონიშვილი}}\n\n==აჭარული სამოსი==\nაჭარული სამოსის აღწერის პირველი მცდელობა 1897 წელს თედო სახოკიას ეკუთვნის<ref>თ. სახოკია, „მოგზაურობანი“, თბ., 1985, გვ. 244-245</ref>.\n===მამაკაცის სამოსი===\nმინი|აჭარელი მამაკაცის სამოსი (სახელმწიფო მუზეუმი)\nაჭარლ მამაკაცს რაც ეცვა მოკლე და ტანზე მომდგარი იყო. აქაური შალის ჩოხა წელს ქვემოთ ოდნავ სცდება და ჩატანებულია აქაურ შალისავე ძიგვაში. ჩოხას ქვემოდან '''ზუბუნი''' (სახელოებიანი ჟილეტი) აცვიათ; ზუბუნი ჩითისაა და საზამტროდ დაბამბულია; ხოლო საზაფხულოდ იგივე ზუბუნი უსახელო და დაუბამბავია და სახელად '''ელეგი''' ჰქვია. '''ძიგვა''' საჯდომთან ძალიან დანაოჭებულია, სიარულს და ძირს დახრას სრულებით არ უშლის; ბოლოში ვიწროვდება, წვივებს მჭიდროს ადგა და ფეხებზე პაჭანაგით არის მიმაგრებული. ფეხებზე ადგილობრივი მოქსოვილი ძალზე სქელი და ჭრელი წინდები ეცვათ და წინდებზე ჩაფულას (ქალამანს) ატარებდნენ. თავზე ყაბალახი ეხურა. თავ-მომწონენი ზაფხულობით სირმა შემოვლებულ ჩოხას, ზუბუნს და ძიგვას შავი სატინისას ატარებდნენ. ოსმალური ფესს ატარებდნენ მუსულმანური კონფესიის წარმომადგენლები. ქართლ-კახურ გრძელ ჩოხა-ახალუხს ატარებდნენ მხოლოდ აჭარელი ბეგები (ხიმშიაშვილები).\n\nაქაური სამოსის აუცილებელ ატრიბუტს წარნმოადგენდა იარაღი. თოფი, წელს გარშემო სავაზნე, მოვერცხლილი დამბაჩა, საჯაყვე, ტარიანი და ქარქაშში ჩაგებული და ქამარზე დაკიდებული, სატევარი, საქონე, სამოგვის მათარა. სრულ აღჭურვილობას, თოფის გარდა ყველა მამაკაცი ატარებდა.\n\n===ქალის სამოსი===\nაჭარელი ქალის სამოსი მეტად თავისებურია. ზევიდან ეცვათ ქათიბის მსგავსი ხირხა ჩითისა, დაბამბული ან უბამბო, სეზონის მიხედვით; ხირხას ქვემოთ ატარებდნენ კაბას, კაბას ქვემოთ — პერანგს და მის ამხანაგს, ალისფერ ჩითისაგან შეკერილს. პერანგის ამხანაგი მეტად განიერია, მხოლოდ კოჭებთან ვიწროვდება, თავში თეთრი არშია აქვს გადაკერებულიხონჯრისათვის; ფეხებზე ჩუსტები აცვიათ აღმართზე სასიარულოდ, ხოლო ვაკეზე ნალიანით (ხისგან გაკეთებული მაღალქუსლიანი ფეხსაცმელი, ზევიდან ვიწრო სამოგვე აქვს გადაკრული ფეხის შესაყოფად და გასამაგრებლად). თავზე შემოკრული ჰქონდათ თავის ჩითივით იაზმა, იმის ზემოთ თავის გარშემო ლეჩაქი, რომლის ერთი ყური წელზე იყო გადაშვებული, წინ სახეზე შემოკრული ჰქონდათ თხელი მანდილი '''ფეჩა'''. ყველაფერი ამის გარეშე მუსულმანი ქალი იფარავდა თეთრ ჩადრს თავის დასამალავად.\n\n==აჭარული გვარები==\n1897 წელს თედო სახოკიას მიერ ქვემო აჭარაში აღნუსხული აჭარული გვარების სია<ref>თ. სახოკია, „მოგზაურობანი“, თბ., 1985, გვ. 209-212</ref>:\n\n'''აბაშიძე''', აბუთელი, აბულაძე, ავალიანი, აზნაურაშვილი, ალექსიძე, ანანიძე, ასამბაძე, ახველი, მანველიძე, ბაიძე, ბაზანდრიძე, ბალაძე, ბარამიძე, ბასილაძე, ბედინაძე, ბეჟანიძე, ბერიძე, ბოლოძე, ბოლქვაძე, ბროლაძე, გაბლაძე, გათენაძე, გელაძე, გვიანიძე, გზავრიძე, გოგიტიძე, გოგლაძე, გოგრაშვილი, გოგრილაძე, გორაძე, გორდელაძე, დავითაძე, დევაძე, დვალიძე, დიასამიძე, დუმბაძე, ვაშაკიძე, ვაშაყმაძე, ვენაძე, ზანაქიძე, ზაქარაშვილი, ზაქარიძე, ზოიძე, თავდგირიძე, თებიძე, თედიაშვილი, ტეტემაძე, თელიაშვილი, თოდრაძე, თურმანიძე, იაშვილი, ირემაძე, კანტაჭრელი, კარიჭაშვილი, კახაბერიძე, კახიძე, კვირიტაძე, ქიძინიძე, კობალაძე, კონცელიძე, კილაძე, კვირიკაშვილი, კიბორიძე, კოჭობაშვილი, კუზიაშვილი, კურცხალია, ლაზიშვილი, მაკარაშვილი, მამინაიშვილი, მარშანია, მატარაძე, მაჭახელიძე, მასაჩქაძე, მახაჭაძე, მეგრელიძე, მიქელაძე, მორთულაძე, ნათაძე, ნაკაშიძე, ოროშვილი, ოქრიაძე, პაპუნიძე, ფარტენაძე, პარხალიშვილი, პეტრიძე, ჟღენტი, საბძელიშვილი, საითაძე, სალიძე, სანიკიძე, სარაჯიშვილი, სახაშვილი, სერობიძე, სოლოღაშვილი, სურმანიძე, ტაკიძე, ტურიაშვილი, ტრიკაძე, უსტიაშვილი, უჩხაშვილი, ფარსენიძე, ფოცხოველი, ქავთარაძე, ქათამაძე, ქაჯაია, ქინძაძე, ქუჩუკაშვილი, ღორჯომელიძე, ყარაშვილი, ყარაჩიშვილი, შავიშვილი, შავლიშვილი, შავლიძე, შარაბიძე, შარვაშიძე, შაქარიძე, შოთაძე, ჩაქველიშვილი, ჩერქეზიშვილი, ჩიკვაიძე, ჩიკოლაძე, ჩიკუტაძე, ჩხაიძე, ჩხეიძე, ცარიელაშვილი, ცინცაძე, ძველიშვილი, ძიძიშვილი, ძნელაძე, წავიშვილი, წანწალიკიშვილი, წვიტიშვილი, წითელაძე, წითლაძე, წულუკიძე, ჭიანიშვილი, ჭინკაძე, ჭინჭარაძე, ჯაბნიძე, ჯაყელი, ხოხნელი.\n\nთედო სახოკია წიგნში „მუსულმან ქართველობა და მათი სოფლები საქართველოში“ მიუთითებს:\nაჭარა ზეგნამდის უფრო იმერეთსა ჰგავს ყველაფრით. ზეგნის მკვიდრნი — კი ჯავახელებსა და ქართველებსა ჰგვანან; ლაპარაკის კილოც სხვანაირი აქვთ ზეგნელებს, ვიდრე აჭარლებს. აჭარის მცხოვრებთა გვარები უფრო ძეებით თავდება და ზეგნისაკი — შვილებით. თვით ძველთ აზნაურთა თავადთა გვარებიც-კი ასუ განირჩევა აჭარაში: პირფარეშის – ძენი ანუ დღეს ბეჟანიძეები, შარუაშიძეები, დიასამიძეები, თურმანიძეები, ბერიძეები, მიქელაძეები, თავდგირიძე, ნაკაშიძე, ნიჟარაძე და სხვინი. ზეგანში: ხიმშიაშვილი, შალიკა შვილი, ავალიშვილი, ავალიანი, ბარათაშვილი, ბაგრატოვანი, ჯაყელი, ორბელიანი, ერისთავი და სხვა.<ref>თედო სახოკია, მუსულმან ქართველობა და მათი სოფლები საქართველოში გამოცემული იაკობ ალექსანდრეს ძე მანსვეტაშვილის საფასით, გვ.28</ref>\n\nზემო აჭარის მცხოვრებთა სია სახოკიას არ აქვს წარმოდგენილი და იქვე დასძენს, რომ „არა გვგონია, აქ ჩამოთვლილ გვარების გარდა ოცზე მეტი იყოს განსხვავებული“.\n\nგვარების ღირსებათა შესახებ იმის თქმა შეიძლება მხოლოდ, რომ ოსმალეთის მიერ აჭარის დამორჩილების და აქაურ წეს-წყობილების შეცვლის შემდეგ ჩვენებური „თავადები“ ოსმალურ „<nowiki/>ბეგებად<nowiki/>“ იქცნენ. ხოლო ის ბეგები, რომელნიც ჩამომავალნი იყვნენ ადგილობრივი მთავრებისა, მაგ., აბაშიძეები (ქვემო აჭარაში) და ხიმშიაშვილები (ზემო აჭარაში) — სანჯაყ-ბეგებად იწოდებოდნენ. XIX საუკუნის ბოლოს ბეგთა გვარს ეკუთვნოდნენ თავდგირიძეები, ბეჟანიძეები, შარვაშიძეები, ბერიძეები და ხიმშიაშვილები. ჩვენებურ თავადები აღებად იწოდებოდნენ. უბრალო აღებად ითვლებოდნენ აქ ზემო ქართლის ბატონ ათაბაგთა ჩამომავალნი ჯაყელები, რომელნიც ქვემო აჭარაში სოფ. კვაშტაში ცხოვრობდნენ.\n\n==სქოლიო==\n{{სქოლიო}}\n\n{{ქართველები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია\nკატეგორია:აჭარა", "url": "https://ka.wikipedia.org/wiki/აჭარლები", "len": 6475}
{"id": "5672", "title": "გურულები", "text": "thumb|378 x 558px|გურულები \nthumb|250px|გურული ტრადიციულ სამოსში\nthumb|მამაკაცის გურული სამოსი|ალტ=\n'''გურულები''' — ქართველთა ეთნოგრაფიული ჯგუფი. გურიის ძირითადი მოსახლეობა. საუბრობენ ქართული ენის გურულ დიალექტზე. აღმსარებლობით მართლმადიდებელი ქრისტიანები არიან, XVIII-XIX საუკუნეებში ქვემო გურიის მოსახლეობის ნაწილი გამაჰმადიანდა. \n\nანთროპოლოგიურად მიეკუთვნებიან შავიზღვისპირულ და დასავლურქართულ ანთროპოლოგიურ ტიპს, ლინგვისტურად — აღმოსავლურქართულ ჯგუფს, რომელიც წარმოიქმნა რთული ეთნოგენეტიკური პროცესის შედეგად უფრო მცირე ერთეულთა შერწყმით. ისტორიულად გურიის ტერიტორიაზე მოსახლეობა შემოდიოდა გარედან, მაგრამ მიმდინარეობდა მისი გადაადგილება რეგიონის შიგნითაც. პროკოპი კესარიელის (VI ს.) ცნობით, ისტორიული ლაზიკის ის ნაწილი, რომელიც გურიას შეესაბამება, სრულიად დაუსახლებელი ყოფილა. ვარაუდობენ, რომ ადრე აქ მხოლოდ მეგრულ-ლაზური ტომები სახლობდნენ. გურიის ახალი მოსახლეობა შეიძლება გაჩენილიყო VI საუკუნის შემდგომ, განსაკუთრებით VII–VIII საუკუნეებში. როგორც ჩანს, გურულები და იმერლები აღმოსავლეთით ან სამხრეთ-აღმოსავლეთით მეგრელებსა და ლაზებს შორის შეჭრილან. XI–XII საუკუნეებში უკვე ჩამოყალიბებული იყო ქართველთა ძირითადი ეთნოგრაფიული ჯგუფები, მ. შ. გურულები. ეთნონიმს „გურიელნის“ სახით პირველად „ისტორიანი და აზმანი შარავანდედთანი“ იხსენიებს თამარ მეფის ერთ-ერთი დარბაზობის აღწერისას.\n\nვახუშტი ბატონიშვილი გურულებს ასე ახასიათებს:     \n{{ციტატა|... ხოლო კაცნი და ქალნი მგზავსნი იმერთა ზნითა, ქცევითა, სარწმუნოებითა, რჯულითა. სამწყსონი აფხაზეთის კათალიკოზისანი, შემოსილნი ეგრათვე და შუენიერებითაცა, არამედ უმეტეს კეკელანი და რბილნი, ენა-ტკბილმოუბარენი, უმეტეს წიგნის სიტყვით (მესხთაებრ), არამედ ქართულისავე ენისანი და არა სხჳსა. ბრძოლასა შინა შემმართებელნი და იმერთა თანა ვერ შემდარენი, უქურდალნი, უავაზაკონი; ვითარცა ოდიშარნი, სტუმრის მოყუარენი და კეთილად შემწყნარენი, კეთილ-მგალობელ-მწიგნობარნი, მშჳიდნი, არამედ მყის გულმწყრალნი<ref>ქართლის ცხოვრება. ტომი IV. ბატონიშვილი ვახუშტი. აღწერა სამეფოსა საქართველოსა. გვ. 793. სახელმწიფო გამომცემლობა „საბჭოთა საქართველო.“ თბილისი 1973.</ref>.}}\n\nგურულების საცხოვრებლის ყველაზე მარტივი სახეობა იყო ფაცხა და ჯარგვალი. ფიცრული სახლის გაჩენის შემდეგ მათ საცხოვრებლის ფუნქცია დაკარგეს და სამეურნეო ნაგებობად იქცნენ. მოგვიანებით სამეურნეო ნაგებობებსაც (სამზადი სახლი, ხულა, ნალია) ფიცრისაგან აგებდნენ. გაჩნდა ოდა სახლი, XIX საუკუნის II ნახევრიდან კი — „პალატიანი სახლი“. გურული მამაკაცის კოსტუმი იყო „ჩაქურა“, რომელსაც ჩოხა-ახალუხის შემოსვლის შემდეგაც ხმარობდნენ. ტანსაცმელი ძირითადად ადგილობრივ ქსოვილისგან მზადდებოდა. გურული სიმღერები ორიგინალური მრავალხმიანობით გამოირჩევა, ახასიათებს ურთულესი პოლიფონიური ელემენტების კომპლექსი და იმპროვიზაციულობა. გურულების ყოფა და რწმენა-წარმოდგენები ძირითადად არ განსხვავდება დანარჩენ ქართველთა, განსაკუთრებით მოსაზღვრე რეგიონის მოსახლეობის (იმერლები, მეგრელები, აჭარლები) ყოფისა და კულტურისაგან, ახასიათებს ლოკალური ეთნოგრაფიული თავისებურებებიც.\n\n==ცნობილი გურულები==\n\n===აგრონომები===\n* კანდელაკი, ვალერიან - მეღვინე\n* კალანდაძე, ლეონიდე — ენტომოლოგი\n* ნაკაიძე, ილია - აგროქიმიკოსი\n* ნაკაშიძე, ერმილე - აგრონომი, მეჩაიე\n* სიხარულიძე, მარიამ — სელექციონერი, მემცენარე\n* წულაძე, აპოლონ - მეფუტკრე, ეთნოგრაფი\n\n===ენათმეცნიერები===\n* ლომთათიძე, ქეთევან - ენათმეცნიერი\n* მარი, ნიკო - ენათმეცნიერი\n* მგელაძე, დიმიტრი — ენათმეცნიერი, რუსისტი\n* ჟღენტი, სერგი - ენათმეცნიერი\n* ურუშაძე, ვენერა — მთარგმნელი\n* შანიძე, აკაკი — ენათმეცნიერი\n\n===ისტორიკოსები===\n* ბერძენიშვილი, ნიკოლოზ - ისტორიკოსი\n* დუმბაძე, მამია - ისტორიკოსი\n* თაყაიშვილი, ექვთიმე - ისტორიკოსი, არქეოლოგი, საზოგადო მოღვაწე\n* ინგოროყვა, პავლე - ისტორიკოსი\n* კალანდაძე, ალექსანდრე — არქეოლოგი\n* მახარაძე, ნიკოლოზ — ისტორიკოსი\n* სიხარულიძე, იური — ისტორიკოსი\n*სურგულაძე, აკაკი — ისტორიკოსი\n* ფირცხალაიშვილი, ალექსანდრე — ისტორიკოსი\n* შარაძე, გურამ - ისტორიკოსი\n* ხაჭაპურიძე, გიორგი - ისტორიკოსი, აკადემიკოსი\n* ხუნდაძე, ტროფიმე — ისტორიკოსი\n\n===მედიკოსები===\n* თიკანაძე, ივანე — მეან-გინეკოლოგი\n* მეგრელიშვილი, ნოე — თერაპევტი\n* ნაკაშიძე, ელენე — ფსიქიატრი\n* ჟღენტი, ვლადიმერი — პათოლოგანატომი\n* სიხარულიძე, ივანე — ოფთალმოლოგი\n* ცეცხლაძე, ვლადიმერი — ექიმი\n\n===მეცნიერები===\n* ბაქრაძე, გიორგი — ეკონომისტი\n* გოგიჩაიშვილი, ფილიპე — ეკონომისტი\n* დოლიძე, დიმიტრი — ინჟინერი\n* დოლიძე, იოსებ — აბრეშუმის ტექნოლოგი\n* დოლიძე, ისიდორე — სამართალმცოდნე\n* კუპრაძე, ვიქტორ — მათემატიკოსი\n* მეგრელიშვილი, გაბრიელ — ეკონომისტი\n* სიხარულიძე, ქსენია — ფოლკლორისტი\n* სურგულაძე, ივანე — იურისტი\n\n===მეწარმეები===\n* ერისთავი, ანდრია — ჩაის მწარმოებელი\n* ერისთავი, მიხეილ — ჩაის მწარმოებელი\n* ჭეიშვილი, სოლომონ — მეღვინე\n\n===მსახიობები, რეჟისორები===\n* ბოლქვაძე, თინათინ - მსახიობი\n* გოგიბერიძე, გაიოზ — მსახიობი\n* გოგიტიძე, გერმანე — პროდიუსერი, ქართული კინოს პიონერი\n* დოლიძე, ვლადიმერ - კინოოპერატორი \n* დოლიძე, სიკო - რეჟისორი, სცენარისტი\n* თალაკვაძე, ევტროფი — მსახიობი \n* კანდელაკი, ვალერიან — დრამატურგი\n* მგელაძე, აკაკი — მსახიობი\n* ჟორჟოლიანი, ალექსანდრე  - მსახიობი \n* ჟღენტი, სულიკო - დრამატურგი, მწერალი\n* შალიკაშვილი, ვალერიან - მსახიობი, დრამატურგი\n* ჩხაიძე, ვასილ-მსახიობი\n* წუწუნავა, ალექსანდრე - რეჟისორი, სცენარისტი\n* წუწუნავა, ცეცილია - მსახიობი\n* ხინთიბიძე, არკადი - მსახიობი, რეჟისორი\n\n===მუსიკოსები, მომღერლები===\n* ანდღულაძე, დავით - საოპერო მომღერალი\n* ბურძგლა, ნანიკო - სახალხო მომღერალი\n* ბურჭულაძე, პაატა - საოპერო მომღერალი\n* გუგუნავა, დავით — ლოტბარი\n* დოლიძე, ვიქტორ - კომპოზიტორი\n* დოლიძე, ლადიკო - მომღერალი, ლოტბარი\n* დუმბაძე, ანტონ - მგალობელი, ლოტბარი\n* დუმბაძე, სონია - საოპერო მომღერალი\n* ერქომაიშვილი, ანანია - მომღერალი, დირიჟორი\n* ერქომაიშვილი, ანზორ - მომღერალი, დირიჟორი\n* ერქომაიშვილი, არტემ - მომღერალი, ლოტბარი\n* ერქომაიშვილი, გიგო - მომღერალი, ლოტბარი\n* ერქომაიშვილი, ვლადიმერ - მომღერალი, ლოტბარი\n* ვაშალომიძე, ვარლამ - მომღერალი, მგალობელი\n* თოიძე, ლუკა - სახალხო მომღერალი\n* ინწკირველი, ბესარიონ - სახალხო მომღერალი\n* იობიშვილი, გიორგი - სახალხო მომღერალი\n* კეჭაყმაძე, ივლიანე - კომპოზიტორი\n* კეჭაყმაძე, იოსებ - კომპოზიტორი\n* კვაჭანტირაძე, არტემ — კომპოზიტორი\n* მახარაძე, ალექსანდრე - მომღერალი, ლოტბარი\n* მეგრელიძე, ავქსენტი - ლოტბარი\n* ნაკაშიძე, მელქისედეკ - მგალობელი, ლოტბარი\n* მოლარიშვილი, ერმილე - სახალხო მომღერალი\n* სალუქვაძე, გიორგი - ქორეოგრაფი, ლოტბარი\n* სიმონიშვილი, ვარლამ - მომღერალი, ლოტბარი\n* შავიშვილი, მიხეილ - მომღერალი, ლოტბარი\n* ჩავლეიშვილი, აპოლონ - მომღერალი, ლოტბარი\n* ჩავლეიშვილი, ილარიონ - მომღერალი\n* ჩავლეიშვილი, სამუელ - მომღერალი, ლოტბარი\n* ჩხიკვიშვილი, სამუელ - მომღერალი\n* ჭკუასელი, შერმადინ - მომღერალი\n\n===მწერლები, პოეტები===\n* ბოლქვაძე, ზაურ — პოეტი\n* გოთუა, პართენ — მწერალი\n* გუგუნავა, სიმონ — პოეტი\n* დუმბაძე, დავით — მთარგმნელი, გამომცემელი\n* დუმბაძე, ნოდარ - მწერალი\n* თავაძე, სოლომონ - მწერალი\n* კალანდაძე, ალექსანდრე — მწერალი\n* კალანდაძე, ანა — პოეტი\n* კალანდაძე, ლავროსი — კრიტიკოსი\n* კეკელიძე, გიორგი - პოეტი\n* მალაზონია, ნესტორ — პოეტი\n* მგელაძე, საფო — პოეტი, ბელეტრისტი\n* მეგრელიძე, ლიდია — მწერალი\n* ნაკაშიძე, ნინო — მწერალი\n* ნინოშვილი, ეგნატე — მწერალი\n* სალუქვაძე, გიორგი — პოეტი\n* ჩხიკვაძე, პანტელეიმონ — მწერალი,\n* ცეცხლაძე, გრიგოლ — მწერალი, პოეტი\n* ძნელაძე, გივი — პოეტი\n* ჭანტურია, ტარიელ — პოეტი\n* ჭელიძე, ვახტანგ — მწერალი, მთარგმნელი\n* ჭყონია, ილია — მწერალი, მთარგმნელი\n\n===მხატვრები===\n* ასკურავა, ივანე — თეატრის მხატვარი\n* გოგიაშვილი, ანტონ — მხატვარი, გრაფიკოსი\n* თავაძე, დიმიტრი — თეატრის მხატვარი\n* კალანდაძე, ედმუნდ — ფერმწერი, საქართველოს კულტურის მინისტრი\n* კალანდაძე, ნესტორ — კარიკატურისტი\n* მალაზონია, ლადო — მხატვარი\n* ქიქოძე, შალვა — მხატვარი, გრაფიკოსი\n* შევარდნაძე, დიმიტრი — მხატვარი\n* ძნელაძე, შალვა — ფერმწერი, გრაფიკოსი\n\n===პედაგოგები===\n* ბაბილოძე, გრიგოლ — პედაგოგი\n* გურგენიძე, დიმიტრი — პედაგოგი\n* ზომლეთელი, ნოე — პედაგოგი, პოეტი, რევოლუციონერი\n* მამინაიშვილი, ნიკიფორე — პედაგოგი\n* სიხარულიძე, ილია — საბავშვო მწერალი, პედაგოგი\n* ურუშაძე, აპოლონ — სტომატოლოგი, პედაგოგი\n* ხუნდაძე, სილოვან — პედაგოგი, ლიტერატორი\n* შარაშიძე, გიგო — პედაგოგი, საზოგადო მოღვაწე\n\n===პირველი რესპუბლიკის მოღვაწეები===\n* გვარჯალაძე, კონსტანტინე - პოლიტიკოსი, დამფუძნებელი კრების წევრი\n* ვადაჭკორია, სოლომონ - პოლიტიკოსი, დამფუძნებელი კრების წევრი\n* იმნაიშვილი, ნიკიფორე - პოლიტიკოსი, დამფუძნებელი კრების წევრი\n* კიკვაძე, თედორე - პოლიტიკოსი, დამფუძნებელი კრების წევრი\n* კიღურაძე, ლავროსი - პოლიტიკოსი, დამფუძნებელი კრების წევრი\n* ლომთათიძე, ალექსანდრე - პოლიტიკოსი, დამფუძნებელი კრების წევრი\n* მახარაძე, გერასიმე - ქართველი პოლიტიკოსი, დამფუძნებელი კრების წევრი\n* მგელაძე, ვლასა - პოლიტიკოსი, რევოლუციონერი, დამფუძნებელი კრების წევრი\n* მურვანიძე, გიორგი - პოლიტიკოსი, რევოლუციონერი, დამფუძნებელი კრების წევრი, ოზურგეთის ქალაქის თავი\n* ნაკაშიძე-ბოლქვაძე, ელისაბედ - პოლიტიკოსი, საქართველოს დამფუძნებელი კრების წევრი\n* ნინიძე, კირილე - პოლიტიკოსი, დამფუძნებელი კრების წევრი\n* ჟორდანია, ნოე - საქართველოს დემოკრატიული რესპუბლიკის მთავრობის თავმჯდომარე 1918-1921 წლებში\n* ჟღენტი, ლეონტი - საქართველოს დამფუძნებელი კრების წევრი\n* რამიშვილი, ისიდორე - საქართველოს დამფუძნებელი კრების წევრი\n* რამიშვილი, ნოე - საქართველოს დემოკრატიული რესპუბლიკის შსს მინისტრი \n* რუსია, მელიტონ - პოლიტიკოსი, დამფუძნებელი კრების წევრი \n* საბაშვილი, პარმენ - საქართველოს ეროვნული საბჭოს წევრი \n* სალუქვაძე, ანანია - რევოლუციონერი, დამფუძნებელი კრების წევრი \n* სურგულაძე, პეტრე — დამფუძნებელი კრების წევრი \n* სურგულაძე, სიმონ - რევოლუციონერი, დამფუძნებელი კრების წევრი \n* ურატაძე, გრიგოლ - პოლიტიკოსი, დამფუძნებელი კრების წევრი\n* ფირცხალაიშვილი, ილია - პოლიტიკოსი, დამფუძნებელი კრების წევრი\n* ქიქოძე, გერონტი - კრიტიკოსი, მთარგმნელი, დამფუძნებელი კრების წევრი\n* ღლონტი, თევდორე - პოლიტიკოსი, დამფუძნებელი კრების წევრი, თსუ-ს რექტორი\n* შარაშიძე დავით - პოლიტიკოსი, საქართველოს დამფუძნებელი კრების წევრი\n* შარაშიძე ქრისტინე - პოლიტიკოსი, საქართველოს დამფუძნებელი კრების წევრი\n* ჩხიკვიშვილი, ბენია - გურიის რესპუბლიკის პრეზიდენტი, თბილისის მერი, საქართველოს დამფუძნებელი კრების წევრი\n* ცინცაბაძე, გრიგოლ -, საქართველოს დამფუძნებელი კრების წევრი\n* ცინცაძე, გიორგი -, საქართველოს დამფუძნებელი კრების წევრი\n* ცინცაძე, ნოე -, საქართველოს დამფუძნებელი კრების წევრი\n* წულაძე, ვასილ -, საქართველოს დამფუძნებელი კრების წევრი\n* ხომერიკი, ნოე - საქართველოს დემოკრატიული რესპუბლიკის მიწათმოქმედების მინისტრი\n* ჯიბლაძე, სილიბისტრო - პოლიტიკოსი, დამფუძნებელი კრების წევრი\n\n===პოლიტიკოსები ===\n* აბაშიძე, კიტა — პოლიტიკოსი, პუბლიცისტი\n* თალაკვაძე, არჩილ — პოლიტიკოსი, საქართველოს პარლამენტის თავმჯდომარე\n* კვაჭანტირაძე, ზვიად — პოლიტიკოსი\n* აკაკი მგელაძე —  საქართველოს სსრ ცკ კპ პირველი მდივანი\n* შევარდნაძე, ედუარდ — საქართველოს ცკ-ს პირველი მდივანი, საქართველოს პრეზიდენტი 1995-2003 წლებში\n* ჯორბენაძე, ავთანდილ — საქართველოს ჯანმრთელობის დაცვის მინისტრი, სახელმწიფო მინისტრი\n\n===რევოლუციონერები===\n* დოლიძე, ანდრო — საქართველოს სსრ ფინანსთა სახალხო კომისარი\n* დოლიძე, არჩილ — რევოლუციონერი, ბოლშევიკი\n* დოლიძე, ნიკოლოზ — რევოლუციონერი\n* ერქომაიშვილი, ალექსანდრე — რევოლუციონერი\n* ინწკირველი, ვანო — რევოლუციონერი\n* კალანდარიშვილი, ნესტორ — რევოლუციონერი, ანარქისტი\n* მახარაძე, ფილიპე — ბოლშევიკი რევოლუციონერი\n* მახარაძე, ფილიპე — საბჭოთა პოლიტიკოსი, რევოლუციონერი\n* მგელაძე, ილარიონ - ბოლშევიკი რევოლუციონერი\n* ილია მგელაძე — ბოლშევიკი რევოლუციონერი\n* მეგრელიშვილი, სერგო — ბოლშევიკი რევოლუციონერი\n* ქიქოძე, ზაალ — ბოლშევიკი რევოლუციონერი\n\n===საეკლესიო მოღვაწეები===\n* დუმბაძე, იაკობ — შემოქმედელი მიტროპოლიტი XVII საუკუნეში\n* ეფთვიმე გენათელი — ჯუმათისა და გენათის ეპისკოპოსი\n* თალაკვაძე, ნიკიტა — დეკანოზი\n* თოთიბაძე, ანტონ — დეკანოზი\n* მაჭუტაძე, მაქსიმე — შემოქმედელი ეპისკოპოსი, დასავლეთ საქართველოს კათოლიკოს-პატრიარქი \n* მაჭუტაძე, ონოფრე — საეკლესიო მოღვაწე\n* კონტრიძე, ნესტორ — მღვდელი, მგალობელი\n* ქიქოძე, გაბრიელ — იმერეთის ეპისკოპოსი \n* ჩხატარაისძე, პეტრე — ბერი, მწიგნობარი\n* ხუნდაძე, რაჟდენ — დეკანოზი\n\n===საზოგადო მოღვაწეები===\n* ბარაძე, აკაკი - კრიტიკოსი, პუბლიცისტი\n* ბერძენიშვილი, ნამეტია — საზოგადო მოღვაწე\n* ბოლქვაძე, ივანე - საქართველოს უზენაესი სასამართლოს თავმჯდომარე \n* გურიელი, გრიგოლ - მეცენატი, ბიბლიოფილი\n* დუმბაძე, ვასილ - ავანტიურისტი, დიპლომატი\n* ერისთავი, დიმიტრი - ექიმი, ოზურგეთის ქალაქის თავი\n* ინწკირველი, ალექსანდრე — არქიტექტორი\n* კეშელავა, პლატონ — პუბლიცისტი\n* ნაკაშიძე, პეტრე — პუბლიცისტი\n* რაჭველი, იასე - ჟურნალისტი, მწერალი\n* შარაძე, მაქსიმე - მეცენატი, გამომცემელი\n\n===სამხედრო მოღვაწეები===\n* ბენდელიანი, ჭიჭიკო - მფრინავი, საბჭოთა კავშირის გმირი\n* ბოლქვაძე, აბესა - გურიის აჯანყების ერთ-ერთი მეთაური\n* ბოლქვაძე, იოთამ - იმერეთის აჯანყების ერთ-ერთი მონაწილე\n* გოთუა, გიორგი — რუსეთის არმიის გენერალი\n* გოგუაძე, ვლადიმერ - საქართველოს სახალხო გვარდიის ჯავშანმატარებლის მეთაური\n* გურიელი, ივანე - რუსეთის არმიის გენერალ-მაიორი\n* გურიელი, გიორგი - რუსეთის არმიის გენერალი\n* დამენია, ზაზა — საქართველოს ეროვნული გმირი\n* დუმბაძე, ივანე — რუსეთის არმიის გენერალი, იალტის მთავარმმართებელი\n* დუმბაძე, იოსებ — რუსეთის არმიის გენერალი\n* დუმბაძე, ნიკოლოზ — რუსეთის არმიის გენერალი\n* დუმბაძე, სამსონ - რუსეთის არმიის გენერალი\n* ესაძე, სპირიდონ - რუსეთის არმიის გენერალი\n* ვასიფ მეჰმედ-ფაშა - ოსმალეთის იმპერიის სამხედრო მოღვაწე\n* თავაძე, დავით — საბჭოთა კავშირის გმირი, მაიორი\n* თაყაიშვილი, ვარლამ - რუსეთის არმიის გენერალი\n* კვაჭანტირაძე, ვასილ — სნაიპერი\n* ლესელიძე, კოსნტანტინე - გენერალ-პოლკოვნიკი, საბჭოთა კავშირის გმირი\n* ნაკაშიძე, ალექსანდრე - გენერალი\n* ნაკაშიძე, მიხეილ - სამხედრო პირი\n* ურუშაძე, ავთანდილ - პოლიტიკოსი, სამხედრო მოღვაწე\n* ურუშაძე, მახარობელ - პოლიტიკოსი, სამხედრო მოღვაწე\n* ურუშაძე, ნოე - სამხედრო პირი, საბჭოთა კავშირის გმირი\n* ფირცხალაიშვილი, ჯონი — საქართველოს თავდაცვის მინისტრი\n* ღლონტი, მიხეილ — გენერალ-მაიორი\n* ჩანჩიბაძე, პორფილე - გენერალ-პოლკოვნიკი, საბჭოთა კავშირის გმირი\n* ჩხიკვაძე,სერგო - საქართველოს არმიის მაიორი\n\n===სპორტსმენები===\n* ბლაგიძე, ვახტანგ - მოჭიდავე, ოლიმპიური ჩემპიონი\n* გოგუა, გია — ფეხბურთელი\n* ებრალიძე, ზორბეგ - ფეხბურთელი\n* თიკანაძე, გურამ - ალპინისტი, ფოტოგრაფი\n* კვირკველია, მანუჩარ - მოჭიდავე, ოლიმპიური ჩემპიონი\n* პაიჭაძე, ბორის – ფეხბურთელი\n* ცინცაძე, ქრისტინე - მოჯირითე, აშშ-ს შოუების მონაწილე\n\n===ფილოლოგები===\n* ბარამიძე, ალექსანდრე — ფილოლოგი\n* კანდელაკი, ნიკოლოზ — ლიტერატურათმცოდნე\n* მეგრელიძე, იოსებ — ფილოლოგი\n* რადიანი, შალვა — ლიტერატურათმცოდნე, კრიტიკოსი\n* ჭეიშვილი, ალექსანდრე — კრიტიკოსი\n* ჭელიძე, გიზო — ფილოლოგი, ფოლკლორისტი, მეცნიერი, საზოგადო მოღვაწე, მწერალი, აკადემიკოსი\n\n===ფილოსოფოსები===\n* გოგიბერიძე, მოსე — ფილოსოფოსი\n* თავაძე, ილია — საბჭოთა ფილოსოფოსი\n* იოანე პეტრიწი — ფილოსოფოსი, ნეოპლატონიკოსი\n* მეგრელიძე, კონსტანტინე — საბჭოთა ფილოსოფოსი\n\n===ფირალები===\n*ლომჯარია, გოგია\n*გუნთაიშვილი, მელქისედეკ\n*დარჩია, სისონა\n*დოლიძე, სიმონა\n*მეხუზლა, ნიკოლოზ\n*ღლონტი, გოგია\n*შევარდნაძე, დათიკო\n*ჭყონია, გიორგი\n*ჯორბენაძე, ერასტი\n\n==ცნობილი გვარები==\n* ბერიძეები\n* ბოლქვაძეები\n* გურიელები\n* დუმბაძეები\n* ერისთავები\n* თავდგირიძეები\n* თაყაიშვილები\n* მაჭუტაძეები\n* ნაკაიძეები\n* ნაკაშიძეები\n* ერქომაიშვილები\n* ურუშაძეები\n* ხუხუნაიშვილები\n* ჩხიკვაძეები\n\n==ლიტერატურა==\n{{მინიდაფა\n|ვიკისაწყობი    = Category:Gurians}}\n{{ქე|2||ცეცხლაძე გ.}}\n* ცეცხლაძე გ., გურიის მოსახლეობის საოჯახო ყოფა, თბ., 1991;\n* გურია. კრებული, თბ., 1980; \n* ჟღენტი ს., გურული კილო, ტფ., 1936;\n*{{წიგნი  | first=| ავტორი= ბაქრაძე დ .| series=| სათაური=არქეოლოგიური მოგზაურობა გურიასა და აჭარაში| გამომცემლობა=„საბჭოთა აჭარა“ |ადგილი=ბათუმი|წელი=1987 [1878]| origyear=| isbn=| edition=|page=}}\n* Из пиренейской Гурии, Тфл., 1927.\n\n==სქოლიო==\n{{სქოლიო}}\n\n{{ქართველები}}\n{{პორტალი გურია}}\nკატეგორია:ქართველები კუთხეების მიხედვით\nკატეგორია:გურია", "url": "https://ka.wikipedia.org/wiki/გურულები", "len": 15010}
{"id": "5673", "title": "მეგრელები", "text": "{{ინფოდაფა ეთნიკური ჯგუფი\n|ჯგუფი = მეგრელები<br />''მარგალეფი''<br />\n|სურათი =250px\n|წარწერა=მეგრელი, XX ს. \n|მოსახლეობა = \n|რეგიონი1    = {{GEO}}\n|მოს1 =~ 800 ათასი \n|სქო1 = \n|რეგიონი2 = სამეგრელო\n|მოს2 = \n|სქო2 = \n|ენები = მეგრული ენა, ქართული ენა\n|რელიგიები = ქრისტიანობა\n|related-c =\n}}\n\n'''მეგრელები''' ({{lang-xmf|მარგალეფი}}) — ქართველთა სუბეთნიკური ჯგუფი''. ''წარსულში ეკავათ ისტორიული კოლხეთის სამეფოს ცენტრალური რაიონები, ამჟამად სახლობენ — სამეგრელო-ზემო სვანეთისა და აფხაზეთის ავტონომიური რესპუბლიკის რიგ მუნიციპალიტეტებში (გალი, ოჩამჩირე, სოხუმი). მეგრელთა უმრავლესობა ორენოვანია და ძირითადად საუბრობენ ქართველურ ენათა ჯგუფში შემავალ ორ ენაზე; მშობლიური მეგრული ენის გარდა ისინი ფლობენ ქართულ ენასაც. მეგრელთა ზუსტი რაოდენობა უცნობია, ზოგიერთი წყაროს შეფასებით საქართველოში მათი რაოდენობა 800&nbsp;000 აღწევს. ეთნონიმი „მეგრელი“ პირველად გვხვდება 735 წლით დათარიღებულ ატენის სიონის წარწერებსა და ასევე ისტორიულ წყაროებში, როგორიცაა ქართლის ცხოვრება (IX-XIV სს.)<ref>Polinsky, Maria. The Oxford handbook of languages of the Caucasus, p. 531, ISBN 978-0-19-069072-4</ref>.\n\n==ენა==\nმეგრელთა მნიშვნელოვანი ნაწილი მეგრულ ენაზე მეტყველებს. მეგრული ენა ახლოს დგას ლაზურ ენასთან, ეს ორი ენა ახ. წ. VII ს-ის შუა წლებში გამოეყო ზანურ ენას. მეგრული ისევე, როგორც ლაზური, მჭიდროდ ენათესავება ქართულ ენას (ძვ.წ. I ათასწლეულში, ან უფრო ადრე, ქართული ენა გამოეყო ქართულ-ზანურ ენას) და ნაკლებად სვანურ ენას (რომელიც, სავარაუდოდ ძვ.წ. II ათასწლეულში გამოეყო საერთო-ქართველურ ენას). ზანური ენის არსებობის პერიოდი ემთხვევა კოლხეთის სამეფო/ეგრისის სამეფოს არსებობის პერიოდს. ამ დროისთვის ის ფართოდ იყო გავრცელებული დასავლეთ საქართველოს ტერიტორიაზე. ქართული ენის გავრცელება დასავლეთ საქართველოში, მათ შორის სამეგრელოში, ჯერ კიდევ VIII და IX საუკუნეებიდან დაიწყო და მან ჩაანაცვლა მაღალ ფენებში გაბატონებული ბერძნული ენა, რომელიც დასავლეთ საქართველოში აღმოსავლეთ რომის იმპერიის გავლენის შედეგად გავრცელდა (იხ. ფასისის აკადემია). ამ დროიდან მეგრელები, სხვა ქართველურ ტომებთან ერთად, აქტიურად მონაწილეობდნენ ერთიანი ქართული სამეფოსა და ქართული კულტურის შექმნის პროცესში. XVI ს-ში საქართველოს სამეფოს დეზინტეგრაციის მიუხედავად მეგრელები თავს ისევ საერთო ქართული კულტურის ნაწილად აღიქვამდნენ. 1801 წლიდან მოყოლებული, რუსეთის იმპერატორების — პავლე I, ნიკოლოზ I და ალექსანდრე II — მმართველობის მანძილზე გაუქმდა ქართული სამეფოები და სამთავროები; აქტიურად დაიწყო ქართული ერის რუსიფიკაციის პოლიტიკა. ასიმილაციის უმნიშვნელოვანეს ნაწილს ქართველთა დაშლა-დაქუცმაცება წარმოადგენდა. რუსებმა სცადეს ქართული ენის როლის შემცირება და  XIX საუკუნის მეორე ნახევარში, ამ მიზეზით დაიწყეს სამეგრელოს სკოლებსა და ეკლესიებში ქართული ენის მეგრულით ჩანაცვლება; აგრეთვე მეგრული ენისთვის განსხვავებული დამწერლობისა და შრიფტის შექმნა, მაგრამ ამ მცდელობას წარმატება არ მოჰყოლია. დღესდღეობით მეგრულ ენას არ გააჩნია ოფიციალური სტატუსი და ენის მატარებელთა რიცხვი თანდათან მცირდება.\n\n==სამზარეულო==\nმინი|right|500 x 368პქ| \nტრადიციული მეგრული საკვები ცხარე და უხვი საკაზმით გამოირჩევა. ამის მიზეზი ის არის, რომ ძველად, რბილი, სუბტროპიკული ჰავიდან გამომდინარე, მალარია უდიდეს საფრთხეს წარმოადგენდა სამეგრელოსათვის და ამ რეგიონის მცხოვრებლებმა თავიდანვე აღმოაჩინეს, რომ დიდი რაოდენობით წიწაკის მოხმარება საშინელი დაავადების განვითარებას გარკვეულწილად აფერხებდა. საბოლოოდ, ცხარე სანელებლები მეგრული სამზარეულოს ტრადიციულ ატრიბუტად იქცა.\n\nმეგრული სამზარეულო რამდენიმე ტიპის საკაზმს იყენებს, ძირითადად, საწებლების სახით. ტრადიციულ კერძებს მიეკუთვნება ღომი (მოხარშული სიმინდის ღერღილი), სულგუნი (ცხიმიანი ყველი) და შემწვარი ხორცი ცხარე საწებელთან (მაგალითად, აჯიკასთან) ერთად. ორი განსაკუთრებული კერძი - ელარჯი და საცივი დღესასწაულებისა და საპატიო სტუმრებისთვის კეთდება. ეს კერძები მთელ საქართველოში მეგრული სამზარეულოს მშვენებად ითვლება. მეგრული ხაჭაპური.\n\n===ღვინო===\nსაქართველოში 500–ზე მეტი ვაზის ჯიში ხარობს, ხოლო 60 მათგანი სამეგრელოში იზრდება. მათგან ყველაზე ცნობილია ოჯალეშის ჯიშის ყურძენი, რომლისგანაც საუკეთესო ღვინო მზადდება; ეს  არის ნახევრად ტკბილი წითელი ღვინო, რომელსაც ველური ვარდის სუსტი სურნელი და ხასხასა წითელი ფერი ახასიათებს.\n\nXIX საუკუნის მეორე ნახევარში ოჯალეში თითქმის მთლიანად გაქრა. იმ დრომდე ყურძენი ვენახში კი არ იზრდებოდა, როგორც ევროპაში, არამედ ხის ტოტებზე, ველური ლიანების სახით; მოგვიანებით, ამ ღვინოზე მოთხოვნის ზრდამ ოჯალეშის გადაშენება გამოიწვია (მეგრულად სიტყვა „ოჯალეში“ „ხეზე გაზრდილს“ ნიშნავს). XIX საუკუნის შუა პერიოდში, ფრანგმა აშილ მიურატმა, სამეგრელოს უკანასკნელი მთავრის დის, სალომე დადიანის ქმარმა, დაიწყო ოჯალეშის კულტურის ევროპული წესით მოშენება, რაც მის მიერ ღვინის წარმოებისა და გასაღების გეგმის ნაწილს წარმოადგენდა. ამგვარად ოჯალეში მივიწყებას გადაურჩა და ეს ღვინო სამეგრელოს ცაგერისა და მარტვილის რაიონებში მზადდება. ამ ღვინის წარმოება საქართველოს სხვა კუთხეებშიც გავრცელდა.\n\n==მუსიკა==\nმინი|right|450 x 600პქ|ჩონგური.\nმეგრული ხალხური მუსიკა მრავალხმიანია, ხოლო მისი სიტყვები მეგრულ ენაზე ჟღერს. სიმღერებს მელანქოლიური ტემპი და სევდა ახასიათებს; მეგრელებს მიაჩნიათ, რომ მათი მუსიკა გამუდმებული ომებით აკლებული და გაღატაკებული სამეგრელოს ტრაგიკულ ისტორიას ასახავს. მეგრული რომანტიკული სიმღერები ხშირად ჩონგურის (ხის ოთხსიმიანი საკრავის) აკომპანიმენტით სრულდება.\n\nყველაზე ცნობილი მეგრული ხალხური სიმღერაა იავნანა ანუ „მეგრული ნანა“. ზოგიერთი მკვლევარი ფიქრობს, რომ იდუმალი სიტყვები „ნანა ნანინა“, რომლებიც სიმღერის ტექსტს რეფრენად გასდევს, წინაქრისტიანული ხანის ზაფხულის ქალღმერთის სახელს წარმოადგენს. „მეგრული ნანას“ ერთ–ერთი ჰანგი რუსმა კომპოზიტორმა, პეტრე ჩაიკოვსკიმ თავის ცნობილ საშობაო ბალეტში - „მაკნატუნა“ - გამოიყენა. კიდევ ერთი ცნობილი მეგრული სიმღერა -„დადიანის მოძახილი“ დადიანების საგვარეულოს ეძღვნება.\n\n== ისტორია ==\nიაკობ გოგებაშვილი მეგრელებს ასე ახასიათებს:\n{{ციტატა|მეგრელები შეადგენენ ქართველთა შტოსა. სხვა ქართველებისაგან ბევრით არაფრით განსხვავდებიან. მეგრელი იმერელსა და გურულს ისე ძლიერ ემსგავსება, რომ ქართლელი და კახელი ამათ ერთმანეთში ძნელად გაარჩევს. მარტო ენით არიან ცოტათი განცალკევებულნი, მაგრამ ეს ენაც ღვიძლი ძმაა ქართულის ენისა, გარდა ამისა, თითქმის ყველა მეგრელმა კარგად იცის ქართული ლაპარაკი და ქართული ენა ძლიერ უყვართ. იმათ ეს საღმრთო ენად მიაჩნიათ, რადგანაც წირვა-ლოცვა მთელს სამეგრელოში იმ თავიდანვე ქართულს ენაზე სრულდებოდა და ახლაც სრულდება... შესანიშნავია, რომ ღრმა მცოდნენი ქართულის ენისა მეგრელებს შორის უფრო ბევრნი მოიპოვებიან, ვიდრე სხვა ქართველებში... მეგრელებს ყოველთვის უყვარდათ გულით ქართული ლიტერატურა და ბევრმა მეგრელმა გაამდიდრა იგი მშვენიერი თხზულებებით... გაბედულებითაც მეგრელები თითქმის ყველა ქართველს სჯობიან: კახეთში წასვლა, იქ სანახევროდ ბაღის შემუშავება, შავი ზღვის პირად დუქნის გაღება... და სხვა მრავალი ამგვარი საქმე მეგრელს ადვილად მიაჩნდა. ძნელად იქნება იმისთანა ნიჭიერი, სწავლის მოსურნე, გამბედავი და გამჭრიახი ხალხი, როგორიც მეგრელები არიან... თავი და თავი ზნეობითი სენი სამეგრელოსი არის ქურდობა შინაურის პირუტყვისა, მეტადრე ცხენისა...}}\n<ref>გოგებაშვილი ი., „ბუნების კარი“ თბ.,1868 — გვ. 242.</ref>\n\nდონ კრისტოფორო დე კასტელი წერს:\n{{ციტატა|ღარიბი მეგრელები თხის ან ბატკნის ტყავში იმოსებიან. ...ქალები იცვამენ მოხდენილად, მხრებზე წამოსხმული აქვთ რომელიმე შალი. საჭმელად და სასმელად ხმარობენ ღომსა და ღვინოს. წლის მესამედ ნაწილს დროის ტარებას ანდომებენ, პატიჟებენ მეგობრებს, მეზობლებს და ნათესავებს. ქვაბში მოხარშული აქვთ ღომი... მიწაზე წვებიან ცეცხლთან... სხვა საკვების უქონლობის გამო მკვახე ხილს ეტანებიან. რადგან ღარიბები არიან... ვაჭრობენ გაცვლა-გამოცვლის წესზე, ქურდობენ... დიდ დაირაზე უკრავენ და ცეკვავენ, რომელსაც როკვას უწოდებენ... ნადირობენ...}}\n<ref>დონ კრისტოფორო დე კასტელი, ცნობები და ალბომი საქართველოს შესახებ. გვ.132, თბილისი, 1977.</ref>\n\nარქანჯელო ლამბერტი წერდა:{{ციტატა|მეგრელები, როგორც ქვეყნიერობის დანარჩენი ერნი, ჩვეულნი არიან ომსა. იმდენად ჩვეულნი, რომ მშობლებს სულ პატარეები დაჰყავთ ლაშქარში და არ არიდებენ იმ გაჭირვებას, რომელიც იქ უნდა გადახდეთ. ბავშები ისე ატარებენ იარაღს, უკავიათ ხელში ფარი და ხმარობენ შვილდსა, თითქოს დაბადებიდან შეჩვეულნი იყვნენ ბრძოლას. ყველანი ისე გულმოდგინედ ეკიდებიან ამ ხელობას, რომ მზად აქვთ ყოველივე, რაც საჭიროა ლაშქრობის დროს: საუკეთესო ცხენს, თუ არა ლაშქრობაში, არ დაღალავენ; საუკეთესო სურსათს აგრეთვე ინახავენ ლაშქრობისათვის; ყოველი იარაღი ისე გამოწყობილი აქვთ, რომ მთავრის პირველსავე ბრძანებისამებრ შეეძლოთ ლაშქრად გასვლა. გარდა ამისა ლოგინში რომ ისვენებენ, შვილდ-ისარი, ფარ-ხმალი, აბჯარი და სამაჯეები სასთუმალთან უდევთ ხოლმე, რათა საჭიროებისამებრ საბრძოლველად მზად იყვნენ.}}<ref>„არქანჯელო ლამბერტი - „სამეგრელოს აღწერა“</ref>\n\n==ფოტოგალერეა== \n<gallery>\nფაილი:Mingrelians (B).jpg|მეგრელები ტრადიციულ სამოსში.\nფაილი:Kavkaz, (Mingrelets). Caucasus, Mingrelian (19th century) (A).jpg|მეგრელი, XIX ს.\nფაილი:მეგრელი ქალი მუსიკალური ინსტრუმენტით, 1897 წ..jpg|მეგრელი ქალი მუსიკალური ინსტრუმენტით, 1897 წ.\nფაილი:მეგრელი თავადის ასული (Megrelian princess) – როინიშვილის ფოტო.jpg|მეგრელი თავადის ასული.\nფაილი:მეგრელი თავადის ქალი, ფოტო ა. როინიშვილის.jpg|მეგრელი თავადის ქალი.\nფაილი:Natives of the Caucasus, north of Mingrelia.jpg\nფაილი:Megreli-choxit.jpg|მეგრელი ჩოხით.\nფაილი:Mamakacis megruli samosi.jpg|მამაკაცის მეგრული სამოსი.\nფაილი:Mercier. Mingrelien (Asie). Auguste Wahlen. Moeurs, usages et costumes de tous les peuples du monde. 1843.jpg|მეგრელი (1845-1847), Mercier.\nფაილი:Scènes, paysages, moeurs et costumes du Caucase dessinés d'aprés nature par le prince G. Gagarine.6.jpg|მეგრელი თავადიშვილი, გ. გაგარინის ნახატი.\nფაილი:MINGRÉLIEN, région du Koutaïs-- (Caucase). Évolution de la terre et de l'homme. 1905.jpg\nფაილი:Barry (capitaine). F. 35. Mingrelien, Poti. Mission scientifique de Mr Ernest Chantre. 1881.jpg\nფაილი:Mingrelian traditional costumes (1881).jpg\nფაილი:Megrelian family.jpg\nფაილი:Mingrelian (Types of Caucasian Races).JPG\nფაილი:Mingrelian lady ((Élisée Reclus)).JPG\nფაილი:Travels in the central Caucasus and Bash P.479.jpg\nფაილი:Halte de chasse en Mingrelie.jpg\n</gallery>\n\n== ლიტერატურა ==\n* ჯომიდავა, ნიკოლოზ:'''3000 მეგრული გვარსახელი''' / [რედ.: ნაპოლეონ ლემონჯავა, ბადრი ცხადაძე] ; აფხაზ. რეგიონ. მეცნ. აკადემია - თბ., 2000.\n* ჯოლოხავა, თამაზ:'''მეგრული ადათ-წესები, დღესასწაულები, სალოცავები''' : (ეთნოგრაფია ეკონ. ჭრილში) - თბ. : მეცნიერება, 2004.\n* ლობჟანიძე, რაჟდენ:'''მეგრული სამზარეულო''' / [რედ.: ტარიელ ქუთელია] - თბ. : რაეო, 2004.\n* თენგიზ ვერულავა – “სამეგრელოს ეტიმოლოგია”\n\n=რესურსები ინტერნეტში=\n{{commonscat|Mingrelians}}\n* სამეგრელო\n\n==სქოლიო==\n{{სქოლიო}}\n\n{{ქართველები}}\n{{ქართველური ტომები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/მეგრელები", "len": 10224}
{"id": "5674", "title": "იმერლები", "text": "{{ინფოდაფა ეთნიკური ჯგუფი\n|ჯგუფი = იმერლები\n|სურათი =250px\n|წარწერა=იმერლები\n|მოსახლეობა = \n|რეგიონი1    = {{GEO}}\n|მოს1 = \n|სქო1 = \n|რეგიონი2 =იმერეთი\n|მოს2 = \n|სქო2 = \n|ენები = ქართული ენა\n|რელიგიები = ქრისტიანობა\n|related-c =\n}}\n'''იმერლები''' — ქართველთა ტერიტორიული, ლოკალური, ეთნოგრაფიული ჯგუფი. ცხოვრობენ დასავლეთ საქართველოს ისტორიულ-გეოგრაფიულ მხარეში — იმერეთში. უწინ აღმოსავლეთ საქართველოს მოსახლეობა ლიხის ქედის მეორე, ანუ იმიერ მხარეს მცხოვრებ ქართველებს „იმერლებს“ უწოდებდა. თვითონ „იმერეთი“ და „იმერელი“ შედარებით გვიანდელი სახელებია. ადრე შუა საუკუნეებში საქართველოს ამ მხარეს არგვეთი ეწოდებოდა, მის მოსახლეობას კი — არგვეთელები. იმერეთი დიდი მხარეა და იყოფა ორ ნაწილად — ზემო და ქვემო იმერეთად, ასევე იყოფა მისი მოსახლეობაც — ზემო და ქვემო იმერლებად. ცალკეა გამოყოფილი ოკრიბა და მისი მკვიდრნი — ოკრიბელები. იმერლები მეტყველებენ ქართული ენის იმერულ დიალექტზე.\n\nკოლხეთის დაბლობზე მცხოვრები ქვემო იმერლების ეთნოგრაფიულ ყოფას მრავალი საერთო ჰქონდა მეგრელების ყოფასთან, ზემო იმერლები კი თავისი ტრადიციებით ქართლელებთან იყვნენ ახლო. ტრადიციებისა და წეს-ჩვეულებების მრავალფეროვნებას განაპირობებს განსახლების რელიეფი (ქვემო იმერლები ვაკეზე ცხოვრობენ, ზემო იმერლები კი გორაკ-ბორცვებზე). განსხვავებულია დასახლების ფორმაც.\n\nიმერეთს თავისი გეოგრაფიული მდებარეობა საგარეო მტრებისგან იცავდა. მნიშვნელოვან როლს ასრულებდნენ ქართლ-კახეთის შემცირებული მოსახლეობის შევსების საქმეში. უცხოელი მოგზაურები იმერელთა გარეგნობას აღტაცებით აღწერდნენ.\n\nაქტიურად მისდევენ მეურნეობას, განსაკუთრებული ადგილი უკავია მევენახეობა-მეღვინეობას. გამოყვანილია ადგილობრივ ბუნებრივ პირობებთან შეგუებული ვაზისა და ხეხილის ჯიშები. იმერლები გამოირჩევიან სტუმართმოყვარეობით. საქართველოს სხვა მხარეებს აწვდიან თიხის ნაწარმს. განთქმულია იმერული ყველი. მაღალ დონეზე დგას კარ-მიდამოს მოვლის კულტურა.\n\n== ფოტოგალერეა == \n\n<gallery>\nფაილი:Scènes, paysages, moeurs et costumes du Caucase dessinés d'aprés nature par le prince G. Gagarine.5.jpg\nფაილი:Mercier. Prince Imerethian (Asie). Auguste Wahlen. Moeurs, usages et costumes de tous les peuples du monde. 1843.jpg\nფაილი:Postcard. Imeretian Kintos. Tiflis .Schmerling. 1920s.jpg\nფაილი:Imeretians (Élisée Reclus).JPG\nფაილი:Imereitia. Edmund Spencer (capt.). Travels in the western Causasus.1838. P.29.jpg\nფაილი:Imeretian cavalry (B).jpg\nფაილი:იმერლები.gif|იმერული სამოსი\n</gallery>\n{{commonscat|Imeretians}}\n\n== ლიტერატურა ==\n{{ქე|4|249–250|თოფჩიშვილი რ.}}\n\n{{ქართველები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/იმერლები", "len": 2451}
{"id": "5675", "title": "ქართლელები", "text": "{{წყარო}}\n'''ქართლელები''' — ქართველთა ეთნოგრაფიული ჯგუფი. ძირითადად ცხოვრობენ შიდა ქართლში (მდინარე მტკვრისა და მისი შენაკადების ხეობები), ქვემო ქართლში, თორში. საუბრობენ ქართლურ დიალექტზე, რომელიც ლიტერატურული ქართული ენის ერთ-ერთი საფუძველია. წარსულში ქართლელები გამოირჩეოდნენ კულტურისა და ყოფის ადგილობრივი თავისებურებებით. ამჟამად საქართველოში მცხოვრები დაახლოებით 3.600.000 ქართველიდან დაახლოებით 580.000 ქართველი, ქართლური  ეთნოგრაფიული ჯგუფის წარმომადგენელია.\n{{ქართველები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/ქართლელები", "len": 544}
{"id": "5676", "title": "კახელები", "text": "{{წყარო}}\nმინი|კახელი (ნახატი შესრულებულია [[გრიგოლ გაგარინი|გრიგოლ გაგარინის]] მიერ)\n'''კახელები''' — ქართველთა ეთნოგრაფიული ჯგუფი. ძირითადად ცხოვრობენ კახეთის მხარის ტერიტორიაზე. კახელები საუბრობენ კახურ დიალექტზე, რომელიც ლიტერატურული ქართული ენის ერთ-ერთი საფუძველია. ეთნოგრაფიულ-ლინგვისტური თვალსაზრისით კახელებს შორის ცალკე გამოყოფენ ქიზიყელებსა და ინგილოებს. ამჟამად საქართველოში მცხოვრები დაახლოებით 3.600.000 ქართველიდან, დაახლოებით 500.000 ქართველი, კახური ეთნოგრაფიული ჯგუფის წარმომაგდენელია.\n\nვახუშტი ბატონიშვილი კახელებს ასე ახასიათებს:<ref>ვახუშტი ქართველების შესახებ</ref>\n{{ციტატა|ხოლო კაცნი და ქალნი შუენიერნი, ჰაროვანნი და მგზავსნი ყოვლითავე ქართველთა ზნითა, ჩვეულებით და ქცევით, არამედ ლაღნი, ამაყნი, მეხოტბენი, დიდმთქმელნი, მეჩხუბარნი, შემმართებელნი, უფრო გლეხნი, ერთგულნი, მოსილნი ქართულად, ენითა და სარწმუნოებითა ქართლისათა, და სამწყსონი ქართლის კათალიკოზისანი.}}\n\n== სქოლიო ==\n{{სქოლიო}}\n\n{{ქართველები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/კახელები", "len": 988}
{"id": "5677", "title": "სვანები", "text": "{{წყარო}}\n{{ინფოდაფა ეთნიკური ჯგუფი\n|ჯგუფი = სვანები<br />''შვანარ''<br />\n|სურათი =250px\n|წარწერა=\n|მოსახლეობა = \n|რეგიონი1    = {{GEO}}\n|მოს1 =~ 80 ათასი \n|სქო1 = \n|რეგიონი2 = \n|მოს2 = \n|სქო2 = \n|ენები = სვანური ენა, ქართული ენა\n|რელიგიები = ქრისტიანობა\n|related-c =\n}}\n'''სვანები''' — ქართველთა სუბეთნიკური ჯგუფი. ძირითადად ცხოვრობენ სვანეთში, მესტიისა და ლენტეხის რაიონებში, აგრეთვე აფხაზეთის ავტონომიური რესპუბლიკის გულრიფშის რაიონის ჩრდილოეთ ნაწილში (კოდორის ხეობა, დალის ხეობა, ისტორიული მისიმიანეთი, იგივე აფხაზეთის სვანეთი). სვანი ეკომიგრანტები დღეს საქართველოს ბევრ რეგიონშია ჩასახლებული: იმერეთი, ქვემო ქართლი, კახეთი. სვანურ ტომებს წარსულში უზარმაზარი ტერიტორია ეკავათ კავკასიონის როგორც სამხრეთ კალთებზე, ასევე ჩრდილოეთში (მდინარე ყუბანის ზემო წელში). წარსულში სვანებს ახასიათებდათ კულტურისა და ყოფის ლოკალური თავისებურებები, როგორებიც იყო კოშკური არქიტექტურის ორიგინალური ფორმები, ალპური მეურნეობის განვითარება, სამხედრო დემოკრატიის გადმონაშთები და სხვა. სვანების დიდი ნაწილი ორენოვანია: ისინი საუბრობენ ქართულ ენაზე, ხოლო ყოველდღიურ ყოფაში იყენებენ სვანურს, რომელიც ქართველურ ენებს მიეკუთვნება. ამჟამად საქართველოში მცხოვრები დაახლოებით 3.600.000 ქართველიდან დაახლოებით 80.000 ქართველი, სვანური ეთნოგრაფიული ჯგუფის წარმომადგენელია.\n\nდონ კრისტოფორო დე კასტელი წერს\n\n{{ციტატა|კავკასიის მთებში სვანები ქრისტიანის სახელს პატივს სცემენ, მაგრამ რადგან მღვდლები არ ყავთ, ამიტომ არ ინათლებიან.\nაფხაზები, სვანები, ამორძალები... რადგან ურწმუნონი არიან, ერთმანეთსა მტრობენ.}} <ref>დონ კრისტოფორო დე კასტელი. ცნობები და ალბომი საქართველოს შესახებ. თბილისი, 1977წ</ref>\n\n== გენეტიკა ==\nსვანებს შორის ყველაზე გავრცელებული Y-ქრომოსომული ჰაპლოჯგუფია G2a (90%), მეორე ადგილზეა Y-ქრომოსომული ჰაპლოჯგუფი R1a (5%), მესამეზე Y-ქრომოსომული ჰაპლოჯგუფია J2a1 (დაახლოებით 3%). მიტოქონდრიულ ჰაპლოჯგუფებს შორის გავრცელებულია ჰაპლოჯგუფები H (17,9%), K (15,8%), W6 (13%), T (9,24%), U1 (7,61%), X2 (6, 52%), U2 (5,98%).<ref>''Yardumian A.'' et al. Genetic diversity in Svaneti and its implications for the human settlement of the Highland Caucasus</ref><ref>Генетический портрет сванов на фоне народов Южного Кавказа</ref> \n\n==ფოტოგალერეა==\n<gallery>\nფაილი:Father and Son in Hats - Svaneti, Georgia.jpg|მამა და შვილი, სვანეთი\nფაილი:სვანები.jpg|სვანური სამოსი\nფაილი:Qalis svanuri samosi.jpg\n</gallery>\n\n==სქოლიო==\n{{სქოლიო}}\n\n{{ქართველები}}\n{{ქართველური ტომები}}\n{{იდენტიფიკატორები}}\nკატეგორია:ქართველები კუთხეების მიხედვით\nკატეგორია:ეთნოგრაფია\nკატეგორია:სვანეთი", "url": "https://ka.wikipedia.org/wiki/სვანები", "len": 2447}
{"id": "5678", "title": "ლეჩხუმელები", "text": "{{გასაწმენდი}}\nმინი|419x419px|ლეჩხუმი\n'''ლეჩხუმელები''', ''სკვიმნები'' — ქართველთა ეთნოგრაფიული ჯგუფი. ძირითადად ცხოვრობენ ისტორიული ლეჩხუმის, დღევანდელი ცაგერის რაიონის ტერიტორიაზე, მდინარე ცხენისწყლის შუა დინებაზე, აგრეთვე მის მიმდებარე რაჭისა და იმერეთის სოფლებში. კულტურისა და ყოფის თავისებურებებით ლეჩხუმელები ახლოს არიან რაჭისა და მთიანი იმერეთის მოსახლეობასთან, საუბრობენ ქართული ენის ლეჩხუმურ დიალექტზე. წარსულში მათი ძირითადი საქმიანობა იყო მემინდვრეობა (სიმინდის და ხორბლის მოყვანა) და მევენახეობა.\n\n== წარმომავლობა ==\nე. თაყაიშვილის მოსაზრებით, ლეჩხუმელები გაქართველებული (გაიმერელებული) სვანებია,<ref>{{Cite book|last=თაყაიშვილი|first=ე.|date=1937|title=არქეოლოგიური ექსპედიცია ლეჩხუმ-სვანეთში 1910 წელს|url=|pages=84}}</ref> რომელთა გაქართველება VIII საუკუნის ბოლოსთვის უნდა დასრულებულიყო.<ref name=\"მუსხ\">{{Cite book|last=მუსხელიშვილი|first=დ.|url=|title=საქართველოს ისტორიული გეოგრაფიის ძირითადი საკითხები : ნაწილი II|date=1980|publisher=თბილისი : მეცნიერება|pages=146}}</ref>\n\nლეჩხუმს და მის მცხოვრებლებს პირველად ისტორიულ წყაროებში იხსენიებს პროკოპი კესარიელი (VI ს). იგი რეგიონს უწოდებს სკვიმნიას ხოლო იქ მცხოვრებ ტომს სკვიმნებს. ყველაზე უფრო გავრცელებული მოსაზრებით სახელმწოდება უკავშირდება „თევზს“. ამ პერიოდში ლეჩხუმს მართავს ეგრისის მეფის ვასალი ერისთავი. შემდგომმში ამ თანამდებობას ეწოდა — '''ლეჩხუმის თავი.'''\n\n== დემოგრაფიის ისტორია ==\nმარცხნივ|მინი|300x300პქ|ცაგერი. პანორამა\nლეჩხუმში ადამიანის ცხოვრების კვალი ნეოლითიდანაა დამოწმებული. არქეოლოგიური მონაპოვრებით ძალზე კარგადაა წარმოდგენილი გვიან ბრინჯაოს ხანა. ჩვენი წელთაღრიცხვის VI საუკუნის ბიზანტიელი ისტორიკოსი პროკოფი კესარიელი ლეჩხუმს სკვიმნიის სახელით მოიხსენიებს და აღნიშნავს, რომ იგი „მჭიდროდ დასახლებული მხარეა“.\n\nმონღოლთა მიერ ჩატარებული აღწერის ცნობების საფუძველზე, არაპირდაპირი გზით გამოანგარიშების მიხედვით, მე-13 საუკუნის ლეჩხუმში დაახლოებით 4050 კომლი ყოფილა. თუ ჩავთვლით, რომ საშუალოდ კომლში 5 სული ცხოვრობდა (იმ პერიოდისათვის ასე იყო მიჩნეული), გამოდის რომ იმ დროისათვის ლეჩხუმში 20-25 ათასი კაცი იყო.\n\nსაქართველოში, მე-13 საუკუნიდან მნიშვნელოვნად მცირდება მოსახლეობის რიცხვი მთელ საქართველოში. ამ მხრივ გამონაკლისს ლეჩხუმი წარმოადგენს, სადაც, პროფესორ კაკაბაძის გაანგარიშებით, კომლთა რაოდენობა XVI საუკუნის შუა წლებშიც დაახლოებით იმდენივეა, რამდენიც XIII საუკუნეში იყო.\n\nხელშესახები ცნობები მოიპოვება XVIII საუკუნის II ნახევრის ლეჩხუმის მოსახლეობის შესახებ. რუსეთის მთავრობის წარმომადგენლის იანოვსკის ცნობით, სამეგრელოს სამთავროში 1770 წელს 100 ათასი სული ცხოვრობდა, მათგან სალაშქროდ გამოდიოდა 6 ათასი მეომარი. ამათგან 2 ათასი ლეჩხუმიდან (ლეჩხუმი იმ დროს სამეგრელოს სამთავროში შედიოდა), ანუ სამეგრელოს ლაშქრის ერთი მესამედი (დაახლოებით 20-25 ათასი მცხოვრებიდან), ლეჩხუმიდან ყოფილა, ამასვე ადასტურებს მოგზაური გულდენშტედტი. ის აღნიშნავს, რომ მე-18 საუკუნის მეორე ნახევარში ლეჩხუმში დაახლოებით 20 ათას სულზე მეტი მცხოვრებია.\n\nმე-19 საუკუნის, მტრების შემოსევის შეწყვეტამ და ეკონომიკური მდგომარეობის გარკვეულად გაუმჯობესებამ როგორც საერთოდ, ასევე ლეჩხუმშიც ხელი შეუწყო მოსახლეობის ბუნებრივ მატებას. 1897 წლის მოსახლეობის აღწერის მასალების მიხედვით (ლეჩხუმის მაზრაში სვანეთიც შედიოდა), სულ მაზრაში ცხოვრობდა 47779 კაცი. აქედან ლეჩხუმელი - 31806, სვანი - 15359, ებრაელი - 441, რუსი - 23, სომეხი - 91, თათარი - 7, ოსი - 9, ქურთი - 6, დანარჩენი - 10. ზემოთ მოტანილი მონაცემებით კარგად ჩანს ლეჩხუმის მოსახლეობის სტაბილურობა მე-13 საუკუნიდან ვიდრე მე-19 საუკუნის დამდეგამდე, რასაც ხელი შეუწყო ამ კუთხის გეოგრაფიულმა მდგომარეობამ. ლეჩხუმი ძნელად მისასვლელი მხარე იყო და ამდენად, ადგილობრივი მოსახლეობა ნაკლებად განიცდიდა მტრისაგან რბევას, ამასთან, უნდა ვივარაუდოთ, რომ ძნელბედობის დროს ბარის მოსახლეობა თავს აფარებდა ლეჩხუმს და ზოგჯერ ფუძნდებოდა კდიეც აქ. ამის გამო ლეჩხუმის მოსახლეობის რიცხვი არ მცირდებოდა.\n\n1900 წლის მოსახლეობის აღწერის შედეგებით ლეჩხუმის მაზრაში, რომელშიც ზემო და ქვემო სვანეთიც შედიოდა, სულ ცხოვრობდა 51643 კაცი. მაზრა დაყოფილი იყო საბოქაულოებად:\n\n1) ალპანის საბოქაულო (ცენტრი სოფელი აჭარა), რომელშიც იმ დროს ცხოვრობდა 20431 კაცი, მოიცავდა სოფლის საზოგადოებებს: ალპანის - 2329 კაცით, დერჩის - 3643 კაცით, დეხვირის - 2932 კაცით, ნაკურალეშის - 3643 კაცით, ჭყვიშის - 2935 კაცით.\n\n2) ცაგერის საბოქაულო (ცენტრი ცაგერი) 19521 მცხოვრებით, მათ შორის ზუბი - 3220, ოყურეში - 2921, ლაშხეთი - 2613, ლენტეხი - 2243, ორბელი - 3224 და ჩოლური - 1046 მცხოვრებით.\n\n3) ზემო სვანეთის საბოქაულოში (ცენტრი მუჟალი) სულ ცხოვრობდა 11690 კაცი.\n\nირკვევა, რომ 1900 წელს ლეჩხუმის მაზრაში 51642 მცხოვრებიდან, საკუთრივ ლეჩხუმის ტერიტორიაზე, ე.ი. დიდ ლეჩხუმში, ჭყვიშისა და დერჩის საზოგადოებების ჩათვლით, ცხოვრობდა 34050 კაცი, ზემო და ქვემო სვანეთში 17593 კაცი, დღევანდელი ცაგერის რაიონის საზღვრებში კი იმ დროისათვის - 28183 მცხოვრები.\n\nზემოთ მოტანილი მონაცემებიდან ჩანს, რომ ორ საუკუნეზე ნაკლებ დროში (1801-1989 წწ) საქართველოს მოსახელობა გაიზარდა დაახლოებით შვიდჯერ, ამას ვერ ვიტყვით საქართველოს მთიან რაიონებზე და კერძოდ ლეჩხუმზე. აქ, პირიქით, იმავე დროში მოსახლეობა დაახლოებით ორჯერ შემცირდა. ამის ერთ- ერთი მიზეზი იყო ის, რომ ამ პატარა რაიონიდან მეორე მსოფლიო ომში გაიწვიეს 7000 ახალგაზრდა მამაკაცი, რომელთა ნახევარზე მეტი შინ ვერ დაბრუნდა. ამასთან, მიმდინარეობდა ადგილობრივი მცხოვრებთა მასიური გადასვლა მთიდან ბარში და სოფლიდან ქალაქად მუდვივ საცხოვრებლად, ძირითადად დაუსაქმებლობის გამო.\n\n ლეჩხუმში რიგი სოფლები დაცალა და ზოგან მთლიანად გააუქმა ეგრეთ წოდებულმა გეგმიანმა გადასახლებამ ბოლნისსა და აფხაზეთში. ამას დაემატა ბოლო წლებში სტიქიური უბედურების გამო რაიონის ფარგლებიდან მცხოვრებთა გასვლა. შედეგები ასეთია: 1989 წლის აღწერის მონაცემებით ლეჩხუმში მუდმივ მცხოვრებთა რაოდენობამ შეადგინა 17547 ადამიანი. აქედან ქალია 9513, მამაკაცი კი - 8034.\n\n2014 წლის აღწერის მიხედვით საკუთრივ ლეჩხუმში ყველაზე მრავალრიცხოვანი გვარების ათეული ასე გამოიყურება: კოპალიანი, სილაგაძე, ახვლედიანი, ხეცურიანი, მუშკუდიანი, ჩაკვეტაძე, ყურაშვილი, ბურჯალიანი, ბენდელიანი და სვანაძე.\n\nდღესდღეობით ლეჩხუმი დეპოპულაციას განცდის. მოსახლეობის უმრავლესობა ძირითადად დედაქალაქსა და სხვა დიდ ქალაქებში მიდის სამუშაოდ და საცხოვრელად. 2014 წლის აღწერის მონაცემებით ცაგერის მუნიციპალიტეტში ამჟამად ცხოვრობს 10850 ადამიანი.\n\n== მხარის ეტიმოლოგია და მდებარეობა ==\n„ლეჩხუმის“ ეტიმოლოგიის ირგვლივ რამდენიმე მოსაზრებაა. მათ შორის აღსანიშნავია ორი: პირველი მათგანი ლეჩხუმის მეგრული „ჩხუმის“ (თევზის) დახმარებით, მეორე სვანური „ცხუმის“ (რცხილის) გამოყენებით ხსნის.\n\nმე-6 საუკუნის ბიზანტიელი ისტორიკოსი პროკოფი კესარიელი ლეჩხუმს სკვიმნიის სახელით მოიხსენიებს, რაც მის ბიზანტიურ შესატყვისს წარმოადგენს.\n\nლეჩხუმის ისტორიულ-გეოგრაფიული მხარე მდებარეობს დასავლეთ საქართველოს ჩრდილო ნაწილში. კერძოდ, დასავლეთ კავკასიონის ქედის სამხრეთით მდებარე ლეჩხუმის, ეგრისისა და რაჭის ქედების თავშესაყარ ზონაში. ტერიტორია განფენილია ჩრდილო განედის 42° 28' და იმავე განედის 42° 31' შორის, აღმოსავლეთ გრძედის 42° 3' და იმავე გრძედის 42° 5' შორის. მხარე 1930 წლამდე მოიცავდა ძირითადად ახლანდელი ცაგერისა და დღევანდელი წყალტუბოსა და ამბროლაურის რაიონების ტერიტორიების ნაწილს. ლეჩხუმის დასავლეთით, სამეგრელოსაგან ასხის (ეგრისის ქედის ტოტი) მთის მასივი ჰყოფს, ჩრდილოეთით, სვანეთისაგან და ჩრდილო-აღმოსავლეთით რაჭისაგან-ლეჩხუმის ქედი. ძველს ლეჩხუმს ჩრ. აღმოსავლეთით რაჭისაგან ასკის წყალი გამოყოფდა. მდინარე რიონის მარცხენა ნაპირზე საზღვარი თავშავის ქედის (რაჭის მთების ტოტი) სამხრეთ კალთებზე გადიოდა, სამხრეთით - იმერეთსა და ლეჩხუმს შორის საზღვარი მდინარე ლეხიდარის მარცხენა ნაპირის გასწვრივ მდებარე სერსა და ხვამლის მთის მასივზე.\n\nსაქართველოს სსრ ადმინისტრაციული დარაიონების პროცესში ლეჩხუმის ერთი ნაწილი - დერჩი, დღნორისა, მექვენა, ბეთქოულა, ლეხენდრისთავა, ჩორთისა, საჩხეულა, ჭაშლეთი, ონჭეიში წყალტუბოს რაიონს მიაკუთვნეს და დღეს იმერეთის მხარის შემადგენლობაშია, მეორე ნაწილი - ჭყვიში, ჭრებალო, ღვარდია, ჟოშხა, გენდუში, ქვიშორი - ამბროლაურის რაიონს.<ref>ქვემო რაჭა - კარიბჭე.GE</ref>\n\nცაგერის მუნიციპალიტეტს ჩრდილოეთიდან ესაზღვრება ლენტეხის, აღმოსავლეთიდან - ამბროლაურის, სამხრეთ-აღმოსავლეთიდან და სამხრეთიდან - წყალტუბოს, სამხრეთ დასავლეთიდან და დასავლეთიდან - ხონისა და მარტვილის მუნიციპალიტეტები. ფართობი 800 კვ. კმ-ს შეადგენს.\n\n== ბუნება ==\nცაგერის მუნიციპალიტეტის ტერიტორიაზე არსებული საშუალო სიმაღლის მთები ძირითდად იურული და ცარცული  ქვიშაქვებით, კირქვებითა  და პალეოგენურ-ნეოგენური ქანებისგანაა აგებული, ხოლო მდინარეთა ტერასები და ქვაბულის ფსკერები  ალუვიური ნაფენებით.\n\nრელიეფურად ცაგერის მუნიციპალიტეტი წარმოადგენს ძირითადად საშუალო და დაბალი სიმაღლის ქედების, ქვაბულების და ღრმად ჩაჭრილი ვიწრო ხეობების მქონე ტერიტორიას. ჭარბობს ეროზიულ-დენუდირებული და კარსტული რელიეფი, ციცაბო და საშუალო დახრილობის მქონე ფერდობებით.\n\nსაქართველოში იშვიათად მოიძებნება ადგილი, სადაც შედარებით პატარა ტერიტორიაზე, იმდენად მრავალფეროვან, ბუნებრივ და ანთროპოგენურ ლანდშაფტურ სიმაღლეებს ვხვდებით, როგორც ცაგერის მუნიციპალიტეტში. მხარე განთავსებულია ერთიმეორისაგან წყალგამყოფებით, მკვეთრად გამიჯნული მდინარეების: რიონის, ცხენისწყლის, ლაჯანურის, ჯონოულის და ღვირიშის ხეობები. აქ ნახავთ ხვამლის, ასხის, საირმის,ჭიქელაშის კარსტულ საოცრ რელიეფის ფორმებს 200-250 მეტრი სიღრმის და რამდენიმე მეტრის სიგანის: ტვიშის, ორპირის, სარეწკელას, მურის და ღვირიშის კირქვებში განთავსებულ კანიონისებურ ვიწრობებს, უამრავ მინერალურ და წყაროს წყლებს, ჩანჩქერებს.\n\nლეჩხუმის თვალწარმტაცი ბუნების სურათები  საქართველოს მგოსანმა აკაკიმ თავის პოემაში  „რაჭა-ლეჩხუმი“ ასე აღწერა  – /ღმერთო რა ვნახე, სასიზმრო და საარაკო მხარეა, /თუ თვით ედემი არ არის, ედემის შესადარია/.\n\nმუნიციპალიტეტის ტერიტორია მიეკუთვნება კოლხეთის დაბალი და საშუალო მთის ტყის ლანდშაფტების ზონას, სამხრეთიდან და დასავლეთიდან მთების – ხვამლისა და ასხის მდებარეობა განაპირობებს, დასავლეთ საქართველოს დანარჩენ ადგილებთან შედარებით განსხვავებულ კომფორტულ მიკროკლიმატს. დაბალ ზონაში, ზღვის დონიდან 800 მეტრ სიმაღლეზე ჰაერის საშუალო წლიური ტემპერატურა +11,40, იანვრის საშუალო – 00, ივლისის  საშუალო ტემპერატურა +220. ნალექების წლიური რაოდენობა 900-1000 მმ-ია.\n\nმდინარეთა ტერასებზე ალუვიური ნიადაგებია, მთის კალთებზე სჭარბობს ტყის ყომრალი და კორდიან-კარბონატული, მთის ტყის ქვედა სარტყელში კი გაეწროებული წყლის ყომრალი და კარბონატული ნიადაგები. 1800 მ.ზემოთ სუბალპურ და ალპურ ზონაში მთა-მდელოს კორდიან-ტორფიანი ნიადაგებია.\n\nმუნიციპალიტეტის ტერიტორიაზე გავრცელებულია წაბლ-რცხილნარი, იელის ქვე ტყე, 800-1000 მეტრზე და მის ზემოთ ვხვდებით კოლხური ტიპის პოლდომინატურ ტყეებს. გავრცელებულია წაბლი, მუხა, რცხილა, ნეკერჩხალი, ცაცხვი. სიმაღლის მიხედვით შემდეგ მოდის ძირითადად წიფლარის ტევრი შქერის ქვეტყით და მუქწიწვოვანები-სოჭი და ნაძვი. 1800 მეტრის ზევით არის სუბალპური და ალპური მდელოები.\n\nმთა-ხეობები მდიდარია სამკურნალო მცენარებით, ქვე ტყეში გვხვდება: მოცვი, ასკილი, ჯონჯოლი, ჩიტკაკალა, ციცაბარდა, მეფშალი, სურო, ძაღლყურძენა, ჭალებზე არის: ქაცვი, ეკალა, თხილი, ბალახოვნები: ჭინჭარი, მრავალძარღვა, ქვატკეცია, შავი ბალახა, ულეწავი, კულმუხა, სამყურა და სხვა.\n\nტყეში ბინადრობენ: დათვი, მგელი, მელა, ფოცხვერი, შველი, კვერნა, ციყვი, მაჩვი, მაღალ ზონაში არჩვი, მდინარე ლაჯანურის ხეობაში არის გარეული ღორი.\n\nლეჩხუმში ზომიერი სარტყელისათვის დამახასიათებელ მთის, ტყისა და ალპური ველის ყველა სახის ფრინველებს ვხვდებით, მდინარეები მდიდარია თევზით (კალმახი, წვერა,ნაფოტა, ღორჯო და სხვა).\n\n== უძველესი და ანტიკური ეპოქა ==\nლეჩხუმის ისტორია პალეონითით-ნეოლოთით იწყება. აქ ადამიანის ცხოვრების კვალი (სოფლები: ნაკურალეში, ზუბი, ზედა ტვიში, დღნორისა) ქვის ხანიდან ჩანს, ადგილზე მოპოვებულია და ცაგერის ისტორიულ მუზეუმში დაცულია უამრავი  ქვისა და კაჟის სამეურნეო, საყოფაცხოვრებო და საბრძოლო ნივთები.\n\nმხარის ტერიტორია მკვლევარების მიერ აღიარებულია გვიან ბრინჯაოსა და ადრე რკინის ხანის ერთ-ერთ მძლავრ მეტალურგიულ კერად. ადგილზე მოპოვებულია ბრინჯაოს ნივთაების 10 განძი. აგრეთვე ზოდები, წიდები, ნაღვენთები, ქურისა და კერამიკის ნაშთები და რაც მთავარია  ყალიბი. აქვეა მოპოვებული უძველესი და უიშვიათესი ქართული, კოლხური და სხვა ქვეყნების ნუმიზმატიკური ნიმუშები, სულ 1000-მდე ერთეული. (კოლხური თეთრი, კოლხური სტატერი, ალ.მაკედონელის, ლისიმახისა და სხვა). ყოველივე ეს დაცულია ცაგერის ისტორიულ მუზეუმში.\n\nამ პერიოდში მას იხსენიებენ როგორს სარკინეთს ან სკვიმნის.\n\nსაგულისხმოა, რომ უძველესი დროიდან შუა ლეჩხუმზე გადიოდა „თაკვერად“ წოდებული საქარავნო საერთაშოროისო გზა, რომელიც შავი ზღვის პირას მდებარე ქალაქს ფაზისს აკავშირებდა ჩრდილო კავკასიის ხალხებთან.\n\nხვამლის მთის ფგარშემო აღმოჩენილია გვიან ბრინჯაოსა და ადრე რკინის ხანის მეტალურგიის კერები. ხვამლის ქვაბები იყო მეფეთა განძსადები, პრომეთე აქ მიაჯაჭვეს კლდეზე, აქამდე  მოაღწიეს ჰერაკლემ და  ჰეფესტომ, ხვამლისკენ მოისწრაფოდნენ   არგონავტები, პრომეთეს სისხლით განაყოფიერებულ ნიადაგზე  ამოსული მცენარეებით ამზადებდა წამლებს გრძნეული მედეა. ერთ ერთი მითური ინტერპრეტაციის თანახმად ჰერაკლეც სწორედ კეჩხუმში ხვალმზე ავიდა რათა პრომეთე გაეთავისუფლებინა.\n\n== შუა საუკუნეები ==\nმარცხნივ|მინი|300x300პქ|ხვამლის მთა\nერთიანი ფეოდალური სახელმწიფოს საქართვლეოს სამეფოს შექმნის შემდეგ ადრეულ პერიოდში შეიქმნა თაკვერის საერისთაო, რომელშიც გაერთიანდა დღევანდელი რაჭა-ლეჩხუმი და ქვემო სვანეთის ნაწილი-ცენტრი იყო ცაგერი, შემდგომში ამბროლაური. თაკვერს ერისთავი განაგებდა, თუმცა შემდგომში დავით აღმაშენებლის პერიოდიდან თაკვერი სვანეთის ერისთავს ემორჩილებოდა, შემდეგ ერთიანი ქართული სამეფოს დაშლამდე კი ხან დამოუკიდებელ საერისთაოდ ჩანს ხანაც სვანეთის გამგეობაში მყოფად. \nმინი|300x300პქ|მურის ციხე.\nერთიანი ქართული სამეფოს დაშლის შემდეგ ჩამოყალიბდა რაჭის საერისთაო, ლეჩხუმი კი უშუალოდ იმერეთის მეფის დომენი გახდა. ლეჩხუმი ყველაზე მცირე პოლიტიკური ერთეული იყო დასავლეთ საქართველოში. თუმცა აქ უამრავი ციხე-სიმაგრე არსებობდა და ომიანობისას დასავლეთის მესვეურნი მესვეურნი სწორედ მას აფარებდნენ თავს და აქ მაგრდებოდნენ მომძლავრებული მტრის წინააღმდეგ. შუა საუკუნეების ქართული საისტორიო წყაროების მიხედვით სწორედ ლეჩხუმში ხვალმში იყო ქართველ მეფეთა განძსაცავი. ასევე. ამავე პერიოდის ისტორიოგრაფიაში სიანტერესო მინიშნებაა გაკეთებული ასევე ხვამლთან დაკავშირებით „ოდეს ქვეყანას გაუჭირდეს ხვამლის მთამ გადაარჩინოს“. ლეჩხუმის მმართველთა მთავარ ციხეებს ეწოდება მურის ციხეები. რიონის ხეობაში იმერეთიდან გამოსასვლელ გზას ეს ციხეები იცავდნენ. სამ კომპლექსად სიგრძეზე გაშლილი სიმაგრეთა სისტემის სახელები იყო- „დაუხვდი“, „ჰკა მაგას“ და „არ გაუშვა“. XVII საუკუნის II ნახევრიდან ლეჩხუმში თავი იჩინა მისწრაფებამ დამოუკიდებლობისაკენ, გაჩნდა თანამდებობა — ტიტული ლეჩხუმის თავი. XVII საუკუნის II ნახევრიდან ლეჩხუმელი ძლიერი აზნაურები შეეცადნენ შეექმნათ ცალკე სათავადოები. ამ მხრივ გარკვეულ წარმატებას მიაღწია ინასარიძეთა საგვარეულომ. შემდგომში ლეჩხუმს მთლიანად ჩიქოვანთა ფეოდალური საგვარეულო დაეუფლა. 1714 წელს, მას შემდეგ, რაც ლეჩხუმს გამგებელი ბეჟან I დადიანი სამეგრელოს მთავარი გახდა, ლეჩხუმი სამეგრელოს სამთავროს ერთ ნაწილად იქცა, ამიერიდან მას დადიანების დანიშნული სარდალმოურავი განაგებდა. ოდიშის ეკონომიკასა და სამხედრო საქმეში ეს პატარა მხარე საკმაოდ დიდ როლს ასრულებდა. მას შეეძლო საკმაოდ ბევრი სამეურნეო პროდუქციის წარმოება, ხოლო ოდიშის ხუთი ათასიან მხედრობაში ორი ათასი მუდამ ლეჩხუმის ლაშქარს წარმოადგენდა. XVIII-XIX საუკუნეების მიჯნაზე იმერეთის მეფე  სოლომონ II შეეცადა ლეჩხუმის დამორჩილებას, მაგრამ უშედეგოდ. სამეგრელოს სამთავროს რუსეთის იმპერიაში შესვლია შემდეგ ლეჩხუმის ტერიტორიაზე შეიქმნა ადმინისტრაციულ-ტერიტორიული ერთეული — ლეჩხუმის მაზრა. ლეჩხუმი თვისი რთული და საინტერესო რელიეფით (მთები, ქვაბულები, ვიწრობები, გამოქვაბულები) თვით წარმოადგენს ბუნებრივ მიუვალ „ციხესიმაგრეს“, ამას ემატება 40 ერთეულზე მეტი ადამიანის მიერ აგებული ციხე-სიმაგრე და ციხე-კოშკი, ამ შესაძლებლობებით საქართველოს ბარში მტერთაგან დევნილ სამეფო და სამთავრო ოჯახებს თავშესაფრად და სამეფო განძის დასაცავად ის დიდ სამსახურს უწევდა. თავისი სიძველითა და  გრანდიოზულობით. აღსანიშნავია: დეხვირის, მურის, ზუბის, ორბელის, უწვაშის ადრე ფეოდალური ხანის ციხესიმაგრეები. სარეწკელას, ორპირის, ორხვის და სხვა თითქმის მიუვალი მღვიმეები, გამოყენებული იყო ბერ-მონაზვნების საცხოვრებლად.\n\nდადიანების მეორე დინასტია (1715-1868 წწ) მთლიანად ლეჩხუმური წაროშობის იყო. ჩიქვანების საგვარეულო სწორედ ლეჩხუმიდან დამკვიდრდა ძველი დადიანების სასახლებში.\n\nვახუშტი ბატონიშვილი თავის საქართველოს აღწერაში ლეჩხუმელთა შესახებ ამბობს: „მოსახლენი არიან აზნაურნი და გლეხნი, კაცნი მუნებურ მებრძოლნი, მხნენი, შემართებულნი, ტანადნი, ჰაეროვანნი, პურადნი, მორჩილნი უფალთა თვისთა“.\n\n== XIX საუკუნე ==\nმინი|300x300პქ|ლეჩხუმის მაზრა\nდასავლეთ საქართველოში რუსეთის მმართველობა შემოიღეს 1810 წლის თებერვლიდან. 1811 წლის აპრილში იმერეთი გამოცხადდა ოლქად. შემდეგ გადაკეთდა გუბერნიად. მასში შედიოდნენ იმერეთის და რაჭის მაზრები. 1867 წელს გაუქმდა სამეგრელოს სამთავროს დამოუკიდებლობა და იგი შეუერთდა ქუთაისის გუბერნიას. ლეჩხუმიც გამოცხადდა სამაზრო ერთეულად (მასში შედიოდა ზემო და ქვემო სვანეთი) და ისიც შევიდა ქუთაისის საგუბერნატოროში. ახლად შექმნილი მაზრის ფართობი 4636 კვ.კმ-ს შეადგენდა, ხოლო მოსახლეობა 37000 მცხოვრებს.\n\nთავის მხრივ ლეჩხუმ-სვანეთის მაზრა დაყოფილი იყო ალპანის, ცაგერისა და სვანეთის საბოქაულოებად. საბოქაულოს განაგებდა მაზრის უფროსის მიერ დანიშნული ბოქაული. საბოქაულო დაყოფილი იყო საზოგადოებებად. მაზრაში სულ 24 საზოგადოება იყო. სასოფლო საზოგადოებას მართავდა მამასახლისი, რომელსაც გლეხობის თვალის ასახვევად, მეფის ხელისუფლება არჩეულ პირად თვლიდა, სინამდვილეში კი მამასახლისი ბოქაულის მიერ ინიშნებოდა და სოფილის საზოგადოებაში პოლიციური ხელისუფლების ადგილობრივი ორგანოს წარმომადგენელი იყო.\n\nლეჩხუმის სამაზრო ცენტრი გახდა ლაილაში. მურიდან ლაილაშს იქნა გადატანილი ადმინისტრაცია, სასამართლო, პოლიცია, დაბა სწრაფად გაიზარდა, აშენდა სახელოსნოები, სავაჭრო დუქნები, გაჩნდა რამდენიმე წვრილი საწარმო.\n\nმე-19 საუკუნის 60-იან წლებში ლაილაშს იყო 125 კომლი 903 მცხოვრებით. სამაზრო ცენტრად გამოხადებიდან მალე იქ მოსახლეობის რიცხვმა სამი ათასს გადააჭარბა, ლაილაშს გაჩაღდა ვაჭრობა და ხელოსნობა, რასაც ძირითადად იქ მცხოვრები ებრაელები და სომხები წარმართავდნენ. ბაზრობაზე მოდიოდნენ მეზობელი კუთხეებიდან – რაჭველები, სვანები, იმერლები, გადმოდიოდნენ ოსები და ყარაჩაელებიც კი. იმ დროიდან ცხენისწყლის ხეობის და რიონ-ლაჯანურის ხეობის მცხოვრებ თავადაზნაურობას და ინტელიგენციას შორის იწყება გაუთავებელი დავა სამაზრო ცენტრის ლაილაშიდან ცაგერში გადმოტანის შესახებ.\n\nმოპოვებული მასალების მიხედვით, ლეჩხუმის საზოგადოება აღნიშნული საკითხის გამო სამ ჯგუფად გაყოფილა. პირველ ჯგუფს მიეკუთვნებოდა დერჩის, მექვენის, ალპანის, ლაილაშისა და ჭყვიშის სასოფლო საზოგადოებანი, რომლებიც მაზრის ცენტრის ლაილაშში დატოვებას მოითხოვდნენ. აღნიშნულ საზოგადოებათა უმრავლესობა რიონის ხეობაშია განლაგებული.\n\nმეორე ჯგუფი მოითხოვდა მაზრის ცენტრად ცაგერის აღიარებას. ამ ჯგუფში შედიოდნენ ცხენისწყლის ხეობის სოფლები, რომლებიც გაერთიანებული იყვნენ ოყურეშის, ზუბის, ლუხვანოს, დეხვირისა და ცაგერის სასოფლო საზოგადოებებში.\n\nმესამე ჯგუფი უმცირესობაში იყო მოქცეული. მათი აზრით, მაზრის ცენტრი სოფელ ახალჭალას (ორბელი) უნდა დაფუძნებულიყო. ამ წინადადებას მიემხრენ მდინარე ლაჯანურის ხეობის სოფლები, რომლებიც ორბელის საზოგადოებაში იყვნენ გაერთიანებული.\n\nრევოლუციამდელი პრესის ფურცლებიდან ირკვევა, რომ ლეჩხუმის მაზრის ადმინისტრაციული ცენტრის შერჩევის საკითხი მწვავე კამათს იწვევდა მოსახლეობაში. ამიტომ მისი საბოლოო გადაწყვეტა წლების მანძილზე ჭიანურდებოდა.\n\n1880 წელს ლეჩხუმში ქუთაისის გუბერნატორი ჩასულა, მას გადაწყვეტილი ჰქონდა მაზრის ცენტრად სოფელი ცაგერი შეერჩია, მაგრამ მისთვის დიდი წინააღმდეგობა გაუწევიათ ლაჯანურისა და რიონის ხეობათა საზოგადოებებს და იძულებული გამხდარა საგანგებოდ შედგენილი პირობები წარედგინა მათთვის. მათგან ერთ-ერთი მუხლი იყო ლაილაშისა და ცაგერის განაშენიანების საკითხი. ამაზე მიუთითებს „ივერიაში“ დაბეჭდილი წერილის შინაარსი, რომელიც მოგვითხრობს იმ გარდაქმნების შესახებ, რაც ორმა მოწინააღმდეგე დაჯგუფებამ გაატარა თავიანთი ცენტრების – ცაგერისა და ლაილაშის გამშვენიერებისათვის. 80-იან წლებში ცაგერში გაუყვანიათ გზატკეცილები, გაუშენებიათ ბაღი, რომელიც დღესაც ამშვენებს ცაგერს და შემორჩენილი აქვს სახელად „ენკელის ბაღი“ ( ენკელი გვარია იმ დროს ლეჩხუმის მაზრის უფროსისა, რომლის თაოსნობითაც გაშენდა ბაღი). აუგიათ სავაჭრო დუქნები, უფრო ორგანიზებული სახე მიუციათ „იარმურკობისათვის“, რაც ტრადიციულად ეწყობოდა მურში და შემდეგ ცაგერში და სხვა. ასეთი სამუშაოები ჩატარებულა სოფელ ლაილაშსაც. კორესპონდენცია მთავრდებოდა ასეთი სიტყვებით: „ბოლოს ლაილაშში დარჩება მაზრის ცენტრი, თუ ცაგერში გადაიტანებენ, არ ვიცით. იმედის თვალით შევყურებთ მომავალს, როცა მოვესწრებით სამაზრო ცენტრად ცაგერის აღიარებას“.\nმარცხნივ|მინი|330x330პქ|ცაგერი\n სამაზრო ცენტრის ცაგერში გადმოტანის მომხრეთა შორის მოთავეები იყვნენ ნასპერელი მემამულე, მაზრის პოლიციის უფროსი, ქველმოქმედი პიროვნება ტარას ახვლედიანი, ცაგერელი მემამულე ალექსი მდივანი და იმ დროს პრესის აქტიური თანამშრომელი, მრავალი კორესპონდენციის ავტორი ყართლან ჩიქოვანი (ქაიხოსრო გელოვანთან ერთად ამ სამი პიროვნების აქტიური ზრუნვით გაიხსნა დაბა ლაილაშს ლეჩხუმის პირველი საერო–საქალაქო სასწავლებელი 1871 წელს). სამაზრო ცენტრის ლაილაშს დარჩენის მოთავე იყო უგანათლებულესი პიროვნება, პუბლიცისტი, თავადი ქაიხოსრო გელოვანი (მეორე).\n\nლაილაშს სამაზრო ცენტრის არსებობის მოწინააღმდეგეებს მთავარ არგუმენტად ჰქონდათ სოფელ ღუს (ლაილაშის მიმდებარე სოფელი) მეწყრული მოვლემების გამო სამაზრო ცენტრში მისასვლელი გზების ყოველთვის უვარგისობა.\n\n1882 წელს „დროებაში“ გამოქვეყნდა უმაღლესი მთავრობის განკარგულება ქალაქად ცაგერის დატკიცების შესახებ. გაზეთ „დროებაში“ ვკითხულობთ: „4 თებერვალს ლეჩხუმის მაზრის უფროსმა გამოაცხადა უმაღლესი მთავრობის განკარგულება, რომ დღემდის ქალაქად წოდებული ლაილაში გაუქმდა და მის მაგივრად ქალაქად დამტკიცდა ცაგერი“. 1882 წელს ლეჩხუმის სამაზრო ცენტრი ლაილაშიდან ცაგერში იქნა გადმოტანილი. ლაილაშელების გულისწყრომა გაზეთ „ივერიის“ ფურცლებზე შემდეგნაირად გამოხატა კორესპოდენტმა: „სანამ ლაილაში იყო სატახტო დაბა, სადაც წარმოებდა ლეჩხუმის თავი და თავი გამგებლობა, სანამ ლაილაშში მოთავსებული იყვნენ უმთავრესი სასამართლონი, მანამდის ლეჩხუმის ყოფა-ცხოვრება მიმდინარეობდა წყნარად, დინჯად და როგორც ზოგნი ამბობებ საბედნიეროდაც. მაგრამ ერთ–დღეს მოიქუფრა ლაილაშის ცა, ისე სქელის ღრუბლებით დაიფარა ბრწყინვალე მზე, რომ ერთი სხივი რა რის, ისიც კი არარსაიდან ანათებდა ამ არემარეს. ამავე დროს, სამაგიეროდ სოფელ ცაგერის მიდამო გამთბარი და განათებული იყო დიდებულის მზისაგან ისე რომ, ბერიკაცები თავის დღეში არ მოსწრებიან იმისთანა საკვირველს და საამურ სინათლეს. ის დრე იყო და ის დღე, ყველაფერმა იცვალა ფერი ლეჩხუმისათვის, რაც აქამდის აღმა მიდიოდა, იმას დაღმა მოჰყვა მიმდინარეობა, დამარცხებულ ლაილაშს სული უგუბდება, როდესაც ხედავს ცაგერის ბედნიერებას და ბედნიერი ცაგერი კი ფეხებს უბრაგუნებს უმისოდაც წელში მოწყვეტილ ლაილაშს“.\n\nშემდგომი პერიოდის მასალებიდან ირკვევა, რომ რიონისა და ლაჯანურის ხეობების სასოფლო საზოგადოებების თავკაცებს ფარხმალი არ დაუყრიათ და იბრძოდნენ სამაზრო მმართველობის ორგანოების უკან – ლაილაშში დაბრუნებისათვის. როგორც ჩანს,ქუთაისის ახალი გუბერნატორი კიდევაც დაუთახნმებიათ ამაზე და სათანადო განკარგულება გაუცია მაზრის უფროსისადმი, რომ ცაგერში გადატანილი სამაზრო დაწესებულებები გადაეტანათ ისევ ლაილაშში. გუბერნატორის აღნიშნული განკარგულება არ შესრულებულა, იგი მალე გარდაიცვალა და მაზრის უფროსს უარი უთქვამს მის განხორციელებაზე.\n\nცაგერი საბოლოოდ დამტკიცდა სამაზრო ცენტრად, მიუხედავად ამისა უკმაყოფილების გამოძახილი კვლავ პოულობს ასახვას „ივერიის“ ფურცლებზე. თავადი ქაიხოსრო გელოვანი, რომელიც სამაზრო ცენტრის ცაგერში დაფუძნების მოწინააღმდეგე იყო, წერს: ყური არ უგდეს უმრავლესობის მოთხოვნებს, აღსრულდა უმცირებსობის სურვილი, სამაზრო ცენტრი ცაგერში წაიღეს. სამაზრო პოლიცია და სასამართლო ხალხისათვის არის დანიშნული, მაგრამ ლეჩხუმში ეს ასე არარის – ერთი-ორი რომ სარგებლობს ამ დაწესებულებით, ასი და ორასი მოკლებულია პოლიციის მფარველობას და მსაჯულთა სამართალდ სიშორის გამო. ამიტომ მაზრის სამმართველოსი და მომრიგებელი სამსჯავროს ცაგერში დაფუძნება შეუფერებელი ღონისძიება იყო.\n\n== რაჭა-ლეჩხუმის გლეხთა აჯანყება ==\nრაჭა-ლეჩხუმის გლეხთა აჯანყება დაიწყო 1918 წელს მენშევიკთა ბატონობის წინააღმდეგ. აჯანყების უშუალო საბაბი გახდა სოფელ ლასურიაში მოწვეულ ყრილობაზე სამაზრო ერობის წარმომადგენელთა გამოუცხადებლობა და ადგილობრივი ხელისუფლების მიერ ცაგერის გამაგრების დაწყება. გლეხების ერთ-ერთმა რაზმმა, რომელსაც ი. სვანიძე მეთაურობდა, ხელთ იგდო ცაგერი და სამაზრო ხელისუფლება გააუქმა. მენშევიკურმა მთავრობამ ლეჩხუმში გვარდიელთა ეაზმი გაგზავნა ჯავშნოსანი ავტომობილის თანხლებით, მაგრამ ეს რაზმი გლეხებმა განაიარაღეს, ხოლო მისი მეთაური დ. დადეშქელიანი მოკლეს.\n\n14 მარტს მთავრობამ ლეჩხუმის მაზრა კანონგარეშე გამოაცხადა. მენშევიკურმა გვარდიამ ჩაკეტა ლეჩხუმისაკენ მიმავალი ყველა გზა. აკრძალა ლეჩხუმში სურსათის შეტანა. ისედაც დამშეული მაზრა მძიმე მდგომარეობაში აღმოჩნდა, მაგრამ მთავრობის ამ ღონისძიებებმა გლეხობა ვერ გატეხა. 15 მარტს ლეჩხუმის მაზრის სოფლის საბჭოებმა საქართველოს მშრომელებს მოუწოდეს დახმარებოდნენ აჯანყებულებს საბჭოთა ხელისუფლებისათვის ბრძოლაში. საქართველოს სხვა კუთხეებშიც დაიწყო მოძრაობა. საყოველთაო გამოსვლის შიშით მთავრობამ ბოიკოტი კი მოხსნა ლეჩხუმს, მაგრამ გვარდიელთა ახალი რაზმები გაგზავნა იქ. უთანასწორო ბრძოლების შემდეგ მთავრობის ჯარის ნაწილებმა ცაგერი აიღეს. გლეხებს იარაღი არ დაუყრიათ და ცალკეული ჯგუფები ბრძოლას განაგრძობდნენ. ახალი ძალით იფეთქა აჯანყებამ რაჭაში. გლეხობამ მოითხოვა ადგილობრივი ხელისუფლების გადასვლა საბჭოების ხელში. აჯანყებულთა დასახმარებლად მივიდნენ სამეგრელოს გლეხთა რაზმი ალექსი გეგეჭკორის ხელმძღვანელობით. შეიქმნა სამეგრელო-რაჭა-ლეჩხუმის რევოლუციური შტაბი, რომელშიც 5 კაცი შედიოდა. შტაბის ბრძანებით ონელ ვაჭრებს ფული გადაახდევინეს და ეს თანხა მშრომელთა სურსათით მომარაგების საქმეს მოახმარეს. ამავე დროს ამბროლაურში რაიონულ ყრილობაზე აირჩიეს რაიონის ხელმძღვანელი ორგანოს აღმასრულებელი კომიტეტი. ვითარება გართულდა. აჯანყებულთა წინააღმდეგ გაიგზავნა გვარდიის ნაწილები, რომლებიც აჯანყებულებმა სოფელ ტვიშთან გაანადგურეს. ასევე დამარცხდა აჯანყებულთა წინააღმდეგ გაგზავნილი მეორე რაზმიც. გორგაღალასთან ბრძოლაში გლეხებმა მთავრობის ჯარს 15 კმ-ით უკან დაახევინეს. 2 კვირის უთანასწორო ბრძოლის შემდეგ, 23 აგვისტოს, აჯანყებულები დამარცხდნენ.\n\n== აფხაზეთის გადასახლება ==\nსაქართველოში საბჭოთა რეჟიმის დამყარების შემდეგ საქართველოს სსრ კომპარტიის პირველმა მდივანმა ლავრენტი ბერიამ 1934 წელს დაიწყო რაჭა-ლეჩხუმის, სვანეთ-სამეგრელოს ცალკეული მხარეებიდან მოსახლეობის კომპაქტური ჩასახლება აფხაზეთის ტერიტორიაზე მისი სრული ათვისების და მხარის დემოგრაფიული ცვლილებებისთვის. ამ პერიოდში აფხაზეთში ფეხი ძლიერად მოიკიდა ქართული წარმოშობის მოსახლეობამ და თანდათან გაქრა დომინანტი ბერძნულ-ჩრდილოკავკასიური ელემენტები. გადასახლებებს მოყვა ლეჩხუმის დემოგრაფიული შემცირება. თუმცა აფხაზეთში დამკვიდრდა საკმაოდ ძლიერი და მრავალრიცხოვანი ლეჩხუმური დასახლებები.\n\n== აფხაზეთის ომი ==\nაფხაზეთის ომში ბევრი ლეჩხუმელი იბრძოდა — კოპალიანები, ბენდელიანები, მუშკუდიანები. გუმისთის ფრონტზე გამაგრებული ბატალიონებიდან ყველაზე ცნობილის და ანგარიშგასაწევი I ბატალიონის უმრავლესობას ლეჩხუმელები შეადგენდნენ (განსაკუთრებით კოპალიანები). ესენი ძირითადად იყვნენ ადგილობრივი სამხედროები და მოხალისეები, ვინც ბერიას გადასახლების შემდეგ ან მანამდე ნებაყოფლობით გადასახლებულთა შთამომავლები იყვნენ. მათ განსაკუთრებული როლი მიუძღვით ორ ყველაზე სისხლისმღვრელი ბრძოლის მოგერიებაში, მათ შორის ცნობილი მარტის ბრძოლებსა და ტამიშის სპეცოპერაციის მოგერიებაში.\n\n== დღევანდელობა ==\nდღეს ლეჩხუმი დეპოპულაციას განიცდის. მხარეში არაა შექმნილი სათანადო საარსებო პირობები და სამუშაო ადგილები იმისათვის, რომ ადამიანმა შეძლოს მატერიალური კეთილდღეობის მიღება. თუმცა ბოლო პერიოდში შეინიშნება პროგრესი კულტურული განვითარების მხრივ. ლეჩხუმში დღეს, ძირითადად, მწარმოებელ ბრენდად ქცეულია მეღვნეობა და ღვინის საწარმოები.\n\n== უსახელოური ==\nუსახელოური არის ლეჩხუმური წითელყურძნიანი ვაზის ჯიში. მარცვალი მუქი წითელია, რბილობი წვნიანი და ტკბილია. ყურძენი მწიფდება ოქტომბრის შუა რიცხვებში. მოსავლიანობა 50—70 ც/ჰა. უსახელოურისგან მზადდება მაღალი ღირსების ნახევრად ტკბილი და სუფრის ღვინო. საქართველოში უსახელოური კულტივირებულია ცაგერის მუნიციპალიტეტის სოფელ ზუბისა და სოფელ ოყურეშის მიდამოებში (სახელი შეერქვა ცაგერის რაიონოს სოფელ უსახელოდან). ესაჭიროება სპეციალური მინერალებით გაჯერებული ნიადაგი რაც საქართველოში ძლაიან მცირეა და მისი უმეტესობა ლეჩხუმის ტერიტორიაზეა თავმოყრილი. ეს არის მსოფლიოში ერთ ერთი საუკეთესო ღვინის ბრენდი, უნიკალური თვისებებით და ასევე ერთ-ერთი ყველაზე ძვირადღირებული. უსახლელოურის მტევნები გამოსახულია ლეჩხუმის დროშაზეც.\n\n== რელიგია ==\nმინი|300x300პქ|ლეჩხუმი. ხვამლის მთა.\nუძველესი დოიდან ლეჩხუმის ტერიტორიაზე მოსახლე ტომები (სკვიმნები, მათი წინაპრები) თაყვანს სცემდნენ ციურ მნათობებს. მთავარი სალოცავი იყო ხვამლის მთა, ლეჩხუმლებბში ასევე გავრცელებულია პრომეთეს თაყვანისცემა, რომელიც ადგილობრივი ლეგენდის თანახმად ხვამლზეა მიჯაჭვული. ყოველ ბუნნიობას მზის ამოსვლისას მისი დანახვაა შესაძლებელი. ლეჩხუმურ თქმულებაში პრომეთე თითქმის ითავისუფლებს თავს მაგრამ ელვა ქუხილის ღმერთის მიერ გამწესებული მჭედლები, რომლებიიც ხმალის მთის ქვემოთ ცხოვრობენ გრდემლზე აახლებენ მუშაობას და ჯაჭვებიც მყისვე იკვრება უწიდებურად. ლეჩხუმელები ხვამლის მიხედვით ასევე საზღვრავდნენ ამინდიანობას (დღემდე ასეა და საკმაოდ ზუსტიც) ამიტომ ხვალმს როგორც ელვა ქუხილის და ამინდის ღმერთის სამყოფელს ისე ეთაყვანებოდნენ. ასროლოგთა თქმით ხვამლის მთის სიგრძეზე თორმეტივე ზოდიაქოს თანავარსკვლავედის განლაგების დანახვა შეძება ამიტომაც მასე მეორენაირად „ვარსკვლავთმრიცხველსაც“ უწოდებენ. ლეჩხუმელთა შორის გავრცელებული ღვთაება იყო ასევე ოჩო-კოჩი.\n\nლეჩხუმში  ქრისტიანობა VI–VII საუკუნეებიდან დამკვიდრდა. დღეის მდგომარეობით მუნიციპალიტეტის ტერიტორიაზე არის 30-მდე ნანგრევი და ძლიერ დაზიანებული და უკვე აღდგენილი და ახლად აშენებული 35-მდე ეკლესია-მონასტერი. აქედან სიძველით გამოირჩევა მურის წმიდა მაქსიმეს (ადრე არსენის) (VI–VII სს.), გვესოს ღმრთისშობლის (IX–XI სს.), ცაგერის ღმრთისმშობლის მიძინების საკათედრო ტაძარი (X–XI სს.), ლაბეჭინის წმიდა გიორგის (X–XI სს.), გონის წმიდა გიორგის (X–XI სს.), ხვამლის წმიდა გიორგის (XII–XIII სს.), დერჩის იოანე ნათლისმცემლის (XI ს), ცხეთის წმიდა გიორგის (XVIII ს) ეკლესია მონასტრები. მათ შორის მთავარია წმ. მაქსიმე აღმსარებლის სახლეობის მამათა მონასტერი. წმ. მაქსიმე ითვლება მთლეი ლეჩხუმის მფარველად. მისი წმინდა ძვლები აღოაჩინეს ამავე ეკლესიის საძირკველში 2014 წელს.\n\n== დასახლების ტიპები ==\nსაქართველოში ისტორიულად ჩამოყალიბდა დასახლების სამი ტიპი: მთური — ფერდობზე შეფენილი სახლების მცირე რაოდენობა, მჭიდრო მსხვილი დასახლებული პუნქტი აღმოსავლეთ საქართველოში, საკარმიდამო ტიპის დასახლება დასავლეთ საქართველოში. დასახლების ამ ტიპებს შეეფარდება საცხოვრებელ ნაგებობათა სახეობები: მთური, დარბაზული და კოლხური.\n\nსაქართველოს მთიანეთის საცხოვრებელი ნაგებობა წარმოადგენს 2–4-სართულიან ქვის ნაგებობას, აგებულს მშრალი წყობითა და დუღაბით. საცხოვრებელი და სამეურნეო ნაგებობანი განლაგებულია ვერტიკალურ სიბრტყეზე და ჩაკეტილი კომპლექსის სახით წარმოგვიდგება. ლეჩხუმში ორი სახის სამოსახლოებია. მთისწინეთში შედარებით სწორედ მთიანეთის მსგავსი საცხოვრებელი კარმიდამოებია, დაბლობში კი კოლხური ტიპის ოდები ან ოდას მსგავსი შედარებით დიდი სახლები ე.წ. „კოცოლზე“.\n\nციხე-კოშკების სიმრავლეს ადასტურებს ვახუშტი ბატონიშვილი. „ლეჩხუმის მოსახლეები, აზნაურნი და გლეხნი, რამეთუ არ არის მოსახლე, რომელს არს ედგას ციხე-კოშკი ქვითკირისა, შენობანი ყოველივე ქვითკირისანი“ (XVIII ს).\n\nრიგ სოფლებში ასევე გავრცელებულია ე.წ. „ფახა“ და „ძელურები“. თუმცა მათი უმეტესობა დღესდღეობით მხოლოდ დროებითი საცხოვრებლებია.\n\n== სამოსი ==\nმინი|299x299პქ|ჩოხა და დამახასიათებელი აღკაზმულობა.\nშუა საუკუნეებიდან მოყოლებული ლეჩხუმელი მამაკაცის ეროვნული სამოსის ძირითადი ტიპი ჩოხა-ახალუხის კომპლექსია, ვერცხლისთავიანი ან შავთავიანი მასრებითა და ვერცხლისქარქაშიანი ან შავქარქაშიანი ხანჯლით გაწყობილი. ჩოხების ფერებში ჭარბობს შავი და თეთრი. ასევე ზოგიერთ სოფელში გავრცელებული იყო რაჭვული ჩოხა, მეგრული ყაბალახი და იმერული თავსაკრავი.\n\nთუმცა უკვე XIX საუკუნის ბოლოდან და XX საუკუნის დასაწყისიდან ტანსაცმლის ძირითად მასალად ფაბრიკული ქსოვილების გამოყენებამ დააკნინა შინამრეწველობა და კუსტარული შინარეწვა, რამაც ზეგავლენა მოახდინა ქართული ჩაცმულობის ტრადიციულ ფორმებზე. საქართველოში გავრცელება დაიწყო ევროპულმა მოდამ. სოფლის მოსახლეობა ჩოხას რუსულ მაზარაზე ცვლის, მაღალი კლასის წარმომადგენლები - ევროპულ ფრაკებსა და კოსტიუმებზე.\n\n== სოციალური ურთიერთობები ==\nისტორიულად საქართველოში ჩამოყალიბდა დიდი პატრიარქალური ოჯახი, ერთობის სახლი, ერთ ჭერქვეშ მცხოვრები, დაუყოფელი რამდენიმე თაობა. დიდ ოჯახს განაგებდა უფროსი მამაკაცი, რომელიც სათავეში უდგა შთამომავლობას და რომლის სახელსაც ატარებდა ოჯახი. ის იყო მთელი ოჯახისათვის საერთო გეზის მიმცემი ყველა საკითხში, პასუხისმგებელი, ფლობდა ხაზინის (ქისის) შენახვის, სხვა სამუშაოებით ნაშოვნი ფულის ცენტრალიზაციისა და ხარჯვის უფლებას, ოჯახს შიგნით იყო მოსამართლე და განმსჯელი. სოფლის ყრილობაზე, სადაც სოფლისათვის საერთო საკითხებზე მსჯელობდნენ, ოჯახს წარმოადგენდა უფროსი მამაკაცი: სახლის უფროსი საქართველოს სხვადასხვა კუთხეში სხვადასხვა ადგილობრივი დიალექტური ფორმით წარმოითქმის (პაპა, სახლიკაცი, სახლის დიდი და ა.შ) რაჭასა და ლეჩხუმში კი მას '''ბაბუა''' ეწოდება. უხუცესი მამაკაცის ძალაუფლებისა და ავტორიტეტის გამომხატველია საპატიო სკამ-სავარძელი - სვანური „საკურცხილ“, მთის რაჭული „საკარცხულ“, მთიულური „საუფროსო სკამი“, მოხეური „სამარტო სკამი“, როგორც ოჯახის უფროსის რიტუალური და სოციალური ყოფის გარკვეული ატრიბუტი. ლეჩხუმში რაჭვული ტიპი იყო გავრცელებული\n\nოჯახის შიდა საქმეებს, ძირითადად, სამეურნეო საკითხებს განაგებდა უხუცესი ქალი, რომელსაც რაჭა-ლეჩხუმში ეწოდება '''ბებია''' (სხვ. კუთხეებში უფროსი ქალი, ბები, დედაკაცი და ა.შ). მას ევალებოდა პურის ცხობა, მთელი წლის მოსავლის განაწილება-გაყიდვა, ოჯახის დანარჩენ ქალთა შორის სამუშაოს განაწილება და სხვ. ოჯახის დედასთან ინახებოდა სკივრებისა და ბეღლებისგასაღებების ასხმულა — ოჯახის შიდა სამეურნეო საქმიანობის სიმბოლო. ქალი დედა ოჯახის ერთიანობის, სითბოს, სიმ-ყუდროვის გამომხატველი და ოჯახის ბურჯი იყო.\n\nამგვარი წყობილება გაგრძელდა მეოცე საუკუნის ოცდაათიან წლებამდე თუმცა ზოგიერთ სოფელში იგი დღემდე გვხვდება.\n\n== ღირსშესანიშნაობები ==\nხვამლის მასივი; წმ. მაქსიმე აღმსარებლის წმინდა ნაწილები და მისი სახელობის მონასტერი მურში და მისსავე სახელობის გრანდიოზული მშენებარე ტაძარი ქ.ცაგერში; ცაგერის ვარლამ მახარობლიძის სახელობის ისტორიული მუზეუმი; ცხეთა-დეხვირის არქეოლოგიურ-ეთნოგრაფიული მუზეუმი „ღია ცის ქვეშ“; პოეზიის მარად უჭკნობი შედევრების ავტორის ლადო ასათიანის, ომში დაღუპული პოეტის სევერიან ისიანის, საინჟინრო ჯარების მარშლის არჩილ გელოვანის მემორიალური მუზეუმები; ქალაქ ცაგერის სურათების გალერეა; მწვანე თეატრი, ე. ბენდელიანის საოჯახო მუზეუმი. მრავალ-ეთნიკური (ქართველები, ებრაელები, სომხები, ოსები, ქურთები, რუსები,..) მთის სოფელი ლაილაში, სადაც არის მართლმადიდებელი, სომხური ეკლესიები და მე-7 საუკუნის ებრაული სინაგოგა; მურის ციხეები ცაგერთან ახლოს, ორბელის ციხე-კომპლექსი, დეხვირის ციხე, ლასურიაშის საეკლესიო- სამონასტრო კომპლექსი, ლაჯანურ ჰესი მსოფლიოში ერთ ერთი ყველაზე უნიკალური ჰესი, მდინარე ლაჯანურის ზემო წელი – ძუღურის და ლაშიჭალის იშვიათი სამკურნალო მინერალური წყლები, სოფ. სპათაგორის არჩილ გელოვანის მემორიალური მუზეუმი, საირმის საოცარი კასტრული „სვეტები“, ტვიშის თავდაცვითი სამხედრო ნამგოგები (დაახლ. XIIIს.), უძველესი ნასოფლარი გონი-შემდგომში ამავე სახელწოდების ადრე შუასაუკუნეების წმ.გიორგის სახელობის ეკლესია, საინტერესო არქიტექტურული ნაგებობა. მასში არსებული კანკელი გამოირჩევა უაღრესად საინტერესო მაღალმსტერილურობით; ღვირიშის ხეობა- ამავე სახელწოდების თვალწარმტაცი ჩანჩქერით; ოყურეშში „უსახელაურის“ უნიკალური ვაზის ჯიშის ადგილი; სოფ. ზუბის ქვის ხანის ნასახლარი, წმ. გიორგის სახელობის მოქმედი ეკლესია დაანტიკური პერიოდის ზუბის ციხე;\n\n== ცნობილი ლეჩხუმელები ==\nიასონ გელოვანი — ლეჩხუმის თავადი XIX საუკუნის შუა წლებში. ლეჩხუმის ცენტრის ლაილაშიდან ცაგერში გადატანის ერთ ერთი მთავარი ინიციატორი; შემდგომში სამხედრო მოღვაწე, გენერალ-მაიორი;\n\nტარასი ახვლედიანი — XIX საუკუნის ლეჩხუმის მაზრის ყველაზე ცნობილი და გავნენიანი პოლიცმეისტერი. ლაილაშიდან ცაგერში ლეჩხუმის ცენტრის გადატანის ერთ ერთი ინიციატორი;\n\n* არჩილ გელოვანი — საბჭოთა სამხედრო მშენებლობის ისტორიაში საინჟინრო ჯარების პირველი მარშალი\n\n* ლადო ასათიანი — ცნობილი ქართველი პოეტი.\n\n* ჯანსუღ ჩარკვიანი — ცნობილი საზოგადო მოღვაწე და პოეტი.\n\n* მამუკა ჩარკვიანი — ცნობილი მომღერალი და პოეტი.\n\n* გიორგი ახვლედიანი — ქართველი ენათმეცნიერი. თსუ-ის პროფესორი. ერთ ერთი დამფუძნებელი (1918 წ.) აკადემიკოსი. აშშ-ს ლინგვისტური საზოგადოების საპატიო წევრი.\n\n* მიხეილ ჩიქოვანი — ქართველი ლიტერატურათმცოდნე, ფოლკლორისტი, ქართული ფოლკლორის პოპულარიზატორი, ფილოლოგიის მეცნიერებათა დოქტორი. პროფესორი. ფოლკლორის საერთაშორისო სამეცნიერო საზოგადოების წევრი\n\n* აპოლონ სილაგაძე — აკადემიკოსი, აღმოსავლეთმცოდნე;\n\n* გია ახვლედიანი — მედიცინის მეცნიერებათა დოქტორი, პროფესორი\n\n* მერაბ მამარდაშვილი — მსოფლიო დონის ფილოსოფიის პროფესორი და დოქტორი.\n\n* ვახტანგ ჭაბუკიანი — ქართული პროფესიული ბალეტის ფუძემდებელი, საბალეტო ცეკვების მსოფლიო ვარსკვლავი.\n\n* ზურაბ კოპალიანი — მსოფლიო ჰიდროლოგთა ჯგუფის წევრი რომელმაც მიიღო ნობელის პრემია.\n\n* გრიგოლ დადიანი — სამეგრელოს სამთავროს დადიანების მეორე დინასტიის, ანუ გადადიანებული ლეჩხუმლების ერთ-ერთი ბრწყინვალე წარმომადგენელი, მწერალი, საზოგადო მოღვაწე, წარმატებული სამხედრო პირი, ინფანტერიის გენერალი.\n\n* ირაკლი ჩარკვიანი — ცნობილი მომღერალი\n\n* გელა ჩარკვიანი — ცნობილი ქართველი დიპლომატი. საქართველოს ელჩი ინგლისში.\n\n* ვლადიმერ უგრეხელიძე — ცნობილი ქართველი კალათბურთელი სუპერვარსკვლავი. მსოფლიოსა და ევროპის ჩემპიონი. ოლიმპიადის ვერცხლის მედლის პრიოზიორი.\n\n* ნუგზარ ასათიანი — სსრკ-ს ჩემპიონი, ევროპის ჩემიონი, მსოფლიოს ჩემიონი და ოლიმიური ჩემპიონი ფარიკაობაში.\n\n* ვახტანგ ქარსელაძე — ქართული საჭადრაკო სკოლის დამაარსებელი. ნონა გაფრინდაშვილის ამსწავლებელი.\n\n* დიმიტრი კოპალიანი — ქუთაისის მერი 2013-2014 წწ. მოღვაწეობს აშშ-ში. ჟენერალ მოტორსის მმართველი საბჭოს გენერალური დირექტორი.\n\n* დავით ბაქრაძე — ქართველი პოლიტიკოსი. წარმოშობით ლეჩხუმიდან, ცაგერი.\n\n* ნინო ბურჯანაძე — ცნობილი ქართველი პოლიტიკოსი. წარმოშობით ლეჩხუმიდან.\n\n== ლეჩხუმური გვარები==\n\n'''ა'''\n\n*'''აკობიძე''' – ზუბი, ისუნდერი, ნასპერი, ორბელი, ოყურეში, მახურა, ცაგერი\n*'''ალავიძე''' – ალპანა, ზოგიში, ლასხანა, ლაცორია, ლაჯანა, ლესინდი, ორბელი, საირმე, სურმუში, ტვიში, ცაგერი\n*'''ამბროლიანი''' – მახურა, ცაგერი\n*'''არდანიანი''' – მახაში, სანორჩი\n*'''ასათიანი''' – აღვი, ბარდნალა, დეხვირი, ზუბი, ისუნდერი, ლაილაში, ლარჩვალი, ლასურიაში, მახაში, ნასპერი, ორხვი, სანორჩი, ქორენიში, ცაგერი, ტვიში, წიფერჩი, ჭალისთავი, ხოჯი\n*'''ასამბიანი''' – დეხვირი\n*'''ახვლედიანი''' – ალპანა, აღვი, გაგულეჩი, გვესო, დეხვირი, ზოგიში, თაბორი, კენაში, ლაილაში, ლასხანა, ლაცორია, ლაჯანა, ლესინდი, მახაში, ნასპერი, ორბელი, ოყურეში, სანორჩი, სპათაგორი, ტვიში, უცხერი, ქორენიში, ღვირიში, ჩქუმი, ჩხუტელი, ცაგერი, წიფერჩი, ხოჯი \n\n\n'''ბ'''  \n\n* '''ბანძელაძე''' – ტვიში,ორხვი,მექვენა,დერჩი...\n\n*'''ბაკურაძე''' – სურმუში\n*'''ბახსოლიანი''' – ლაჯანა, ორბელი, ღუ, ჩხუტელი, ცაგერი\n*'''ბენდელიანი''' – ალპანა, აღვი, ბარდნალა, გვესო, დეხვირი, ზარაგულა, ზუბი, ლარჩვალი, ლასურიაში, ლაძგვერია, ლუხვანო, მახაში, ნასპერი, ორბელი, ოყურეში, ქულბაქი, ჩქუმი, ჩხუტელი, ცაგერი, წიფერჩი, ჭალისთავი\n*'''ბურჯალიანი''' – ალპანა, გვესო, ლაილაში, ლასურიაში, ლასხანა, ლაცორია, ლაჯანა, ორბელი, საირმე, უცხერი, ღვირიში, ჩხუტელი, ცაგერი, წილამიერი, წიფერჩი, ჭალისთავი, ხოჯი\n\n'''გ'''\n \n*'''გაბიძაშვილი''' – ზოგიში, ორხვი, ტვიში, ქორენიში\n*'''გასვიანი''' – აღვი, გვესო, დეხვირი, ლასურიაში, ლასხანა, ლუხვანო, მახაში, უცხერი, ქულბაქი, ჩქუმი, ჩხუტელი, ცაგერი\n*'''გვიდიანი''' – ლუხვანო, ორბელი, ცაგერი, ჩხუტელი\n*'''გვიშიანი''' – დეხვირი, კურცობი, ლაილაში, ლასხანა, ლაცორია, ლაჯანა, ორბელი, ორხვი, უცხერი, ღვირიში, ჩხუტელი, ცაგერი, ცხუკუშერი\n*'''გზობავა''' – ალპანა, ლაილაში, ორბელი, ჩხუტელი, ცაგერი\n*'''გიორგბელიძე''' – ცაგერი, ოყურეში\n*'''გოლეთიანი''' – ალპანა, აღვი, გაგულეჩი, გვესო, დეხვირი, ზოგიში, ლაჯანა, ლესინდი, მახაში, ნაკურალეში, ნასპერი, ორბელი, ოყურეში, საირმე, სურმუში, უცხერი, ქორენიში, ღვირიში, ცაგერი, ხოჯი\n*'''გორეზიანი''' – ორხვი, ტვიში\n*'''გუგავა''' – აღვი, გვესო, თაბორი, ლასურიაში, ლასხანა, ლაცორია, მახაში, ნასპერი, ორბელი, სურმუში, ღვირიში, ჩხუტელი, ცაგერი, წიფერჩი, ჭალისთავი\n*'''გურგუჩიანი''' – ალპანა, ბარდნალა, თაბორი, ლაილაში, ლასურიაში, ორბელი, ორხვი, საირმე, სპათაგორი, უცხერი, ჩხუტელი, ცაგერი \n\n'''დ'''\n\n*'''დავითულიანი''' – გაგულეჩი, გვესო, დუხვანო, ზუბი, თაბორი, ისუნდერი, კურცობი, ლაილაში, ლაჯანა, ლუხვანო, მახაში, ნასპერი, ორბელი, საირმე, სპათაგორი, ქულბაქი, ღუ, ჩქუმი, ჩხუტელი, ცაგერა, ცაგერი, წიფერჩი, ჭალისთავი \n\n'''ე''' \n\n*'''ერბელიძე''' – ალპანა, ლაილაში, ტვიში\n*'''ეფაძე''' – ოყურეში, ჩხუტელი \n\n'''ზ''' \n\n*'''ზალკალიანი''' (ზალკანიანი) – ალპანა, ცაგერა, ცაგერი\n\n'''თ'''\n\n*'''თაგვაძე''' – აღვი, ლასურიაში, ლუხვანო, ნასპერი, ცაგერი, ჭალისთავი\n*'''თოთაძე''' – გაგულეჩი, სანორჩი, უცხერი, ცაგერი\n*'''თუთისანი''' – ბარდნალა, გვესო, ზუბი, ლასხანა, ლუხვანო, ოყურეში, სპათაგორი, ჩქუმი, ცაგერი, წილამიერი, წიფერჩი, ჭალისთავი \n\n'''კ''' \n\n*'''კაბოსნიძე''' – ალპანა, ზოგიში, საირმე, ცაგერი\n*'''კაკიტაძე''' – ზოგიში, ორხვი, საირმე\n*'''კანაჩაძე''' – ლაილაში, ლასურიაში\n*'''კაჭკაჭიშვილი''' – ცაგერი, ლაილაში \n*'''კვენეტაძე''' – გაგულეჩი, კურცობი, ლასურიაში, ლაჯანა, ორბელი, ცაგერი\n*'''კვირიკაშვილი''' – ალპანა, აღვი, გვესო, დეხვირი, ლარჩვალი, ლაჯანა, მახაში, ორბელი, ჩხუტელი, ცაგერი\n*'''კოპალიანი''' – აღვი, ბარდნალა, გვესო, დეხვირი, ზარაგულა, ზუბი, თაბორი, ლუხვანო, მახაში, ნასპერი, ოფიტარა, ოყურეში, ტვიში, ქულბაქი, ჩქუმი, ჩხუტელი, ცაგერი, წიფერჩი, ჭალისთავი\n*'''კუხალაშვილი'''- ცაგერი,ისუნდერი \n\n'''ლ''' \n\n*'''ლაკვეხელიანი''' – ზარაგულა, ზოგიში, ლასხანა, ლაჯანა, ორბელი, სპათაგორი, ღვირიში\n*'''ლაჭყეპიანი''' – დეხვირი, ლასხანა, საირმე, ტვიში, ცაგერი\n*'''ლეთოდიანი''' – აღვი, ბარდნალა, გვესო, დეხვირი, დუხვანო, ზუბი, ლაჯანა, ლუხვანო, მახაში, ორბელი, ოყურეში, ქულბაქი, ჩქუმი, ჩხუტელი, ცაგერი, ჭალისთავი\n*'''ლეშკაშელი''' – ალპანა, გაგულეჩი, ლაილაში, ლაჯანა, ორბელი, სპათაგორი, ღვირიში, ღუ, ჩხუტელი, ცაგერი, ჭალისთავი\n*'''ლობჟანიძე''' – ალპანა, ცაგერი, ჭალისთავი\n*'''ლომთაძე''' – დღნორისა\n\n'''მ'''\n\n*'''მამარდაშვილი''' – ოყურეში, აღვი, ზუბი, ისუნდერი, ლასურიაში, ლუხვანო, მახაში, მახურა, ოფიტარა, ჩქუმი, ჩხუტელი, ცაგერი, წიფერჩი\n*'''მანდარია''' – აღვი, ბარდნალა, ზუბი, ისუნდერი, ლარჩვალი, მახაში, მახურა, ოყურეში, ღვირიში, ჩხუტელი, ცაგერი\n\n* '''მეგრელი''' – ალპანა, ზოგიში, ლაჯანა, ორბელი, ორხვი, ოყურეში, სპათაგორი, ჩხუტელი, ცაგერი, წილამიერი\n* '''მეიფარიანი''' – დეხვირი, ოყურეში, ცაგერი, წიფერჩი\n* '''მეშველიანი''' – აღვი, ბარდნალა, ზუბი, ლასურიაში, ლასხანა, ლაჯანა, მახაში, ოფიტარა, ოყურეში, ჩქუმი, ჩხუტელი, ცაგერი, წიფერჩი\n* '''მიშველიანი''' – ცაგერი\n* '''მურცხვალაძე''' – ბარდნალა, გვესო, ზუბი, ლაილაში, ლასურიაში, ლასხანა, ლაცორია, ორბელი, ქორენიში, ჩხუტელი, ცაგერი, ჭალისთავი\n* '''მუშკუდიანი''' – ოყურეში,  აღვი, ბარდნალა, დეხვირი, ზუბი, ისუნდერი, ლარჩვალი, ლასურიაში, ლესინდი, ლუხვანო, მახაში, მახურა, ოკიტარა, ორბელი, ორხვი, ოფიტარა,საირმე, სპათაგორი, სურმუში, ტვიში, ქულბაქი, ჩქუმი, ჩხუტელი, ცაგერი, ცხუკუშერი, ჭალისთავი \n\n'''ნ'''\n\n* '''ნემსწვერიძე''' (ნემსიწვერიძე) – ალპანა, ბარდნალა, ზუბი, ლაილაში, ლაჯანა, ლეშკედა, ლუხვანო, ორბელი, ორხვი, სპათაგორი, უცხერი, ტვიში, ქორენიში, ქულბაქი, ცაგერი, წიფერჩი, ჭალისთავი \n\n'''ო'''\n\n*'''ომანიძე''' – ზუბი\n*'''ომონაძე''' – ჩქუმი \n\n'''ჟ'''\n\n*'''ჟორჟოლიანი''' – ცაგერი, უცხერი, ჭალისთავი\n\n'''ს''' \n\n*'''სადილიანი''' – ზოგიში, თაბორი, ლაილაში, ლასურიაში, ლაჯანა, ცაგერი\n*'''საღინაძე''' – ალპანა, აღვი, ბარდნალა, გვესო, დუხვანო, ზუბი, ისუნდერი, ლასურიაში, ლაცორია, ლაჯანა, ლუხვანო, მახაში, ოყურეში, ჩხუტელი, ცაგერი, წიფერჩი, ჭალისთავი\n*'''სვანიძე''' – ალპანა, აღვი, გვესო, დეხვირი, ზოგიში, ზუბი, ლაილაში, ლარჩვალი, ლასურიაში, ლაჯანა, მახაში, ნაკურალეში, ნასპერი, ორბელი, საირმე, სანორჩი, სურმუში, ტვიში, ქორენიში, ქულბაქი, ჩქუმი, ჩხუტელი, ცაგერი, ცხუკუშერი\n*'''სივსივა''' – ორბელი, ცაგერი\n*'''სილაგაძე''' – ალპანა, აღვი, გაგულეჩი, გვესო, დეხვირი, ზოგიში, ლასურიაში, ლასხანა, ლაცორია, ლაჯანა, ლესინდი, ლეშკედა, ლუხვანო, მახაში, ნასპერი, ორბელი, ოყურეში, საირმე, სანორჩი, სპათაგორი, ტვიში, ღვირიში, ღუ, ჩხუტელი, ცაგერი, წილამიერი, წიფერჩი, ჭალისთავი, ხოჯი \n\n'''უ'''\n\n*'''ურთმელიძე''' – ალპანა, გაგულეჩი, თაბორი, ლაჯანა, ორბელი, სპათაგორი, ცაგერი, ჭალისთავი, ხოჯი\n*'''უჩაძე''' – გაგულეჩი, სპათაგორი, უცხერი, ცაგერი, ჭალისთავი, ხოჯი \n\n'''ფ''' \n\n*'''ფოჩიანი''' – აღვი, ხოჯი\n\n'''ქ''' \n\n*'''ქარსელაძე''' – ალპანა, ბარდნალა, გვესო, ზუბი, თაბორი, ლაილაში, ლასხანა, ლაჯანა, ლესინდი, ოყურეში, სურმუში, ჩხუტელი, ცაგერი, ჭალისთავი, ხოჯი\n*'''ქვარიანი''' – ლაცორია, ორხვი, ტვიში, ქორენიში, ცაგერი\n*'''ქლიბაძე''' – გვესო, ლაცორია, ლაჯანა, ლესინდი, ორბელი, ოყურეში, ცაგერი, წილამიერი\n*'''ქომეთიანი''' – ალპანა, ბარდნალა, ლასურიაში, ლესინდი, ნაკურალეში, ოფიტარა, ოყურეში, სანორჩი, ქულბაქი, ღვირიში, ცაგერი, ცხუკუშერი, წიფერჩი, ჭალისთავი\n*'''ქურასპედიანი''' – ცაგერი, წიფერჩი \n\n'''ღ'''\n \n*'''ღურჭუმელიძე''' – ლაილაში, ცაგერი \n\n'''ყ''' \n\n*'''ყანთელაძე''' – ცაგერი [ქუთაისი, წყალტუბო]\n*'''ყვირილიანი''' – ალპანა, დეხვირი, ლასხანა, ლაჯანა, ტვიში, ჩხუტელი, ცაგერი, წილამიერი\n*'''ყურაშვილი''' – ალპანა, აღვი, გვესო, დეხვირი, ზუბი, ისუნდერი, ლასურიაში, ლაცორია, ლახეფა, ლაჯანა, ლესინდი, მახაში, ნაკურალეში, ორბელი, ოყურეში, სანორჩი, სურმუში, ტვიში, ღვირიში, ცაგერი, ცხუკუშერი, წიფერჩი \n\n'''შ'''\n \n*'''შკუბულიანი''' – აღვი, ლესინდი, ჩქუმი, ცაგერი, წიფერჩი, ჭალისთავი \n\n'''ჩ'''\n\n* '''ჩაკვეტაძე''' – აღვი, ბარდნალა, გვესო, დეხვირი, ზარაგულა, ზუბი, ისუნდერი, ლახეფა, ლაჯანა, ლუხვანო, მახაში, მახურა, ნაკურალეში, ორბელი, ორხვი, ოყურეში, ტვიში, ქორენიში, ქულბაქი, ჩქუმი, ჩხუტელი, ცაგერი, ცხუკუშერი, წიფერჩი, ხოჯი\n* '''ჩარკვიანი''' – აღვი, ბარდნალა, გვესო, ზუბი, თაბორი, ლაილაში, ლარჩვალი, ლასხანა, მახაში, ნასპერი, ოყურეში, სურმუში, უცხერი, ჩქუმი, ჩხუტელი, ცაგერი, წიფერჩი, ჭალისთავი\n* '''ჩაფრავა''' – ჩხუტელი, ცაგერი, ჭალისთავი\n* '''ჩაჩხიანი''' – ალპანა, ზოგიში, ლაილაში, ლაჯანა, ორბელი, სურმუში, ღუ, ცაგერი, ჭალისთავი\n* '''ჩორგოლიანი''' – ალპანა, ზუბი, ლაილაში, ლაცორია, ლაჯანა, მახაში, სურმუში, ღუ, ცაგერა, ცაგერი\n* '''ჩხეტიანი''' – ალპანა, აღვი, გვესო, დეხვირი, ზუბი, ლაილაში, ლასურიაში, ლაჯანა, ლეშკედა, ლუხვანო, მახაში, ნაკურალეში, ნასპერი, ორბელი, ოყურეში, სანორჩი, სპათაგორი, ღვირიში, ჩხუტელი, ცაგერა, ცაგერი, ცხუკუშერი\n* '''ჩიქოვანი''' – გვესო, ცაგერი, ქვედა ცაგერი, ნაკურალეში, უცხერი, ცხუკუშერი\n\n'''ც'''\n\n*'''ცვარიანი''' – გვესო, ცაგერი, წიფერჩი, ჭალისთავი \n\n'''ჭ'''\n\n*'''ჭაბუკიანი''' – ალპანა, აღვი, ბარდნალა, დეხვირი, ლასურიაში, ლასხანა, ლაცორია, ლაჯანა, ლესინდი, ლუხვანო, მახაში, ნაკურალეში, ნასპერი, ორბელი, ოყურეში, ქულბაქი, ღვირიში, ჩხუტელი, ცაგერი, წილამიერი\n*'''ჭიღვარია''' – ზარაგულა, ლასხანა, მახაში, ორბელი, ჩხუტელი, ცაგერი \n\n'''ხ'''\n\n*'''ხაბულიანი''' – ბარდნალა, დეხვირი, ლუხვანო, ორბელი, ოყურეში, ჩქუმი, ჩხუტელი, ცაგერი, წიფერჩი, ჭალისთავი\n*'''ხეცურიანი''' – ალპანა, აღვი, ბარდნალა, გაგულეჩი, გვესო, დეხვირი, ზოგიში, ისუნდერი, ლაილაში, ლარჩვალი, ლასურიაში, ლაცორია, ლაჯანა, ლეშკედა, ლუხვანო, *მახაში, ნასპერი, ორბელი, სანორჩი, სურმუში, უცხერი, ქორენიში, ღვირიში, ჩქუმი, ჩხუტელი, ცაგერა, ცაგერი, ცხუკუშერი, წიფერჩი, ხოჯი, ოყურეში\n*'''ხვადაგიანი''' – ალპანა, აღვი, გვესო, ზოგიში, ზუბი, ლაილაში, ლასურიაში, ლაცორია, ლაჯანა, მახაში, ნასპერი, ორბელი, ქორენიში, ღვირიში, ჩხუტელი, ცაგერა, ცაგერი\n*'''ხუბუკელაშვილი''' – თაბორი, ლაცორია, ორბელი, საირმე, სურმუში, უცხერი, ცაგერი\n*'''ხუციძე''' – ალპანა, ლასურიაში, ლაჯანა, ორბელი, საირმე, ტვიში, ჩხუტელი, ცაგერი \n\n'''ჯ'''\n\n*'''ჯანაძე''' – ალპანა, ზოგიში, ლაჯანა, ტვიში, უცხერი, ჩხუტელი\n*'''ჯიაძე''' – აღვი, ლასხანა, ლუხვანო, მახაში, ნასურიაში, ოყურეში, ჩხუტელი, წიფერჩი, ცაგერი\n*'''ჯიდოშვილი''' – ცაგერი\n*'''ჯილესაშვილი''' – საირმე<ref>lechxumi.piczo.com</ref> \n== ლიტერატურა ==\n* საქართველოს ისტორიის ნარკვევები, ტ. 4, თბ., 1973;\n* {{ქსე|6|208|ბერაძე, თ.}}\n* {{ქსე|8|312|დღვილავა, მ., კოჭლამაზაშვილი, რ.}}\n* მარიამ ლორთქიფანიძე, ოთარ ჯაფარიძე, დავით მუსხელიშვილი, როინ მეტრეველი, „საქართველოს ისტორია“ ოთხ ტომად. უძველესი დროიდან ახ. წ. XX საუკუნემდე. გამომცემლობა პალიტრა L. თბილისი. 2012 წ.\n* დავით კოპალიანი \"ნარკვევები ლეჩხუმის წარსულიდან\" უძველესი დროიდან დღემდე. ქუთაისი. 2002წ.\n* ''გიორგობიანი ა.'', გმირული ბრძოლების დაუვიწყარი დღეები, თბ., 1967;\n* ''კიკვიძე ა.'', რაჭა. რევოლუციური წარსული და აწმყო, თბ., 1976;\n* საქართველოს ისტორიის ნარკვევები, ტ. 6, თბ., 1972;\n* ''რ. რამიშვილი,'' ქართული საბჭოთა ენციკლოპედია, ტ. 10, გვ. 184, თბ., 1986 წელი.\n* ''ალავიძე მ., ლეჩხუმური ზეპირსიტყვიერება, თბილისი, საბჭოთა მწერალი, 1951''\n* ''ბაგრატიონი ვ., საქართველოს ატლასი (XVIIIს), თბილისი, 1997, გვ.96.''\n* ''ბატონიშვილი ი., კალმასობა, ტ.2, ტფილისი, 1948.''\n* ''ბერიძე ვ., XVI-XVIII საუკუნეების ქართული ხუროთმოძღვრება, ტ.1, თბილისი, 1983.''\n* ''ბერძენიშვილი დ., ბანძელაძე ი., სურამელაშვილი მ., ჭურღულია ლ., ლეჩხუმი,  თბილისი, მეცნიერება, 1983.''\n* ''გიულდენშტედტის მოგზაურობა საქართველოში, თბილისი, საქართველოს სსრ მეცნიერებათა აკადემიის გამომცემლობა, 1962, ტ.1.''\n* ''დადიანი ნ., ქართველთ ცხოვრება, თბილისი, საქ.სსრ. მეცნიერება, 1962.''\n* ''ვახუშტი, აღწერა სამეფოსა საქართველოსა, თბილისი, სახელმწიფო უნივერსიტეტი, 1941.''\n* ''ზაქარაია პ., საქართველოს ძველი ქალაქები და ციხეები, თბილისი, მეცნიერება, 1973.''\n* ''ზაქარაია პ., საქართველოს ძველი ციხესიმაგრეები, თბილისი, საბჭ. საქართველო, 1988.''\n* ''ზაქარაია პ., ქართულ ციხესიმაგრეთა ისტორია უძველესი დროიდან XVIII ს. ბოლომდე, თბილისი, 2002.''\n* ''ზაქარაია პ. ქართული ციხე-ქალაქები, ციხესიმაგრეები, ციხე- დარბაზები, ციხე- გალავნები, კოშკები, თბილისი, ციცინათელა, 2004.''\n* ''ზაქარაია პ., ჭაქვინჯა, თბილისი, მეცნიერება, 1980.''\n* ''თაყაიშვილი ექ., არქეოლოგიური ექსპედიცია ლეჩხუმ-სვანეთში 1910 წელს, პარიზი, 1937.''\n* ''თოფჩიშვილი რ., ლეჩხუმური გვარსახელები, თბილისი, საქართველო, 1993.''\n* ''იოსელიანი ხ., საქართველოს ციხე-სიმაგრეები და საფორტიფიკაციო ქსელი, თბილის, 2009.''\n* ''კაკაბაძე ს., დასავლეთ საქართველოს საეკლესიო საბუთები, წ.1, ტფილისი, 1921.''\n* ''კაკაბაძე ს., მასალები იმერეთის სახელმწიფოებრივი მდგომარეობის შესახებმე-17 ს., „საისტორიო მოამბე“, I, 1925.''\n* ''კოპალიანი დავით, ნარკვევები ლეჩხუმის წარსულიდან, ქუთაისი, „მანდარიას სტამბა“,  2002.''\n* ''კოპალიანი დ., ნარკვევები ლეჩხუმის წარსულიდან, წ.3, 2015 წ.''\n* ''კოპალიანი ნ., დიმიტრი ერმაკოვი, ლეჩხუმი ფოტო-ალბომი, ქუთაისი, ხომლი ენ, 2010 წ.''\n* ''მაკალათია ს., კავთურას ხეობა, თბილისი, ნაკადული, 1960.''\n* ''მაკალათია ს., საბძოლო და თავდაცვითი ნაგებობანი საქართველოს მთიანეთში, თბილისი, 1945.''\n* ''მაკალათია ს., სამეგრელოს ისტორია და ეთნოგრაფია, თბილისი, სარი, 2006.''\n* ''მამარდაშვილი გ., ლეჩხუმის სამხედრო-პოლიტიკური ისტორიიდან, თბილისი, უნივერსალი, 2006.''\n* ''მუმლაძე მ., ლეჩხუმის არქეოლოგიური შესწავლის ისტორიიდან, ძიებანი, 2004, N13-14,  გვ.160-164.''\n* ''მუშკუდიანი ქ., ლეჩხუმის ისტორიიდან, ქუთაისი, მოწამეთა, 2001.''\n* ''მწიგნობრობა ქართული, ტ.12, წ.1, თბილისი, ციცინათელა, 2011.''\n* ''საარქივო მასალა, საქართველოს ეროვნული არქივის ბოჭორიძე გ. პირადი ფონდი 1753, საქმე 124.''\n* ''საქართველოს სტიქიით დაზიანებული ძეგლები, თბილისი, 1991.''\n* ''სულავა ნ., მთიანი კოლხეთი ანტიკურ ხანაში, თბილისი, მეცნიერება, 1996.''\n* ''ყაუხჩიშვილი ს, გეორგიკა, ტ.2, ტფილისი, 1934.''\n* ''ჩიტაია გ., ლეჩხუმის ექსპედციის მოკლე ანგარიში, საქართველოს სახ. მუზეუმის მოამბე, ტ.12, 1944, გვ.259-268.''\n* ''ხეცურიანი ნ., ლეჩხუმის საფორტიფიკაციო ნაგებობების მნიშვნელობისათვის, ისტორიულ-ეთნოგრაფიული შტუდიები, 2003, N7, გვ.138-149.''\n* ''ხეცურიანი ნ., ლეჩხუმი XVI-XIX საუკუნეებში, თბილისი, 2005.''\n\n== წყარო ==\n* ეთნოსები საქართველოში: [კრებული / რედ. მერაბ ბასილაია, სტილის რედ. ლევან ბრეგაძე; ფოტო: არჩილ ქიქოძე, ლევან ხერხეულიძე; პმგ გამოც. ბექა მინდიაშვილი]; საქ. სახალხო დამცვ. არსებ ტოლერანტობის ცენტრი, საქ. სახალხო დამცველის ბიბ-კა. - თბილისი, 2008. - 310 გვ.: ფოტ., ნახ. ; 27 სმ.. - შენიშვნები: გვ. 295. - ISBN 978-9941-0-0901-3 (ორივე ტ.); ISBN 978-9941-0-0902-7\n* ჩიქოვანი, ნინო. რელიგია და კულტურა სამხრეთ კავკასიაში: სალექციო კურსი სოც. მეცნ. მაგისტრატურისათვის / ნინო ჩიქოვანი; [მთ. რედ.: მარინე ჩიტაშვილი, ენობრ. რედ.: ლია კაჭარავა]. - თბ.: სოციალურ მეცნიერებათა ცენტრი, 2006. - 116გვ.; 29სმ.. - (სოციალურ მეცნიერებათა სერია). - რეზ. ინგლ. ენ.. - ბიბლიოგრ. ტექსტ. შენიშვნ.. - ISBN 99940-871-2-6 :\n* აბაშიძე, ზაზა. საქართველო და ქართველები: (საკითხავი წიგნი): [სახელმძღვ.] / ზაზა აბაშიძე, მიხეილ ბახტაძე, ოთარ ჯანელიძე; ზაზა აბაშიძის რედ.; რუკების ავტ. მანანა შეყილაძე; მხატვ. ეკა ტაბლიაშვილი. - თბილისი, 2013 (შპს „ფავორიტი პრინტი“). - 676, [10] გვ.: რუკ.; 22 სმ.. - ყდაზე: ქართველ მეფეთა ხელრთვები და ნიშნები. - ISBN 978-9941-0-5498-3\n* არქეოლოგიური ლექსიკონი\n* თ. ლეთოდიანი \"მურის ციხის ისტორიისა და ახლანდელობისთვის\n\n== სქოლიო ==\nკატეგორია:ქართველები კუთხეების მიხედვით\nკატეგორია:ეთნოგრაფია\n<references />{{ქართველები}}", "url": "https://ka.wikipedia.org/wiki/ლეჩხუმელები", "len": 50336}
{"id": "5680", "title": "ჰერმან გერინგი", "text": "{{ინფოდაფა პოლიტიკოსი\n| სახელი= ჰერმან ვილჰელმ გერინგი\n| მშობლიურ ენაზე=''Hermann Wilhelm Göring''\n| სურათი= Bundesarchiv Bild 102-13805, Hermann Göring.jpg\n| სურათის ზომა= 180პქ\n| წარწერა=\n| დაბადების სახელი=\n| ფსევდონიმი= \n| დაბადების თარიღი= 12 იანვარი, 1893\n| დაბადების ადგილი= როზენჰაიმი, გერმანიის იმპერია\n| გარდაცვალების თარიღი= 15 ოქტომბერი, 1946\n| გარდაცვალების ადგილი= ნიურნბერგი\n| მოქალაქეობა= {{დროშა|გერმანიის იმპერია}}<br />{{დროშა|ვაიმარის რესპუბლიკა}}<br />{{დროშა|ნაცისტური გერმანია}}\n| განათლება= \n| სამეცნიერო ხარისხი=\n| ეროვნება= გერმანელი\n| რელიგია= \n| პარტია= ნაციონალ-სოციალისტური გერმანული მუშათა პარტია\n| ძირითადი იდეები= \n| საქმიანობა= \n| მამა=\n| დედა=\n| მეუღლე=\n| შვილები=\n| ჯილდოები= \n| ხელმოწერა=Hermann Goring Signature.svg\n| საიტი= \n}}\n{{ნაციონალ-სოციალიზმი}}\n'''ჰერმან ვილჰელმ გერინგი''' ({{lang-de|''Hermann Wilhelm Göring''}}, {{IPA-de|ˈɡøːʁɪŋ|lang|De-HermannWGoering.ogg}}; დ. 12 იანვარი, 1893 — გ. 15 ოქტომბერი, 1946) — გერმანელი პოლიტიკოსი, სამხედრო მოღვაწე და ნაციონალ-სოციალისტური პარტიის ერთ-ერთი ლიდერი. მონაწილეობდა პირველ მსოფლიო ომში როგორც მფრინავი-ასი. სამხედრო დამსახურებებისთვის მიიღო ჯილდო ''Pour le Mérite''<sup>[en]</sup>, აგრეთვე ცნობილი როგორც ''ლურჯი მაქსი''. იყო გამანადგურებელი ფრთა ''Jagdgeschwader 1''-ის ბოლო უფროსი.\n\nროგორც ნაცისტური პარტიის წევრმა 1923 წელს მიიღო მონაწილეობა ჩახშობილ სახელმწიფო გადატრიალებაში, რომელიც ცნობილია როგორც ''ლუდის პუტჩი''. ბრძოლების დროს იგი დაიჭრა, რის შემდეგაც წამლის სახით მიღებულ მორფინზე გახდა დამოკიდებული. 1933 წელს, მას შემდეგ რაც ადოლფ ჰიტლერი ხელისუფლებაში მოვიდა, გერინგი გერმანიაში ''მეორე ადამიანი'' გახდა. გერინგია საიდუმლო პოლიციის, ''გესტაპოს'' დამაარსებელი, რომლის კონტროლიც მან მოგვიანებით ჰაინრიხ ჰიმლერს გადააბარა. 1935 წელს გახდა გერმანიის საჰაერო ძალების, ''ლუფტვაფეს'' მთავარსარდალი. თანამდებობა მან თითქმის მეორე მსოფლიო ომის დასრულებამდე შეინარჩუნა. მოკავშირეთა დაბომბვის კამპანიამდე, გერინგი საკმაოდ პოპულარული იყო გერმანულ საზოგადოებაში. 1940 წლისთვის მან ძალაუფლების და გავლენის პიკს მიაღწია. როგორც ოთხწლიან გეგმაზე<ref group=\"კომ.\">ადოლფ ჰიტლერის მიერ შემუშავებელი გეგმა, რომელიც მიზნად ისახავდა გერმანიის ეკონომიკის სამხედრო მდგომარეობაზე გადაყვანას</ref> პასუხისმგებელზე, მასზე იყო დამოკიდებული გერმანული ეკონომიკის ნაწილის ფუნქციონირება. ჰიტლერის ბრძანებით, გერინგს მიენიჭა ''ვერმახტისთვის'' უმაღლესი, რაიხსმარშალის წოდება. 1941 წელს, ჰიტლერმა იგი პარტიულ და სახელმწიფო თანამდებობებზე თავის მემკვიდრედ დანიშნა.\n\nმისი და ჰიტლერის ურთიერთობის ''გაცივება'' დაიწყო 1943 წლის დასაწყისისთვის, როდესაც ''ლუფტვაფეს'' აღარ შეეძლო მოკავშირეთა მიერ გერმანული ქალაქების დაბომბვის შეჩერება და სტალინგრადში ალყაში მოქცეული მე-6 არმიის საჰაერო გზით მომარაგება. ამის შემდეგ, გერინგმა თითქმის დატოვა პოლიტიკური და სამხედრო ასპარეზი და შეუდგა საკუთრების და ხელოვნების ნიმუშების შეგროვებას. 1945 წლის 22 აპრილს, როდესაც მას აცნობეს, რომ ჰიტლერი თვითმკვლელობას აპირებდა, გერინგმა ფიურერს რაიხზე კონტროლის გადაბარების თხოვნით მიმართა. ჰიტლერმა ეს მტრულ და მოღალატე აქტად ჩათვალა, გერინგი სახელმწიფო და პარტიული თანამდებობებიდან მოხსნა და მისი დაპატიმრების ბრძანება გასცა.\n\nმეორე მსოფლიო ომის შემდეგ, ნიურნბერგის პროცესზე გერინგს კაცობრიობის წინააღმდეგ ჩადენილი და სამხედრო დანაშაულებისთვის წაუყენეს ბრალდება. მისი განაჩენი იყო ჩამოხრჩობა, თუმცა, მის შესრულებამდე ერთი დღით ადრე გერინგმა ციანიდი გადაყლაპა.\n== ბიოგრაფია ==\n=== ადრეული ცხოვრება ===\nგერინგი დაიბადა 1893 წლის 12 იანვარში{{sfn|Manvell|2011|p=21}}, გერმანიის იმპერიის ქალაქ როზენჰაიმის მარინბადის სანატორიაში. მამამისი, ჰაინრიხ ერნსტ გერინგი (13 ოქტომბერი, 1839 — 7 დეკემბერი, 1913), კავალერიის ყოფილი ოფიცერი, იყო სამხრეთ-დასავლეთი აფრიკის გერმანული პროტექტორატის (დღევანდელი ნამიბია) პირველი გენერალ-გუბერნატორი.{{sfn|Block|Trow|1971|pp=327–330}} მთლიანობაში, ჰაინრიხ გერინგს ჰყავდა 9 შვილი, ჰერმანი კი მისი მეორე ცოლის, ბავარიელი გლეხი ფრანცისკა ტიფენბრუნის (1859–1943) ხუთი შვილიდან მეოთხე იყო. ჰერმანის უფროსი და-ძმანი იყვნენ კარლი, ოლგა და პაულა, უმცროსი ძმა კი ალბერტი იყო. ჰერმანის დაბადების დროს მამამისი იმყოფებოდა ჰაიტიში, როგორც გენერალური კონსული. ფრანცისკა გერმანიაში მოკლე დროით, მხოლოდ მშობიარობისთვის დაბრუნდა. ახალდაბადებული შვილი მან ბავარიაში, თავის მეგობარს დაუტოვა და შემდეგ მხოლოდ სამი წლის შემდეგ ნახა, როდესაც ქმართან ერთად გერმანიაში დაბრუნდა.{{sfn|Manvell|2011|pp=21–22}}\n\nმინი|მარჯვნივ|გერინგი 1907 წელს, 14 წლის ასაკში\n\nჰერმანის ნათლია იყო ჰერმან ეპენშტაინი – მდიდარი ებრაელი ფიზიკოსი და ბიზნესმენი, რომელსაც ჰაინრიხ გერინგი აფრიკაში შეხვდა. ეპენშტაინმა ოჯახს, რომელიც თავს ჰაინრიხის პენსიით ირჩენდა, ბერლინ-ფრიდენაუში სახლი უყიდა,{{sfn|Freitag|2015|pp=25–45}} მოგვიანებით კი ნიურნბერგთან ახლოს მდებარე პატარა სასახლე ''Veldenstein'' აჩუქა. გერინგის დედა 15 წლის განმავლობაში იყო ეპენშტაინის საყვარელი. ეპენშტაინმა, თავის მხრივ, მოიპოვა რიტერ ფონ ეპენშტაინის ტიტული სამეფო გვირგვინისთვის გაცემული შემოწირულობისათვის.{{sfn|Manvell|2011|pp=22–24}}\n\nგერინგი ბავშვობიდანვე დაინტერესებული იყო სამხედრო კარიერათი. მას ძალიან უყვარდა მამის ნაჩუქარი ბურების უნიფორმის ჩაცმა. თერთმეტი წლის ასაკში იგი მიაბარეს კერძო სკოლა-პანსიონატში, სადაც ცუდი საჭმელი და მკაცრი დისციპლინა იყო. გერინგმა ამას ვერ გაუძლო – ვიოლინოს გაყიდვით მიღებული ფულით მან სახლამდ მისასვლელი მატარებლის ბილეთი შეიძინა, საწოლში დაწვა და ავადმყოფობის სიმულირება დაიწყო. იგი მხოლოდ მაშინ შეჩერდა, როდესაც უთხრეს, რომ შეეძლო სკოლაში არ დაბრუნებულიყო.{{sfn|Manvell|2011|pp=24–25}} გერინგს კვლავ მოსწონდა სამხედრო საქმე — იგი ვითომ ''ალყას არტყავდა ველდენშტაინის სასახლეს''. გარდა ამისა, იგი სწავლობდა ტევტონიკურ ლეგენდებს და საგებს. გერინგი ასევე მთამსვლელი გახდა. თექვსმეტი წლის ასაკში ის გააგზავნეს სამხედრო აკადემიაში, რომელიც მან ფრიადად დაამთავრა{{sfn|Manvell|2011|pp=24–28}} (ნიურნბერგის პროცესის დროს, ფსიქოლოგმა გუსტავ გილბერტმა დაადგინა, რომ გერინგის IQ 138-ია{{sfn|Maser|2004|p=392}}). 1912 წელს გერინგი პრუსიის არმიის პრინც ვილჰელმის სახელობის პოლკში ჩაირიცხა. 1913 წელს, გერინგის დედა ეპენშტაინს გაშორდა, რის გამოც ოჯახს ''ველდენშტაინის სასახლის'' დატოვება და მიუნხენში გადასვლა მოუწია. მალევე, გარდაიცვალა ჰაინრიხ ერნსტ გერინგი. 1914 წლის აგვისტოში, როდესაც პირველი მსოფლიო ომი დაიწყო, გერინგი და მისი პოლკი დისლოცირებული იყო ქალაქ მიულუზში.{{sfn|Manvell|2011|pp=24–28}}\n\n=== პირველი მსოფლიო ომი ===\nპირველი მსოფლიო ომის პირველ წელს, გერინგი თავის ქვეით პოლკთან ერთად საგარნიზონო ქალაქ მიულუზში იმყოფებოდა, რომელიც ფრანგული ფრონტიდან 2 კილომეტრში იყო. სანგრებში ნესტიანობის გამო, გერინგმა რევმატიზმი მიიღო. ჰოსპიტალში ყოფნის დროს, მეგობარმა ბრუნო ლორცერმა გერინგი დაარწმუნა გადასულიყო ავიაციურ ნაწილში, რომელიც 1916 წლის ოქტომბრისთვის ''Luftstreitkräfte'' (''საჰაერო ძალები'') გახდა. გერინგს გადაყვანაზე უარი უთხრეს. იმავე წელს, იგი ლორცერთან ერთად მფრინავ აპარატ ''Feldflieger Abteilung 25''-ზე (FFA 25) გაფრინდა, რითიც თავი არაოფიციალურად მფრინავების რიგებში გადაიყვანა. მისი გაფრენა შეუმჩნეველი არ დარჩა – სასჯელად მას 3 კვირა ყაზარმაში „დაპატიმრება“ მიუსაჯეს. მიუხედავად ამისა, განაჩენი არ აღსრულდა. იმ დროს, როდესაც წესით განაჩენი უნდა აღსრულებულიყო, გერინგის და ლორცერის ''კავშირი'' ოფიციალური გახდა. ერთად ისინი ''FFA 25''-ზე მფრინავი გუნდი გახდნენ და სამხედრო სამსახურის გავლა ხელმწიფის მეხუთე არმიაში გააგრძელეს. გერინგი და ლორცერი ასრულებდნენ დამბომბავ და სადაზვერვო დავალებებს, რის გამოც მათ სამეფო ოჯახისაგან პირველი კლასის რკინის ჯვარი მიიღეს.{{sfn|Manvell|2011|pp=28–29}}\n \nპილოტის სავარჯიშო კურსების დამთავრების შემდეგ, გერინგი ''Jagdstaffel 5''-ში განამწესეს. ერთ-ერთი საჰაერო ბრძოლის გერინგი დაიჭრა თეძოში, რის შემდეგაც თითქმის ერთი წლის განმავლობაში ჰოსპიტალში იმყოფებოდა. ამის შემდეგ, 1917 წლის თებერვალში, იგი გადაიყვანეს ''Jagdstaffel 26''-ში, რომელსაც ლორცერი მეთაურობდა. მაისამდე გერინგი სტაბილურად იმარჯვებდა ბრძოლებში. საბოლოოდ, იგი ''Jagdstaffel 27''-ის მეთაურად დანიშნეს. გერინგმა კვლავ განაგრძო გამარჯვებების მოპოვება. ორი რკინის ჯვრის გარდა (I და II კლასი), გერინგმა მიიღო ცარიგერის ლომის ორდენი ხმლებით, ფრიდრიხ ორდენი, მესამე კლასის ჰოენცოლერნის სახლის ორდენი ხმლებით, ხოლო 1918 წელს მან მიიღო ''Pour le Mérite''.{{sfn|Manvell|2011|pp=31–32}} ჰერმან დალმანი, რომელიც იცნობდა გერინგს და ლორცერს, ამტკიცებს, რომ გერინგის დაჯილდოება ლორცერის ლობიში მოხდა.{{sfn|Franks|1993|pp= 95, 117, 156 }} პირველი მსოფლიო ომი გერინგმა 22 სამხედრო გამარჯვებით დაასრულა.{{sfn|Franks|1993|p=117}} ომის შემდეგ მოკავშირეების მიერ ჩატარებული დანაკარგების აღრიცვის მიხედვით, გერინგის ორი გამარჯვება საეჭვოა, სამი შესაძლოა, დანარჩენი 17 კი ნამდვილი, ან კიდევ, თითქმის დადასტურებულია.{{sfn|Kilduff|2013|pp=165–166}}\n\n1918 წლის 3 ივლისს გარდაიცვალა ''წითელი ბარონის'', მანფრედ ფონ რიხტჰოფენის მემკვიდრე, ვილჰელმ რაინჰარდი, რის შედეგადაც 7 ივლისს გერინგი სათავეში ჩაუდგა ''მფრინავ ცირკ'' ''Jadgeschwader 1''-ს. მისი ქედმაღლობის გაო, ესკადრონის პილოტებს შორის იგი არაპოპულარული იყო.{{sfn|Manvell|2011|p=403}}\n\nომის ბოლო დღეებში, გერინგს უბრძანეს მოეხსნა ესკადრონი ფრონტის ხაზიდან და გადასულიყო ჯერ ტელანკორტის აეროდრომზე, შემდეგ კი დარმსტადში. საბოლოოდ, მან მიიღო ბრძანება გადაეცა თვითმფრინავები მოკავშირეებისთვის, რაზეც მან უარი განაცხადა. ესკადრონის არაერთმა პილოტმა განზრახ გაანადგურა თავისი თვითმფრინავი, რათა ისინი მტრის ხელში არ გადასულიყვნენ.{{sfn|Manvell|2011|pp=34–36}}\n\nბევრი სხვა გერმანელი ვეტერანის მსგავსად, გერინგი იზიარებდა ''ზურგში დანის ჩარჭობის თეორიას'', რომლის მიხედვითაც გერმანულ ჯარს ომი არ წაუგია. სინამდვილეში, დამარცხების მიზეზი გახდა სამოქალაქო ლიდერობა: მარქსისტები, ებრაელები და განსაკუთრებულად რესპუბლიკელები, რომლებმაც გერმანული მონარქია დაამხეს.{{sfn|Manvell|2011|p=39}}\n\n=== პირველი მსოფლიო ომის შემდეგ ===\nომის შემდეგ, გერინგი ავიაციაში დარჩა. იგი ცდილობდა თვითმფრინავით გასართობი წარმოდგენები ჩაეტარებინა. ხანმოკლე პერიოდი მუშაობდა კომპანია ''Fokker''-ში. 1919 წელს დანიაში ცხოვრების შემდეგ, იგი გადავიდა შვედეთში, სადაც მუშაობა დაიწყო ''Svensk Lufttrafik''-ში. გერინგს ასევე ხშირად ქირაობდნენ ხოლმე პირადი ფრენებისთვის. ასე, 1920-1921 წლის ზამთარში, იგი დაიქირავა კოუნტ ერიკ ფონ როზენმა და გერინგი ღამის გასათევად დაპატიჟა. დამქირავლების სახლში მომავალმა რაიხსმარშალმა პირველად ნახა სვასტიკა, რომელიც როზენს ოჯახის სიმბოლო.{{sfn|Manvell|2011|pp=39–41}}\n\nშვედეთშივე გერინგი პირველად შეხვდა თავის მომავალ ცოლს: როზენმა. სტუმარს წარუდგინა თავისი მული, ბარონესა კარინ ფონ კანცოუ, რომელიც ქმარს დაშორებული იყო და რვა წლის შვილი ჰყავდა. გერინგი მაშინვე დაინტერესდა და ბარონესას სტოკჰოლმში შეხვედრა სთხოვა. ისინი ფონ კანცოუს მშობლების სახლში შეხვდნენ, 1921 წელი კი ერთად გაატარეს. როდესაც გერინგი მიუნხენში უნივერსიტეტში პოლიტიკური მეცნიერების შესასწავლელად გაემგზავრა, მისმა შეყვარებულმა განქორწინება მოიპოვა და გერინგს გაჰყვა. ისინი 1922 წლის 3 თებერვალს დაქორწინდნენ. მათი პირველი სახლი მდებარეობდა მიუნხენიდან 80 კილომეტრში.{{sfn|Manvell|2011|pp=41, 43}} 1922 წელს, ადოლფ ჰიტლერთან შეხვედრის და ნაცისტურ პარტიაში გაწევვრიანების შემდეგ, ისინი მიუნხენის გარეუბან ''ობერმენცინგში'' (''Obermenzing'') გადავიდნენ საცხოვრებლად.{{sfn|Manvell|2011|pp=45, 47}}\n\n=== ადრეული კარიერა ნაცისტურ პარტიაში ===\nგერინგი ნაციონალ-სოციალისტურ პარტიაში 1922 წელს, ჰიტლერის გამოსვლის მოსმენის შემდეგ გაწევრიანდა.{{sfn|Manvell|2011|pp=45, 47}}{{sfn|Miller|2006|p=426}} 1923 წელს, პარტიის ნახევრად სამხედრო ორგანიზაციაში, ''SA''-ში გერინგს ჯერ ''Oberster SA-Führer''-ის,{{sfn|Kershaw|2008|p=112}} შემდეგ კი ''გრუპენფიურერის'' ჩინი მიანიჭეს, რომელიც მან 1945 წლამდე შეინარჩუნა. ამავე დროს, მისი ცოლი, რომელსაც ჰიტლერი მოსწონდა, ხშირად აწყობდა ნაცისტთა ლიდერების შეხვედრას. მათ შორის იყვნენ თვითონ გერინგი, ჰიტლერი, რუდოლფ ჰესი, ალფრედ როზენბერგი და ერნსტ რემი.{{sfn|Manvell|2011|p=47}} მოგვიანებით, ჰიტლერმა გაიხსენა ადრეული კავშირი გერინგთან:\n{{ციტატის დაწყება}}\nმე ის მომწონდა. მე ის ჩემი ''SA''-ს მეთაურად დავნიშნე. მათ შორის იგი იყო ერთადერთი, რომელიც ''SA''-ს სწორად გაუძღვა. მე მას დაფლეთილი ბრბო მივეცი, მოკლე დროში კი მან 11,000-კაციანი დივიზია შექმნა.{{sfn|Hitler|1988|p=168}}\n{{ციტატის დასრულება}}\n\n1920-იანი წლების დასაწყისში ჰიტლერი და ნაცისტური პარტია პოლიტიკური ძალაუფლების მოპოვების მიზნით მიუნხენში ყრილობებს და მასობრივ შეხვედრებს ატარებდნენ.{{sfn|Manvell|2011|pp=49–51}} ბენიტო მუსოლინის მიერ განხორციელებული რომზე მარშით შთაგონებულმა ნაცისტებმა 1923 წლის 8-9 ნოემბერს მოაწყვეს თავიანთი პუტჩი, ცნობილი როგორც ''ლუდის პუტჩი. მთავრობის ერთგულ დანაყოფებთან ბრძოლის დროს ჰიტლერთან ახლოს მყოფი გერინგი ფეხში დაიჭრა. გარდა ამისა, დაიღუპა 14 ნაცისტი და 4 პოლიციელი. დააპატიმრეს ჰიტლერიც.{{sfn|Kershaw|2008|p=131}} ცოლის დახმარებით, გერინგი გადაიმალა ავსტრიულ ინსბრუკში, სადაც ქირურგიული ჩარევა და მორფინი მიიღო. იქიდან დაიწყო გერინგის დამოკიდებულება მორფინის მიმართ.{{sfn|Speer|1971|p=644}} ჰოსპიტალში გერინგი იმ წლის 24 დეკემბრამდე იმყოფებოდა.{{sfn|Manvell|2011|pp=57–58}} ამავე დროს, მიუნხენის ხელისუფლებამ მასზე ძებნა გამოაცხადა. გერინგს, რომელსაც დიდი ფინანსები არ ჰქონდა, ნაცისტების მიმართებაში სიმპატიით განწყობილ ადამიანებზე მოუწია დაყრდნობა. 1924 წლის მაისს იგი ეწვია იტალიას, რომში კი შეხვდა იტალიელი ფაშისტების ლიდერ ბენიტო მუსოლინის, რომელმაც დაპატიმრებულ ჰიტლერთან შეხვედრის სურვილი გამოთქვა.{{sfn|Manvell|2011|pp=59–60}}\n\n== კომენტარები ==\n{{Reflist|group=კომ.}}\n\n== რესურსები ინტერნეტში ==\n* {{Commons-inline|Category:Hermann Göring}}\n\n== სქოლიო ==\n{{სქოლიო}}\n\n{{ჰიტლერის კაბინეტი}}\n{{ვერმახტის გენერალ-ფელდმარშლები}}\n\n\nკატეგორია:გერმანელი სამხედრო მოღვაწეები\nკატეგორია:სამხედრო დამნაშავეები\nკატეგორია:ნაცისტური გერმანიის სამხედრო დამნაშავეები\nკატეგორია:დაბადებული 12 იანვარი\nკატეგორია:დაბადებული 1893\nკატეგორია:გარდაცვლილი 15 ოქტომბერი\nკატეგორია:გარდაცვლილი 1946\nკატეგორია:რაიხსტაგის დეპუტატები (ვაიმარის რესპუბლიკა)\nკატეგორია:რაიხსტაგის დეპუტატები (მესამე რაიხი)", "url": "https://ka.wikipedia.org/wiki/ჰერმან_გერინგი", "len": 13364}
{"id": "5681", "title": "ლაზები", "text": "{{ინფოდაფა ეთნიკური ჯგუფი\n|ჯგუფი      = ლაზები<br />''ლაზეფე''<br />\n|მოსახლეობა =\n|სურათი = 230px|ლაზები\n|რეგიონი1 = {{TUR}}\n|მოს1 = ~250 ათასი\n|სქო1 = \n|რეგიონი2 = {{GEO}}\n|მოს2 = 2,000\n|სქო2 =\n|ენები = ლაზური, თურქული, ქართული\n|რელიგიები = ისლამი <small>(უმრავლესობა)</small>, მართლმადიდებლობა, კათოლიციზმი\n}}\n{{ლაზები}}\n'''ლაზები''' ან '''ჭანები''' ({{lang-lzz|Lazepe}}, ლაზეფე) — ქართველური მოდგმის ეთნიკური ჯგუფი. ისტორიული ლაზეთის მკვიდრი მოსახლეობა. ამჟამად სახლობენ თანამედროვე თურქეთის ტერიტორიაზე, აგრეთვე მცირე ოდენობით აჭარაში. ლაზები საუბრობენ ქართველურ ენათა ჯგუფში შემავალ ლაზურ ენაზე. თურქეთში მცხოვრები ლაზები მუსლიმები არიან, მაგრამ შენარჩუნებული აქვთ თავისი ენა და კულტურა. ლაზები მისდევდნენ მიწათმოქმედებას, მესაქონლეობასა და თევზჭერას, იყვნენ კარგი ნაოსნები.\n\n== ისტორია ==\nმინი|ისტორიული ლაზეთი საქართველოს თანამედროვე საზღვრებში\nაგათია სქოლასტიკოსი წერდა<ref name=\":0\">„გეორგიკა“, ს. ყაუხჩიშვილის გამოცემა, ტ.3 , თბ., გვ 27.</ref>:\n{{ციტატა|ლაზებს რომ ძველად კოლხები ეწოდებოდათ და სწორედ  ისინი არიან, ამაში ეჭვი არ შეეპარება არავის, თუ კი ის გაეცნობა ფაზისის კავკასიისა და მათ გარშემო მდებარე ქვეყნების მოსახლეობას.|}}\n\n=== საქართველოს გავლენის ქვეშ ===\n1204 წელს თამარ მეფის ინიციატივით ორგანიზებული ქართველთა ხალდიაში ლაშქრობის შემდეგ ჩამოყალიბდა ტრაპიზონის იმპერია, რომლის მოსახლეობა ძირითადად ლაზებისაგან შესდგებოდა. იმპერიის აღმოსავლეთ ნაწილში ჩამოყალიბდა დიდი ლაზიის თემი. მომდევნო პერიოდში ადგილობრივი ლაზები არაერთხელ გამხდარან ქართველთა დასაყრდენი ტრაპიზონისი იმპერიაში „პრო-ქართული“ ორიენტაციის გატარებისთვის. ლაზეთი დიდი ხნის განმავლობაში სამცხისა და გურიის სამთავროს შორის დაპირისპირების საგანად რჩებოდა, თუმცა 1535 წელს მურჯახეთის ბრძოლის შედეგებით საბოლოოდ გურიის შემადგენლობაში შევიდა, სანამ მას 1547 წელს ოსმალები დაიპყრობდნენ.\n\n=== ოსმალეთის იმპერია და ისლამიზაცია ===\nthumb|300პქ|ტრაპიზონელი ლაზები, 1910-იანი წლები\nიოსებ ყიფშიძის „ჭანურ ტექსტებში“ გვხვდება ლაზთა გადმოცემა ოსმალეთის მიერ ლაზეთის დაპყრობა და ისლამიზაციის შესახებ, რომლის თანახმად ოსმალებმა, სულთან სელიმ I-ის ზეობისას, თავისი ჯარებით ტრაპიზონიდან ლაზეთში შეიჭრნენ, თავდაპირველად მათ დაიკავეს მელო, შემდეგ კი ბრძოლა-ბრძოლით გონიოს ციხე, რითიც არჰავი, ვიწე, ათინა, ხოფა, გონიო, ბათუმი, ჩხალა, ბეღლევანი, ნოღედი (მაკრიალი) და სარფი ბლოკადაში აღმოჩნდა. დაპირისპირება სამი თვე გაგრძელდა და ლაზები იძულებული გახდნენ დამორჩილებულიყვნენ. ამ დროისთვის ლაზთა წარმომადგენელად გვევლინება პეტრო ხეცია, რომელსაც დაევალა ოსმალეთთან ზავის გაფორმება. ეს უკანასკნელი არ დასთანხმდა ისლამის მიღებას და ოსმალეთთან ზავის პირობად მაღალი გადასახადების გადახდა ამჯობინა. ამავე ცნობებით, მოგვიანებით, ოსმალებმა ქრისტიანი მღვდელები შეავიწროვეს და ლაზთა ისლამზე მოსაქცევად ამასიიდან 45 ხოჯა მოიყვანეს. მაღალი გადასახადებისგან თავის დაღწევის სურვილმა და ახლად გახსნილმა თურქულმა სასწავლებლებლებმა ლაზთა თურქიზაციისა და ისლამიზაციას შეუწყვეს ხელი. ამ პროცესების მოწინააღმდეგე ლაზი საერო და სასულიერო პირები პაპათსა და დუდიკვათში 1600-1602 წწ. ოსმალებმა სიკვდილით დასაჯეს. ლაზი მოწამეები საქართველოს მართმადიდებლურმა ეკლესიის მიერ წმინდანად არიან შერაცხული. XVII საუკუნის განმავლობაში ლაზები თანდათან ისლამზე მოექცნენ. როგორც კი ოსმალებმა საკუთარი პოზიციები გაიმყარეს რეგიონში მათ მილეთის სისტემის დანერგვა სცადეს ახლად შემოერთებულ ტერიტორიებზე. ადგილობრივი ქრისტიანი მოსახლეობა, რომლებიც ადრე ქართულ ეკლესიას ექვემდებარებოდა, იძულებული გახდა კონსტანტინოპოლის საპატრიარქოს დამორჩილებოდა. ასეთი ლაზები თანდათან კარგავდნენ საკუთარ ენასა და იდენტობა, რაც ფაქტობრივად მათ „<nowiki/>გაბერძნებას<nowiki/>“ იწვევდა. XVII ს.-ის მეორე ნახევრიდან ლაზებს უკავშირდება დასავლეთ საქართველოში სიმინდის კულტურის შემოტანა, რომელიც შემდგომ საუკუნეებში დასავლეთ საქართველოს მთავარ პროდუქტად იქცა.<ref name=\":0\" />\n\nXVIII ს.-ის გამოჩენილი ქართველი გეოგრაფი ვახუშტი ბატონიშვილი ლაზებს ასე ახასიათებს:\n\n{{ციტატა|… კაცნი არიან ხელოვანნი ხის მუშაკობითა და შენებითა ნავთათა, დიდთა და მცირეთა, და სარწმუნოებით აწ სრულიად მოჰმადიანნი, გარნა მცირედნი ვინმე მოიპოებიან ქრისტეანენი, არამედ იციან კუალად ქართული ენა ვიეთთამე}}\n\n=== რუსეთ-ოსმალეთის ომები ===\n1801 წლიდან დაწყებული რუსეთის იმპერიამ თანმიმდევრობით დაიპყრო ქართული სამეფო-სამთავროები. სამხრეთ-დასავლეთ კავკასიაში რუსეთის პოზიციების მომძლავრებას ოსმალეთის იმპერია შეეწინააღმდეგა, რასაც 1806-1812 წლებში რუსეთ-ოსმალეთის ომი მოჰყვა. რუსეთ ოსმალეთის ომის შემდეგ სულთან მაჰმუდ II-მ სცადა ლაზისტანის ადგილობრივი ლაზი ბეგების შევიწროვება. 1832 წელს აჯანყდა ტაჰირ აღა ტუსჩიოღლი. აჯანყება თავდაპირველად წარმატებული აღმოჩნდა, თუმცა 1834 წლის გაზაფხულში აჯანყება ჩაახშვეს, რამაც საბოლოოდ მოსპო ლაზი ბეგების ავტონომია, რაც მხოლოდ 1951 წლამდე გაგრძელდა. ამავე წელს შეიქმნა ლაზისტანის სანჯაყი, რომელსაც ოსმალეთის მიერ დანიშნული გამგებელი მმართავდა.\n\n1877-1878 წწ. რუსეთ-ოსმალეთის ომის შედეგად ლაზებისთვის მდგომარეობა კიდევ უფრო დამძიმდა. სან-სტეფანოსა (1878, 3 მარტი), და ბერლინის კონგრესის (1878, ივნისი/ივლისი) თანახმად ლაზისტანის დიდი ნაწილი (ბათუმი და ართვინი) რუსეთის იმპერიის ხელში გადავიდა. სან-სტეფანოს ხელშეკრულება ლაზებმა ოსმალეთის მხრიდან ღალატად მიიჩნიეს და რუსი დამპყრობლების წინააღმდეგ, ლაზისტანის წარმომადგენლებმა, დახმარებისთვის ბრიტანელებს მიმართეს და ამასთანავე ბრიტანეთის დედოფალს მორჩილებაც აღუთქვეს.<ref>{{Cite journal|last=Wright|first=Denis A. H.|date=1946|title=Trebizond and North‐Eastern turkey|url=|journal=Journal of The Royal Central Asian Society|language=en|volume=33|issue=2|pages=130|quote=Under Ottoman rule Rize, now famous for its tea, tangerines and linen, used to be the capital of the Sanjak of Lazistan, which, until 1878, included Batum and district. When Batum was ceded to the Russians the Lazes there, unwilling to remain under Christian rule, moved westwards to join their brethren on Turkish territory, after having made various picturesque but unsuccessful appeals to Queen Victoria, Lord Salisbury and the Lord Mayor of London to proclaim a British protectorate over Lazistan. In return for such a declaration the Laz Beys, in October, 1878, offered to send a contingent of 4,000 Lazes to fight for Her Majesty in her war with the Afghans!}}</ref> მოგვიანებით, ბერლინის კონგრესზე ბრიტანელმა დიპლომატებმა რუსეთის იმპერიისთვის ბათუმის პორტის გადაცემის აღსაკვეთად, მხარი დაუჭირეს ლაზთა დამოუკიდებლობის იდეას.<ref>{{Cite book|last=Reynolds|first=Michael A.|title=Shattering empires: the clash and collapse of the Ottoman and Russian empires, 1908-1918|location=Cambridge|publisher=Cambridge university press|date=2011|pages=14-15|isbn=978-0-521-19553-9}}</ref> სელისბერმა წამოაყენა ლაზისტანის საკითხი და შუვალოვს მოუწოდა ბათუმთან დაკავშირებით „შუალედური შეთანხმება“ მიეღო, რაც დამოუკიდებელი ლაზისტანი სახანოს შექმნას ისახავდა მიზნად. მხარეებს შორის შეთანხმება ვერ შედგა. რუსეთის მიერ ბათუმის დაკავების შემდეგ ლაზისტანის ახალი ადმინისტრაციული ცენტრი რიზე გახდა.\n\nპოლიტიკური, ეკონომიკური და კულტურული ზეწოლის საფუძველზე უამრავმა ლაზმა და ქართველმა მიატოვა მშობლიური მხარე და ოსმალეთში გადასახლდა (ბურსა, იალოვა, კარამიურსელი, იზმითი, ადაპაზარი და საპანჯა). ოსმალთა აღწერის მიხედვით 1882 წლისთვის ოსმალეთის იმპერიაში 40 ათასამდე ლაზი და ქართველი დასახლდა. რუსეთის ექსპანსიით გამოწვეულმა ტანჯვამ კიდევ უფრო გააძლიერა ლაზთა ერთგულება ოსმალეთისადმი. სწორედ ამიტომ ლაზთაგან მრავლად იქმნებოდა მოხალისეობრივი ჯგუფები რუსეთის წინააღმდეგ საბრძოლველად. ისქენდერ ჭიტაშის თანახმად, 1908 წლიდან ოსმალეთის იმპერიაში ახალგაზრდა თურქების მოძრაობის გავრცელებასთან ერთად, ლაზისტანში ფაიკ ეფენდიშის ლიდერობით ეროვნული მოძრაობა დაიწყო. თუმცა ეს მოძრაობა მალევე განეიტრალდა აბდულჰამიდის ჩარევით.<ref>{{Cite book|url=|title=Большевистский порядок в Грузии|isbn=978-5-91022-304-6|location=Москва|author=Marc Junge, Bernd Bonwetsch|year=2015|pages=78}}</ref> ნ. მარის თანახმად, ფაიკ ეფენდიში დააპატიმრეს ლაზური ანბანის შექმნის მცდელობისათვის, ხოლო მისი ნაშრომები კი დაწვეს.<ref name=\"ნმარი\">''მარი ნ''., „Из поездки в Турецкий Лазистан“ (Впечатления и наблюдения), გვ. 626</ref>\n\n=== პირველი მსოფლიო ომი ===\nმინი|აღმოსავლეთ ლაზეთის რუკა\nპირველი მსოფლიო ომის მსვლელობისას (1914–1918) რუსებმა დაიკავეს რიზე და ტრაპიზონი, თუმცა 1917 წელს რუსეთის რევოლუციის შემდეგ, მათ უკან დახევა მოუწიათ და 1918 წლის მარტში ეს მხარე თურქულ-ოსმალურ ძალებს დაუტოვეს. ლაზები ოსმალეთის იმპერიაში ჩამოყალიბებულ ქართულ ლეგიონში ქართველებთან ერთად ებრძოდნენ რუსეთის იმპერიას. ამავე პერიოდში ჩამოყალიბდა საქართველოს განთავისუფლების კომიტეტის ლაზისტანის ფილიალი, რომელმაც 1918 წ.-მდე იარსება იქამდე, სანამ ლაზისტანი სრულიად ოსმალეთის ხელში გადავიდა. ნაციონალური მოძრაობები კიდევ უფრო გააქტიურდა 1918-1920 წლებს შორის; შეიქმნა მრავალი კომიტეტები და დროებითი მთავრობები. თუმცა რსფსრ-სა და თურქეთს შორის გაფორმებულმა „<nowiki/>მეგობრობის ხელშეკრულებამ<nowiki/>“ (1921) თურქებს ლაზისტანის შემოერთება გაუმარტივა. ლაზების ნაწილი, რომელიც ქრისტიანობას მიზდევდა თურქეთსა და საბერძნეთს შორის მოსახლეობის გაცვლის შედეგად საბერძნეთში იქნა ევაკუირებული. ავტონომიური ლაზისტანის სანჯაყი 1923 წლამდე განაგრძობდა არსებობას, ხოლო თავად ტერმინი „ლაზისტანი“ ოფიციალურად 1926 წელს აიკრძალა ქემალისტების მიერ.\n\n=== ქემალისტური თურქეთი ===\nმინი|ტრადიციული ლაზური სახლი [[არდეშენი|არდაშენში]].\n1923 წელს თურქეთის პარლამენტში შემოთავაზებული იქნა ლაზისტანისთვის რიზეს დარქმევის იდეა. სახელის შეცვლის მთავარი არგუმენტი უკავშირდებოდა იმ აზრს, რომ „ლაზისტანი“ არ შეესაბამებოდა თურქულ ეროვნულ ინტერესებს.{{sfn|Bayır|2013|p=105-108}} თურქეთის მთავრობა ქურთულ, ლაზურ და ჩერქეზულ ენებზე პუბლიკაციების აკრძალვის მიზნით სხვადასხვა მეთოდებს მიმართავდა. ეს აკრძალვები აღსრულდა 1931 წლის პრესის კანონის გადაწყვეტილებით. ამიერიდან თურქეთის მთავრობა ამ ენებზე გამოქვეყნებულ პუბლიკაციებას „სეპარატისტულად“ მიიჩნევდა{{sfn|Bayır|2013|p=102}}. 1932 წლიდან 1990-იან წლებამდე, თურქეთის ისტორიის თეზისიდან გამომდინარე, თურქეთის სახელმწიფო არ აღიარებდა ეთნიკური უმცირესობათა არა-თურქული წარმომავლობას. ამ მხრივ განსაკუთრებით აღსანიშნავია სახელმწიფოს მიერ მხარდაჭერილი კირზიოღლუს (1986) მარგინალური თეორიები, რომლის თანახმადაც ლაზები თურქული წარმომავლობის ხალხად ცხადდებოდა.{{sfn|Serdar|2019|p=13}}{{sfn|Bayır|2013|p=109-111}} 1934 წელს თურქეთმა მიიღო „კანონი გვარების შესახებ“ ({{lang-tr|Soy Adı Kanunu}}). მე-5 მუხლის მიხედვით, „ახალი გვარები უნდა იყოს აღებული თურქული ენიდან“. მე-7 მუხლი კრძალავდა „უცხო რასისა და ერის“ სახელის გვარად გამოყენებას, ხოლო მე-8 მუხლი კრძალავდა „სახელების, რომლებიც აჩვენებენ ტომის ან კლანის წევრობას“ ახალ გვარებად არჩევას. ამ პოლიტიკური ცვლილებების გამო ბევრი ლაზი იძულებული გახდა შეეცვალა გვარი{{sfn|Bayır|2013|p=109-111}}.\n\nსაბჭოთა კავშირსა და თურქეთის რესპუბლიკას შორის საზღვრების ჩაკეტვამ გაართულა ლაზთა სოციალურ-ეკონომიკური მდგომარეობა, თუმცა 1950-იან წლებში სახელმწიფოს მიერ დაფინანსებულმა ჩაის მრეწველობის გააუმჯობესა ლაზთა ვითარება, რამაც ხელი შეუწყო მათ „სახელმწიფოზე ორიენტირებულ“ დამოკიდებულებას და ამასთანავე მათ მიგრაციას თურქეთის დასავლეთ პროვინციებში.{{sfn|Serdar|2019|p=9}} ამან თურქეთი ასევე აქცია ჩაის სიდიდით მეხუთე მწარმოებლად მსოფლიოში. ეკონომიკურმა ინტეგრაციამ და მიგრაციებმა ლაზური ენის დაკარგვას შეუწყო ხელი. ჩაის მრეწველობის განვითარებას უკავშირდება 1950 წლიდან 1965 წლამდე იმ ადამიანთა რაოდენობის მკვეთრი ვარდნა, რომლებიც ლაზებად თვლიდა თავს.{{sfn|Green|2023|p=105}} 1945 წელს თურქეთში ლაზური ენის მცოდნეთა რაოდენობა შეადგინა 46,987 ადამიანი, 1965 წელს ლაზური მეორეხარისხოვან ენად მიუთითა 59,101 ადამიანმა, ხოლო მშობლიურ ენად მიუთითა 26,007 ადამიანმა.{{sfn|Andrews|1989|p=176}} მაშინ როდესაც ადრე რესპუბლიკურ პერიოდში ლაზი ბავშვები განათლებას თურქულის ცოდნის გარეშე იწყებდნენ, მათ უკვე უკრძალავდნენ მშობლიურ ენაზე საუბარს, რაც სიმბოლური და ფიზიკური ძალადობით ისჯებოდა.{{sfn|Serdar|2019|p=10}} დროთა განმავლობაში ლაზთა განათლებულ, ურბანიზებულ და ზღვისპირა ნაწილში თურქული ენა გაბატონდა, ხოლო ლაზური ენა მთიან და გლეხთა სეგმენტში შემორჩა.{{sfn|Serdar|2019|p=11}}\n\n=== ლაზები დღეს ===\n{{მთავარი|ლაზური კულტურული მოძრაობა}}\n1980-იანი წლები აღინიშნა ლაზური კულტურული მოძრაობის გააქტიურებით, რომლის მთავარი მიზანი ლაზური ენისა და კულტურის შენარჩუნება იყო. ამავე პერიოდში ლათინურის ბაზაზე შეიქმნა ლაზური ანბანი და ლაზური ენის სტანდარტი, მათ შორის შედგენილ იქნა ლექსიკონები და გრამატიკა, რასაც ხელი უნდა შეეწყო ლაზური ენის შემსწავლელი კურსებისთვის (როგორიც იყო ლაზური ენის შემსწავლელი კლასები კელნის „ლაზებურას კულტურულ ცენტრში“). გარდა ამისა შეიქმნა ბეჭდური გამოცემები: ოგნი (სტამბოლი, 1993-1994), მჟორა (2000), ტანურა და სკანი ნენა (2009- დღემდე).\n\nგანსაკუთრებულ როლს ლაზურ კულტურულ მოძრაობაში თამაშობდა მუსიკა. 1993 წელს სტამბულის ლაზი მემარცხენე შეხედულების სტუდენტებმა (ქაზიმ ქოიუნჯუ, მეჰმედალი ბარიშ ბეშლი და სხვა) ჩამოაყალიბეს როკ ჯგუფი ზუღაში ბერეფე (ზღვის შვილები), რაც ფაქტობრივად პოლიტიკურ განაცხადს უდრიდა მათ მიერ ლაზურად შესრულებული სიმღერების გამო. ჯგუფის დაშლის შემდეგ ქაზიმ ქოიუნჯუ მარტო განაგრძობდა მოღვაწეობას. ქოიუნჯუს მუსიკალურმა მოღვაწეობამ განსაკუთრებული პოპულარიზაცია გაუწია ლაზურ მუსიკასა და კულტურას. 2005 წელს ქოიუნჯუს გარდაცვალების შემდეგ, ის ლაზური მოძრაობისთვის კულტურულ გმირად გადაიქცა. ამავე პერიოდში გამოჩნდა ბიროლ თოფალიში, რომელსაც დღემდე განსაკუთრებული წვლილი შეაქვს ლაზური ტრადიციული მუსიკის განვითარებაში.\n\nლაზური კულტურული მოძრაობა დაგვირგვინდა ისეთი ორგანიზაციების შექმნით, როგორიც არის სიმა (იზმით, 1996- დღემდე), ლაზებურა (კელნი, 1998- დღემდე), ლაზური კულტურის საზოგადოება (სტამბოლი, 2008- დღემდე, მეჰმედ ბარის ბეშლი), ლაზური ინსტიტუტი (სტამბოლი, 2013- დღემდე, ისმაილ ავჯი ბუჯაკლიში) და სხვა. მათმა საქმიანობამ მნიშვნელოვნად გაამყარა ლაზური იდენტობა თურქეთში. ცალკეულ მკლევართა დასკვნებითა და ამავდროულად თურქეთელ ლაზთა უმრავლესობის მოთხოვნებით ირკვევა, რომ ლაზებს არ გააჩნიათ ეთნონაციონალისტური და სეპარატისტული მიდრეკილებები. ლაზი აქტივისტები ითხოვენ ლაზური კულტურისა და ენის შენახვა და პოპულარიზაციას. ასევე ლაზური ტელევიზიის და ლაზური ტოპონიმიკის აღდგენას.\n\n== გენეტიკა ==\n2021 წლის კვლევის მიხედვით, ლაზებს აქვთ შემდეგი ჰაპლოჯგუფები:<ref>\"The genetic structure of the Turkish population reveals high levels of variation and admixture\"</ref>\n\n* 24% ჰაპლოჯგუფი L\n* 24% ჰაპლოჯგუფი J2\n* 19% ჰაპლოჯგუფი G2\n* 9% ჰაპლოჯგუფი G1\n* 9% ჰაპლოჯგუფი E1b\n* 5% ჰაპლოჯგუფი T\n* 5% ჰაპლოჯგუფი R1a\n* 5% ჰაპლოჯგუფი R1b\n\n== ცნობილი ლაზები ==\n* ქაზიმ ქოიუნჯუ — ლაზი მუსიკოსი\n* ჰასან ჰელიმიში — მხატვარი\n* სოფო ხალვაში — მომღერალი\n* ბიროლ თოფალიში — ლაზი მუსიკოსი და მომღერალი\n\n==ლიტერატურა==\n{{ქსე|6|104}}\n* იაშვილი ვ., „გონიოს ციხის ისტორიისათვის“, კრ.: ქართული მატერიალური კულტურის ძეგლები აჭარაში, ბათ., 1955;\n* მ. ჩოხარაძე, მ. ფაღავა, „სარფი“, ბათ., 2015;\n* {{Cite book|last=Andrews|first=Peter|title=Ethnic groups in the Republic of Turkey|date=1989|publisher=Dr. Ludwig Reichert Verlag.|isbn=978-3-88226-418-0|location=Wiesbaden|ref=Andrews}}\n* {{Cite journal|last=Sarigil|first=Zeki|date=2012|title=Ethnic Groups at ‘Critical Junctures’: The Laz vs. Kurds|url=|journal=Middle Eastern Studies|volume=48|issue=2|issn=0026-3206}}\n* {{Cite journal |last=Solomon |first=Thomas |date=2017 |title=Who Are the Laz? Cultural Identity and the Musical Public Sphere on the Turkish Black Sea Coast |url= |journal=The World of Music |volume=6 |issue=2 |pages=83–113 |issn=0043-8774}}\n* {{Cite journal|last=Serdar|first=Ayşe|date=2019|title=Strategies of making and unmaking ethnic boundaries: Evidence on the Laz of Turkey|url=|journal=Ethnicities|language=en|volume=19|issue=2|pages=335–369|doi=|ref=Serdar}}\n* {{Cite book|last=Bayır|first=Derya|title=Minorities and nationalism in Turkish law|location=Farnham, Surrey|publisher=Ashgate|date=2013|isbn=978-1-4094-2007-1|ref=Bayır}}\n* {{Cite book|last=Green|first=Elliott|title=Industrialization and assimilation: understanding ethnic change in the modern world|location=Cambridge|publisher=Cambridge University Press|date=2023|isbn=978-1-009-26836-3|ref=Green}}\n\n== რესურსები ინტერნეტში ==\n* „ლაზებურა“\n* ლაზური ინსტიტუტი\n\n== სქოლიო ==\n{{სქოლიოს სია}}\n\n{{ქართველები}}\n{{ქართველური ტომები}}\n\n \nკატეგორია:ქართველები კუთხეების მიხედვით", "url": "https://ka.wikipedia.org/wiki/ლაზები", "len": 15593}
{"id": "5682", "title": "რაჭველები", "text": "thumb|px147 x 260|რაჭული სამოსი \n'''რაჭველები''' — ქართველთა ეთნოგრაფიული ჯგუფი. ძირითადად ცხოვრობენ მდინარე რიონის ზემო წელზე, ამბროლაურისა და ონის რაიონებში. რაჭის გარდა მათი კომპაქტური დასახლებებია ქვემო ქართლშიც - თეთრი წყაროსა და ბოლნისის მუნიციპალიტეტებში. წარსულში ცნობილი იყვნენ როგორც განთქმული მშენებლები და ხაბაზები.რაჭველებისთვის დამახასიათებელი იყო კულტურისა და ყოფის ლოკალური თავისებურებები. საუბრობენ ქართული ენის რაჭულ დიალექტზე.\n\nანთროპოლოგიურად (ქვემო) რაჭველები დასავლურ ქართულ ტიპს განეკუთვნებიან, რომელიც შავი ზღვის პირის ქართველებისგან ოდნავ ფართო სახით, შედარებით მსხვილი აღნაგობით გამოირჩევიან. ქვემო რაჭველები ხასიათდებიან საშუალოზე მაღალი აღნაგობით, ღია ფერის (ქერა, ძალიან ღია წაბლისფერი) თმითა და ღია და საშუალოზე ღია ფერის თვალებით (ცისფერიდან მუქ თაფლისფრამდე) ზემო რაჭველები განეკუთვნებიან კავკასიონის ქართულ ტიპს და გამოირჩევიან მკვეთრი ბრაქიკეფალიით, შედარებით დიდი ზომის თავით, მაღალი და ფართო ცხვირით, თხელი ტუჩებით, საშუალო შეფერილობის (მუქი ქერა, ღია წაბლისფერი) თმით და საშუალოზე ღია ფერის (ცისფერი, ლურჯი, მწვანე, მუქი მწვანე, თაფლისფერი) თვალებით.\n\nვახუშტი ბაგრატიონი რაჭველებს ასე ახასიათებს: „კაცნი ტანოვანნი, მხნენი, ბრძოლასა შემმართებელნი, ძლიერნი. უსაქციელო-ბრიყუნი, უშუერ-მქცევნი, სხუათა მაოხარნი, მომხუეჭნი და ძვირნი. ქალნი მშუენიერნი, მქცევნი ეგრეთნივნე, რბილნი.“\n\n==ლიტერატურა==\n* ქართლის ცხოვრება, ტ.IV. ვახუშტი ბატონიშვილი „აღწერა სამეფოსა საქართველოსა“. გვ.770. თბილისი, 1973\n\n{{ქართველები}}\n\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/რაჭველები", "len": 1505}
{"id": "5683", "title": "თამარ გაბარაშვილი", "text": "'''თამარ ბორისის ასული გაბარაშვილი''' (დ. 22 ივლისი, 1937, თბილისი) —  ქართველი ვიოლონჩელისტი. საქართველოს სახალხო არტისტი (1980).\n\n==ბიოგრაფია==\n1954–1956 წლებში სწავლობდა ვანო სარაჯიშვილის სახელობის თბილისის სახელმწიფო  კონსერვატორიაში ჩელოს სპეციალობაზე (ალექსანდრე ჩიჯავაძის კლასი). 1962 წელს დაამთავრა მოსკოვის კონსერვატორია (ჩელოს კლასი, პედაგოგი პროფესორი ს. კოზოლუპოვი), 1966 — ასპირანტურა (იქვე, პროფესორ  მსტისლავ როსტროპოვიჩის კლასი). 1966 წლიდან „მოსკონცერტის“ სოლისტია, 1986-იდან — თბილისის კონსერვატორიის პედაგოგი, 1987-იდან — სიმებიან საკრავთა კათედრის გამგე. \n\nრეპერტუარში აქვს იოჰან სებასტიან ბახის,  ლუდვიგ ვან ბეთჰოვენის, ფრანც იოზეფ ჰაიდნის, ლუიჯი ბოკერინის, ბენჯამინ ბრიტენის, დიმიტრი შოსტაკოვიჩის, სერგეი პროკოფიევის, ალფრედ შნიტკეს, სულხან ცინცაძის, სულხან ნასიძის ნაწარმოებები. მუსიკოს-შემსრულებელთა არაერთი საერთაშორისო ფესტივალისა (1962, ჰელსინკი, ოქროს მედალი) და კონკურსის (პაბლო კაზალსის სახელობის კონკურსი, ბუდაპეშტი, 1963, III პრემია; ჩაიკოვსკის სახელობის კონკურსი, მოსკოვი, 1966, IV პრემია) ლაურეატი, კონცერტებს მართავს ყოფილ სსრკ-ისა და საზღვარგარეთის სხვა ქვეყნებში (აშშ, კანადა, ფინეთი, ჩეხეთი, სლოვაკეთი, უნგრეთი და სხვა). მიღებული აქვს საქართველოს სახელმწიფო პრემია (1995), ღირსების ორდენი (1999).\n\n==ჯილდოები და აღიარება==\n* 1967 — საქართველოს სსრ დამსახურებული არტისტი<ref>საქართველოს სსრ-ის უმაღლესი საბჭოს უწყებები. 1967. №11 გვ. 787.</ref>\n* 1980 — საქართველოს სსრ სახალხო არტისტი<ref>საქართველოს სსრ-ის უმაღლესი საბჭოს უწყებები. 1980. №3 გვ. 125.</ref>\n* 1995 — საქართველოს სახელმწიფო პრემია\n* 1999 — ღირსების ორდენი\n\n==ლიტერატურა==\n{{ქე|1|516|}}\n{{ქსე2|602|გედევანიშვილი მ.}}\n\n==რესურსები ინტერნეტში==\n{{nplg ბიოგრაფია|00002593}}\n\n==სქოლიო==\n{{სქოლიო}}\n\n\n\nკატეგორია:დაბადებული 22 ივლისი\nკატეგორია:დაბადებული 1937\nკატეგორია:თბილისში დაბადებულები\nკატეგორია:ქართველი ვიოლინჩელისტები\nთამარ\nკატეგორია:საქართველოს სსრ-ის სახალხო არტისტები\nკატეგორია:საქართველოს სსრ-ის დამსახურებული არტისტები\nკატეგორია:საქართველოს ღირსების ორდენის კავალრები", "url": "https://ka.wikipedia.org/wiki/თამარ_გაბარაშვილი", "len": 1978}
{"id": "5685", "title": "მესხები", "text": "'''მესხები''' — ერთ-ერთი უძველესი ქართული ტომი, ისტორიული სამხრეთ-დასავლეთ საქართველოს, მესხეთის მოსახლენი. თანამედროვე მესხებში დღევანდელი სამცხის ანუ ახალციხის, ადიგენისა და ასპინძის მუნიციპალიტეტების მოსახლეობას გულისხმობენ, ზოგიერთ შემთხვევაში აგრეთვე ჯავახებსაც. ოსმალეთს იმპერიის გავლენის ქვეშ მესხთა მნიშვნელოვანმა ნაწილმა ისლამი მიიღო და ისინი მუსლიმი „თურქი“ მესხების სახელით არიან ცნობილი.  \n\n== ისტორია ==\nმესხების წინაპრები ისტორიულ დოკუმენტებში პირველად ძვ. წ. XII საუკუნეში არიან მოხსენიებულნი, მუშქების სახელწოდებით. მათი განსახლების არეალი იმ პერიოდში აღმოსავლეთი ანატოლია, ევფრატის სათავეები იყო. მუშქების მესხებთან კავშირზე, სწორედ ტომის სახელწოდების მსგავსება მიუთითებს. მიჩნეულია რომ მუშქების სამეფოს დაცემის შემდეგ (ძვ. წ. 676) ამ ტომმა ჩრდილო-აღმოსავლეთისკენ გადმოინაცვლა და სამხრეთ-დასავლეთ საქართველოში დამკვიდრდა. ძვ. წ. VI საუკუნიდან ძველი ბერძნები, ანტიკური ავტორები, მათ მოსხების სახელწოდებით მოიხსენიებენ. ჰეკატეოს მილეტელის ცნობით ისინი კოლხები არიან. უფრო გვიან, ძვ. წ. V საუკუნეში, ისინი უკვე აქემენიანთა იმპერიის შემადგენლობაში, XIX სატრაპიაში შედიან. მოსხები მონაწილეობდნენ აქემენიანთა ლაშქრობებში საბერძნეთში. ჰეროდოტეს სიტყვებით, მათ, ტიბარენებთან ერთად, ამ ლაშქრობებში სარდლობდა სპარსი მხედართმთავარი არიომადოსი.\n\n== იხილეთ აგრეთვე ==\n* მუსლიმი მესხები\n\n==რესურსები ინტერნეტში==\n* Le blog Meskhetians\n\n{{ქართველები}}\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/მესხები", "len": 1414}
{"id": "5686", "title": "მოხევეები", "text": "{{წყარო}}\nthumb|right|181 x 400px|ქალის მოხევური სამოსი \n'''მოხევეები''' — ქართველ მთიელთა ეთნოგრაფიული ჯგუფი. ძირითადად ცხოვრობენ ისტორიული ხევის ანუ თანამედროვე ყაზბეგის რაიონის ტერიტორიაზე, აგრეთვე მისი მოსაზღვრე ჩრდილოეთ ოსეთის სოფლებსა და ქალაქ ვლადიკავკაზში. მოხევეები საუბრობენ ქართული ენის მოხევურ დიალექტზე და გამოირჩევიან კულტურისა და ყოფის ზოგიერთი თავისებურებებით.\n\n{{ქართველები}}\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/მოხევეები", "len": 453}
{"id": "5687", "title": "თუშები", "text": "მინი|250პქ|თუში\n'''თუშები''' — ქართველ მთიელთა ეთნოგრაფიული ჯგუფი. თუშების თავდაპირველი განსახლების არეალი იყო თუშეთი — კავკასიონის ჩრდილოეთ ფერდობებზე, პირიქითა და გომეწრის ალაზნის სათავეებში. მოგვიანებით მოხდა მათი ბარში ჩამოსახლება, კერძოდ კახეთში — ახმეტის მუნიციპალიტეტის ტერიტორიაზე. წოვათუშების სასაუბრო ენას წარმოადგენს ბაცბური ენა, ხოლო ჩაღმა თუშები საუბრობენ ქართული ენის თუშურ დიალექტზე.\n\n==ისტორია==\nწარსულში თუშებისთვის დამახასიათებელი იყო კულტურისა და ყოფის ზოგიერთი თავისებურებები, რაც მათ განასხვავებდა საქართველოს სხვა კუთხეების მცხოვრებთაგან. ისინი მისდევდნენ მეცხვარეობას, შემონახული ჰქონდათ საოჯახო-თემური ტრადიციები, არიან მაღალგანვითარებული კოშკური არქიტექტურისა და მუსიკალური ხელოვნების შემოქმედნი.\n\nქართლის სამეფოს წარმოქმნისთანავე (ძვ. წ. IV-III ს. მიჯნა) თუშეთი ერთიანი ქართული სახელმწიფოს შემადგენლობაში შედიოდა. IV ს-ში იგი გაქრისტიანების გამო შევიწროვებული ფხოველების თავშესაფარი გახდა. თუშები აქტიურად იბრძოდნენ საქართველოში შემოსული მტრების წინააღმდეგ, მათ ძირითად ფუნქციას ქვეყნის ჩრდ. საზღვრების დაცვა შეადგენდა. ისევე, როგორც აღმ. საქართველოს მთიანეთის სხვა მკვიდრნი, თ-ც ტერიტორიული თემების/ საზოგადოებების პრინციპით ცხოვრობდნენ. უშუალოდ ემორჩილებოდნენ სამეფო სახლს. მათ შორის სოციალური დიფერენციაცია არ ყოფილა, თუშეთში არ იყვნენ თავადაზნაურები, სახელმწიფოს აქ თავისი მოხელე - მოურავი ჰყავდა.\n\nთუშური მოსახლეობა ისტორიულად ორ ჯგუფად იყოფა: წოვათუშებად და ჩაღმათუშებად. ეს ორი ჯგუფი ეთნოგრაფიული, ყოფითი და კულტურული ტრადიციების მიხედვით თითქმის არ განსხვავდება ერთმანეთისაგან. სხვაობა მათ შორის ენობრივია: ჩაღმათუშები ერთენოვანნი არიან და მეტყველებენ ქართული ენის თუშურ (ჩაღმათუშურ) დიალექტზე, რ-იც ლინგვისტურად ფშაურ, ხევსურულ და მოხევურ დიალექტებთან ერთად ქართულ კილოთა ე. წ. ფხოვურ ჯგუფში ერთიანდება; წოვათუშები ორენოვანნი არიან. მათი საშინაო სალაპარაკო ენაა ნახური ჯგუფის ენათა თავისებური განშტოება - წოვათუშური ენა, ხოლო გარე ურთიერთობებში, განათლებისა და კულტურის სფეროში ისინი ქართულენოვანნი არიან.\n\nთუშები მეურნეობის დარგებიდან ძირითადად მეცხვარეობას მისდევდნენ. კახეთის ბარში, საზამთრო საძოვრებზე ცხვარი მათ საუკუნეების განმავლობაში ჩამოჰყავდათ. ეს საძოვრები კახეთში თ-ს ისტორიულად ეკუთვნოდათ – ისინი მეფეთა მიერ ჰქონდათ ბოძებული.\n\nიმის გამო, რომ მაღალ განვითარებას მიაღწია გადარეკვითმა, მთაბარულმა მეცხვარეობამ, თ-მა საუკუნეთა განმავლობაში ამ პირობებს შეგუებული ცხვრის განსაკუთრებული ჯიში – თუშური ცხვარი გამოიყვანეს (იხ. აგრეთვე თუშური ცხენი). საქართველოში განსაკუთრებით სახელგანთქმულია თუში მეცხვარეების მიერ დამზადებული თუშური ყველი. XIX ს-ში თუშური ყველი არა მარტო თბილისის ბაზარზე, არამედ რუსეთის მრავალ ქალაქშიც იყიდებოდა.\n\nთუშურ მეცხვარეობასთან იყო დაკავშირებული მცნობის ინსტიტუტი. მცნობი არის ბატკნისა და მისი დედის (ნერბის) ცნობის განსაკუთრებული უნარით დაჯილდოებული მწყემსი.\n\nმეცხვარეობის განვითარების მაღალი დონის მიუხედავად, თუშები ტრადიციულად მიწათმოქმედებასაც მისდევდნენ. ისინი თესავდნენ ჭვავს, ხოლო საგაზაფხულოდ – ქერსა და შვრიას. ქერი თ-ის ძირითადი საკვები იყო, ხოლო შვრიას საქონლის საკვებად და არყის გამოსახდელად იყენებდნენ. იმის გამო, რომ მამაკაცების უმეტესობა ძირითადად დაკავებული იყო მეცხვარეობით, სამიწათმოქმედო სამუშაოებს ხშირად ქალები ასრულებდნენ (მთელ საქართველოში მხოლოდ თუში ქალი ხმარობდა ცელს).\n\nორიგინ. იყო თუშური საცხოვრებელი სახლი, რ-იც მშრალი წყობით იყო აგებული. თუშები, ჩვეულებრივ, სახლებს პირმზითში აშენებდნენ, შემაღლებულ ადგილებზე, რათა თოვლის ზვავისაგან დაცული ყოფილიყვნენ. თ-ის საგვარეულო და სასოფლო ხუთ-ექვს სართულიანი კოშკები საიმედო თავშესაფარი იყო მტრის თავდასხმის დროს. პირველი სართული ტყვეების დასამწყვდევ დილეგს წარმოადგენდა. კოშკები იყო როგორც პირამიდულსახურავიანი („წვერიანი ციხე“), ისე ერთქანობიანი („სიპით დახურული ციხე“); გადახურული იყო ფიქალის ქვებით. პირველი მათგანი მხოლოდ პირიქითის ხეობაში ყოფილა გავრცელებული დართლოდან მოყოლებული სოფ. ჭონთიომდე. კოშკებს თუშები აგებდნენ როგორც დუღაბით, ისე უდუღაბოდ. გადმოცემით, მშვიდობიანობის დროს კოშკის თავზე ჯვარს აღმართავდნენ, ომის დროს კი – „ბაირახს“.\n\nყველა კოშკს ზედა სართულებში ჰქონდა ჩარდახები, სამზირები, შუკუმები. პირველ სართულს კარი არ ჰქონდა. მას შესასვლელი მეორე თვალის (სართულის) ბანის ერდოდან ჰქონდა. კოშკში მეორე სართულზე კიბით ადიოდნენ. აქ ქალები და ბავშვები თავსდებოდნენ, ხოლო უფრო ზემოთ – მეომარი ხალხი. ყველა სოფელს თავისი სალოცავი, ხოლო ზოგან ორ სოფელს საერთო სალოცავი ჰქონდა. სალოცავი ორი ტიპისა იყო: „კოშკი“ და „დარბაზი“. აქ ინახავდნენ ხატის დროშას და ჭურჭელს. სალოცავ-ნაგებობებებთან ახლოს მისვლა ქალებს ეკრძალებოდათ.\n\nსასოფლო სალოცავებს „ჯვარი“ ეწოდებოდა. ასეთი „ჯვრები“ ქრისტ. წმინდანების სახელწოდებისაც (სამება, წმიდა გიორგი, მთავარანგელოზი, მიქელგაბრიელი) იყო და წინარექრისტიანულისაც (კოპალე, იახსარი, ბატონ ბიჭეხელი, ფიწალე, წასნეს ჯვარი, ლაღი ბიჭეხელი, ლაშარის ჯვარი).\n\nთუშები გამოირჩევიან ტილოების, ფარდაგების, წინდების ქსოვის მაღალი ტექნოლოგიით, აგრეთვე ჩითების (ნაქსოვი ფეხსამოსი), ქუდების დამზადებით (იხ. თუშური ქუდი). შინამრეწველობის ამ დარგების განვითარებას, ბუნებრივია, მატყლის სიუხვე განაპირობებს. დადგენილია, რომ თუშური ცხვრის მატყლი უმაღლესი ხარისხის, რბილი, ნაზი და მბზინავია. აქ მატყლს ქალები ამუშავებდნენ. გოგონები ხუთი-ექვსი წლის ასაკიდან უკვე დამოუკიდებლად ქსოვდნენ წინდებს, ხოლო ცხრა-ათი წლისანი – ჩითებს. ცამეტი-თხუთმეტი წლის ქალიშვილები უკვე ფარდაგებისა და შალის დახელოვნებული მქსოველები იყვნენ.\n\nისტორიულად თუშეთში ჩვეულებითი სამართალი მოქმედებდა. სოფ. დართლოში ბოლო დრომდე იყო შემორჩენილი უხუცესთა თორმეტი ქვის სავარძელი. ოჯახის უფროსი მამაკაცი იწოდებოდა „ბერად“, ქალი – „ბერდედად“.\n\nთ-მა ხატობებში ფანდურზე დამღერება იცოდნენ. ფანდურის თანხლებით ასრულებდნენ ორსართულიან საკულტო ფერხულს – „ქორბეღელასაც“.\n\nთუშეთში XX ს. 20–30-იანი წლებისათვის ფაქტობრივად თუშები აღარ დარჩნენ – ისინი კახეთში ჩამოსახლდნენ (ზემო ალვანი, ქვემო ალვანი, ლალისყური, ფშაველი). მთაში ასვლა-ჩამოსვლა ძირითადად დაკავშირებული იყო მეცხვარეობასა და მესაქონლეობასთან, მდიდარი საზაფხულო საძოვრების გამოყენებასთან. ბოლო პერიოდში თუშეთის მთა ერთგვარად გამოცოცხლდა, რაც განპირობებულია ტურიზმის განვითარებით.\n\nქართული გვარები თუშეთში ბოლოვდება -ურ (-ულ), -ძე და -შვილი სუფიქსებით: იჭირაული, ბუხაჩაური, რაინაული, სისვაური, ჩხერაული; ჩუნთაიძე, ბექურაიძე, გულუხაიძე, ხაჩიძე, იმედიძე, ჭვრიტიძე, ოშორიძე, ჭოლიკიძე, მოზაიძე, მურთაზაშვილი, ცისკარიშვილი, ბუქურაული, მაჩაბლიშვილი, შავხელიშვილი, ლაგაზიძე, დურმიშხანიძე, ბონდურიშვილი, ბობღიაშვილი, გარსევანიძე და სხვ.\n\n==ლიტერატურა==\n{{ქე|4|136-138|თოფჩიშვილი რ.}}\n*აზიკური ნ., მგოსანნი გლოვისანი, თბ., 1986; \n*აზიკური ნ., თუშური ფარდაგი, თბ., 1999; \n*ბოჭორიძე გ., თუშები, თბ., 1993; \n*ბრეგაძე ნ., მეცხვარეობის ისტორიისათვის, «მასალები საქართველოსა და კავკასიის არქეოლოგიისათვის», VII, თბ., 1979; \n*თოფჩიშვილი რ., წოვა-თუშები, თბ., 2009; \n*ქალდანია. კოშკიანი საცხოვრებელი კომპლექსი საქართველოს მთიანეთში, წგ.: საქართველოს ისტორიულ-ეთნოგრაფიული ატლასი, საქართველოს მთური საცხოვრებელი ნაგებობები, თბ., 1986.\n\n==რესურსები ინტერნეტში==\n{{commonscat-inline|Tush people}}\n\n{{ქართველები}}\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/თუშები", "len": 6825}
{"id": "5689", "title": "ერიხ რედერი", "text": "thumb|200px|გროსადმირალი ერიხ რედერი\n'''ერიხ იოჰან ალბერტ რედერი''' ('' {{lang-de|Erich Johann Albert Raeder}}'') (დ. 24 აპრილი, 1876, ვანდსბეკი, ჰამბურგი, გერმანია — გ. 6 ნოემბერი, 1960, კილი, გერმანია) — გერმანელი სახელმწიფო და სამხედრო მოღვაწე, გროსადმირალი (1939), ვაიმარის რესპუბლიკისა და მესამე რაიხის საზღვაო ძალების მთავარსარდალი.\n\n==ბიოგრაფია==\n1894 წლიდან მსახურობდა ფლოტში. პირველი მსოფლიო ომის დროს, 1917 წლიდან, მეთაურობდა კრეისერს. 1928 წლიდან იყო მთავარი საზღვაო შტაბის უფროსი. 1935-1943 წლებში იყო სამხედრო-საზღვაო ფლოტის მთავარსარდალი. 1943 წელს გადადგა. 1946 წელს ნიურნბერგის სასამართლომ სამუდამო პატიმრობა მიუსაჯა. 1955 წელს გაათავისუფლეს.\n\n==ლიტერატურა==\n{{ქსე|8|328}}\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 24 აპრილი\nკატეგორია:დაბადებული 1876\nკატეგორია:გარდაცვლილი 6 ნოემბერი\nკატეგორია:გარდაცვლილი 1960\nკატეგორია:სამხედრო დამნაშავე\nკატეგორია:პირველი მსოფლიო ომის მონაწილეები\nკატეგორია:მეორე მსოფლიო ომის მონაწილეები", "url": "https://ka.wikipedia.org/wiki/ერიხ_რედერი", "len": 961}
{"id": "5690", "title": "მთიულები", "text": "thumb|500 x 44px|\n'''მთიულები''' — ქართველ მთიელთა ეთნოგრაფიული ჯგუფი. ძირითადად ცხოვრობენ ისტორიული მთიულეთის ტერიტორიაზე, დუშეთის რაიონის ჩრდილო-დასავლეთ ნაწილში, მდინარე მთიულეთის არაგვის ხეობაში. მთიულთა კომპაქტური დასახლებები არის შიდა ქართლში, ქვემო ქართლში, კახეთში. საუბრობენ ქართული ენის მთიულურ დიალექტზე და გამოირჩევიან კულტურისა და ყოფის ზოგიერთი თავისებურებებით.\n\n{{ქართველები}}\nკატეგორია:ქართველები კუთხეების მიხედვით\nკატეგორია:ეთნოგრაფია", "url": "https://ka.wikipedia.org/wiki/მთიულები", "len": 452}
{"id": "5691", "title": "გუდამაყრელები", "text": "'''გუდამაყრელები''' — ქართველ მთიელთა ეთნოგრაფიული ჯგუფი. ზოგჯერ მთიულების ქვეჯგუფად განიხილავენ. ძირითადად ცხოვრობენ დუშეთის მუნიციპალიტეტში, გუდამაყრის არაგვის ხეობის ოც სოფელში. მოსახლეობის ძირითად ნაწილს შეადგენენ მთიულები, აგრეთვე მეზობელი კუთხეებიდან გადმოსახლებული მოხევეები, ხევსურები, ფშავლები. საუბრობენ ქართული ენის მთიულურ-გუდამაყრულ დიალექტზე. გუდამაყრელები ქრისტიანული რწმენის მიმდევრები არიან, საქართველოს სხვა კუთხეების მცხოვრებთაგან განსხვავდებიან ყოფისა და კულტურის ზოგიერთი თავისებურებებით.\n\nგუდამაყრელების მეურნეობის ძირითადი დარგები იყო მემინდვრეობა და მესაქონლეობა. აშენებდნენ კუდიან ცხვარს. უგზოობის გამო სატრანსპორტოდ იყენებდნენ ცხენს, ჯორსა და სახედარს. სახელი გაითქვეს საბრძოლო იარაღისა და თოფის წამლის დამზადებით, აკეთებდნენ სამეურნ. იარაღსაც. ცხენზე ჯდომის მანერით გამოირჩეოდნენ გუდამაყრელი ქალები, რომლებიც მაღალბალიშიან უნაგირზე მამაკაცებივით წელში გამართულნი ისხდნენ. გასული საუკუნის ავტორები წერდნენ, რომ ამ პატარა რეგიონში მრავალი რელიგიური დღესასწაული სცოდნიათ. აგვისტოს მიწურულში ჩოხის ფუძის ანგელოზის ეკლესიის კარზე იხდიდნენ დიდ სათემო დღესასწაულს — ახოობას. აქედან ხევსურეთში, სოფ. უკანახოში, დროშებით გადადიოდნენ ხატის მსახურნი, რომელთაც მოსახლეობა სამზადისით ხვდებოდა. მიწის სიმცირის გამო გუდამაყრელები საქართველოს სხვადასხვა კუთხეში სახლობენ. წასულებს თან მიჰქონდათ თავიანთი ფუძე-სალოცავების ნიშები და ტრადიციულ დღესასწაულებს იქაც იხდიდნენ.\n\n== ლიტერატურა ==\n{{ქე|2||ჯალაბაძე მ.}}\n\nკატეგორია:ეთნოგრაფია\nკატეგორია:ქართველები კუთხეების მიხედვით", "url": "https://ka.wikipedia.org/wiki/გუდამაყრელები", "len": 1482}
{"id": "5692", "title": "იმერხეველები", "text": "thumb|right|222 x 239 px|იმერხეველი ქალი\n'''იმერხეველები''' — ქართველთა ეთნოგრაფიული ჯგუფი. ისინი ცხოვრებენ თანამედროვე თურქეთის ტერიტორიაზე, ისტორიული ტაო-კლარჯეთის ერთ პროვინციაში – იმერხევის მთიან რეგიონში. მათ დღემდე შენარჩუნებული აქვთ ქართული ენა, კულტურისა და ყოფის რიგი თავისებურებები. იმერხეველები სარწმუნოებით მუსლიმები არიან. მათი მეტყველება ძალიან ჰგავს აჭარულ-გურულს.<ref name=\"tuite\">Tuite, Kevin (1998), ''Kartvelian morphosyntax: number agreement and morphosyntactic oritntation in the South Caucasian languages'', p. 178.  Lincom Europa.</ref>\n\nანთროპოლოგიურად იმერხეველები ანუ ტაო-კლარჯები დასავლურ ქართული გარეგნული იერ-სახით და საშუალოზე მაღალი სიმაღლით გამოირჩევიან. ქართული წარმოშობის იმერხეველებს სწორნაკვთოვანი სახე, სწორი ცხვირი, ღია ფერის თვალები და ღია ფერის თმა (ღია ჩალისფერიდან წაბლისფრამდე) აქვთ.<ref name=\"tuite\" />\n\n==სქოლიო==\n{{სქოლიო}}\n\n{{ქართველები}}\nკატეგორია:ეთნოგრაფია\nკატეგორია:ქართველები კუთხეების მიხედვით", "url": "https://ka.wikipedia.org/wiki/იმერხეველები", "len": 946}
{"id": "5693", "title": "ფშავლები", "text": "{{ინფოდაფა ეთნიკური ჯგუფი\n|ჯგუფი = ფშავლები\n|სურათი =250px\n|წარწერა=ფშავლები\n|მოსახლეობა = \n|რეგიონი1    = {{GEO}}\n|მოს1 = \n|სქო1 = \n|რეგიონი2 = ფშავი\n|მოს2 = \n|სქო2 = \n|ენები = ქართული ენა\n|რელიგიები = ქრისტიანობა\n|related-c =\n}}\n\n'''ფშავლები''' — ქართველ მთიელთა ეთნოგრაფიული ჯგუფი. ძირითადად ცხოვრობენ დუშეთის რაიონში, ფშავის არაგვის აუზში. მათი კომპაქტური დასახლებებია აგრეთვე აღმოსავლეთ საქართველოს სხვა რეგიონებში: ერწო-თიანეთი, კახეთი. ფშაური მოსახლეობა ასევე გაფანტულია მდინარე  იორისა, ილტოსა და ალაზნის სათავეებში, მათი დიდი ნაწილი ცხოვრობს პანკისის ხეობაში. ფშავლები ცხოვრობენ აგრეთვე გომბორში და შირაქში. ისინი საუბრობენ ქართული ენის ფშაურ   დიალექტზე. წარსულში ფშავლები გამოირჩეოდნენ კულტურისა და ყოფის ადგილობრივი თავისებურებებით. ისინი ცნობილნი იყვნენ შალეულის ნაწარმის დამზადებით, ხალხური ზეპირსიტყვიერების ბრწყინვალე ნიმუშებით და სხვა.\nthumb|250px|'''[[ფშავი]]'''.\nმარჯვნივ|მინიატიურა|<center>'''[[ფშაველი]]'''. ტეოდორ გორშელტის მიერ [[1896|1896 წელს]] [[სანქტ-პეტერბურგი|სანქტ-პეტერბურგში]] შესრულებული ნახატი.</center>\n\n==საისტორიო წყაროები==\nვახუშტი ბატონიშვილი ფშავლებს ასე ახასიათებს:\n{{ციტატა|ფიზიკურად ფშაველი ჯანსაღია. მოქმედებაში ის მარჯვეა და შრომის ამტანი. სიმაღლით ფშაველი შუა ტანისაა, თხელი და სწორი აგებულების. სახით კი შავგვრემანია და ლამაზი მოყვანილობისა. სახის იერით ფშაველი უფრო ბარის ქართველს წააგავს და ფიზიკურ სიმახინჯეს მათში იშვიათად შეხვდებით. ხასიათით ფშაველი თავაზიანია და ხათრიანი. საზოგადოებაში ფშაველი ქალი თუ კაცი თამამია და უადგილო მორცხვობა და პირის არიდება ფშავში სიმდაბლის ნიშანია. ფშაველი, ამასთანავე, ალერსიანია და არშიყი. ფშაველი გულჩათხრობილი არ არის, მას უყვარს მხიარულება, შაირობა და დროს ტარება. სტუმრის დახვედრა, მისი პატივისცემა და გართობა მათში მიღებულია. ქურდობა-ავაზაკობას ფშაველი არ ჩაიდენს და ეს სამარცხვინოდ მიაჩნია. ამასთანავე, ფშაველი შარიანი და მოჩხუბარიც არ არის და ამგვარ შემთხვევას ის შეგნებულად გაურბის. ფშაველი გონებამახვილია, ტკბილად მოუბარი, ენაწყლიანი და მოლექსე. მას ეხერხება ლექსის \"კაფიად\" თქმა და მოსწრებული სიტყვა-პასუხი. ფშავლებს მოსწონთ კარგი ენიანობა და თავაზიანობა და ასეთ პირსაც პატივსა სცემენ. ფშაველი ქალი თამამია, მარტო დადის, ლაპარაკის დროს გამბედავია და თამამი. ყოველ სიტყვაზე ის ატანს \"ჩემს ძმას\": \"ვაჰმე, ჩემო ძმაო.\" ფშავლები ქართულად მეტყველებენ და მათ დღევანდელ თქმას უკვე არ ახასიათებს კილოკავი... ფშავლები სწავლა-განათლებას ეტანებიან. ამისათვის მათ ნიჭი და უნარიც შესწევთ...<ref>ვახუშტი ბატონიშვილი, „საქართველოს გეოგრაფიული აღწერა“</ref>}}\n\n==='''უკანაფშავის თემის სოფლები და მასში მცხოვრებთა გვარები''':===\n* '''შუაფხო''': (მთვარელაშვილი, ელიზბარაშვილი, ბადრიშვილი, ავთანდილაშვილი, ჯაბანიშვილი, შუშანაშვილი, ქოჩაშვილი, ჯიხვიშვილი);\n* '''არახიჯა''': (ციგროშვილი);\n* '''ახადი''': (ბეროშვილი, გოდერძაული, ბერიშვილი, ბობღიაშვილი, გორელაშვილი, ლომნიაშვილი, ხელაშვილი, ჭორაშვილი, ჭრელოშვილი);\n* '''ბეტისჩრდილი''': (ხოშურაული, ბეკურიშვილი, ჩიტოშვილი);\n* '''ბულალაურთა''': (ბულალაური, ბულალაშვილი);\n* '''გოგოლაურთა''': (თურმანაული, სულხანიშვილი, ნადირაშვილი, ბაღიაური, მგელაშვილი, ბეყოშვილი, ბუდურაშვილი, ბუთხაშვილი, თანდილაშვილი, ყინწაშვილი, ხაჩიშვილი);\n* '''ელიაგზა''': (ბობღიაშვილი, ჯველაური);\n* '''ვანხევი''': (ხუცურაული, სოხურაშვილი);\n* '''მათურა''': (ხიბლაშვილი, წითელაური, ხუციშვილი, ზურაბიშვილი, თათარაშვილი, ქისტაური, ბაჩუაშვილი, გახუტელაშვილი, თადიაური, წოწკურაული);\n* '''მისრიანთ კარი''': (მისრიაშვილი);\n* '''მუქო''': (წვეროშვილი, მთიბელაშვილი);\n* '''უძილაურთა''': (ჩორხაული, ლაშქარაშვილი, კოჭლიშვილი, თათარაშვილი, ლოსეურაშვილი, ქავთარაძე, ბაზიერაშვილი);\n* '''უკანაფშავი''': (კარატიელი, წელაური, ცოკილაური, ამირანაშვილი, არჩემაშვილი);\n* '''ქუთხი''': (მჭედლიშვილი, ხუციშვილი);\n* '''ცაბაურთა''': (მჭედლური, გოგნელაშვილი, ჭყრუნიშვილი, გედეხაური, ჩიტოშვილი);\n* '''წითელაურთა''': (ჩიაშვილი, ბაიდაური, გოგიაშვილი, ბუწვაშვილი, მოკვერაშვილი, ჩოფანაშვილი);\n* '''ჭიდალი''': (მურღვაშვილი, კოჭლაშვილი, წელაური);\n* '''ჭიჩო''': (ჩოლოგაური, ხიზანიშვილი, ბურდული);\n* '''ხოშარა''': (გელუაშვილი, მამიაური, ხახაშვილი, მისრიაშვილი, ნაკვეთაური, ტეტიაშვილი).\n\n==='''მაღაროსკარის თემის სოფლები და მასში მცხოვრებთა გვარები''':===\n* '''არბაჩხანი''': (ბატარაშვილი, ბეწუკლიშვილი, ცქიფაშვილი);\n* '''აფშო''': (ბუსურიშვილი, ვარდანაშვილი, მჭედლური, მაუბარაშვილი, დაქუზაშვილი, მაჩურიშვილი, ხუზაურაშვილი, ყბაილაშვილი);\n* '''გომეწარი''': (წიკლაური, თაგვაშვილი, ღურბელაშვილი, მუშტაშვილი, ხადიაიშვილი, ბექაური, ვაჩეიშვილი, ბუჟირიშვილი, ფარნაოზიშვილი, სულიაშვილი, ბეწუკლიშვილი, რაჯაშვილი, ბულალაშვილი);\n* '''გუდარახი''': (მარტიაშვილი, გურასპაული, ზურაბაშვილი, ურჯუკიშვილი);\n* '''ინო''': (მაღალიშვილი, მარწყვაშვილი, უძილაური, წვეროშვილი);\n* '''კანატია'''\n* '''კაწალხევი''': (ცაბაურაშვილი, ხორნაული, ზარიძე);\n* '''ხილიანა''': (თანდილაშვილი, კაკაბლიშვილი, ტუნტურიშვილი, ჯანგირაშვილი, ნავროზაშვილი, ბაიაშვილი, ქისტაური, თურმანაული, გელიაშვილი, ღონიერაშვილი, თალაშვილი, წელაშვილი);\n* '''კუჭეჭა''': (ხორანაული, ბუღნიაშვილი, ბერიძიაშვილი, ჩოხელაშვილი, ტეტიაშვილი, ტეტუნაშვილი);\n* '''მაღაროსკარი''': (გელაშვილი, ბეყოშვილი, საფარაშვილი, ჯანაშვილი, უფროსაშვილი, მახაური, მგელაშვილი, მგელიაშვილი, მუშტაშვილი, ნარიმანაშვილი);\n* '''მიგრიაულთა''': (მიგრიაული, ბუთხაშვილი, სულხანიშვილი, სესიაშვილი, მჭედლური, ბალიაშვილი, მამუკელაშვილი, მარტიაშვილი, მარცვალაშვილი, მაუბარაშვილი, მაჩურიშვილი, მაჩხოშვილი, მთიბელაშვილი, მოლოდინაშვილი, ნარიმანაშვილი);\n* '''საშევარდნო'''\n* '''ქალილო''': (ნაყეური, ფიცხელაური);\n* '''ყოფჩა''': (მარაშვილი);\n* '''შარახევი''': (ჭინჭარაული, ტეტიაშვილი, ტეტუნაშვილი, ბოძაშვილი, წიკლაური);\n* '''ჩარგალი''': (ჟამიაშვილი, მოლოდინაშვილი, ბაჩიაშვილი, მარტიაშვილი, კობაიძე, რაზიკაშვილი, მარცვალაშვილი, ბუკუკიშვილი, ბალიაშვილი, ბეკურაული, ბუთხაშვილი, ბუსურიშვილი, თიბელაშვილი, ფადიურაშვილი, ბაიაშვილი, ვეშაგური, პირქუშაშვილი);\n* '''წიფრანი'''\n* '''ხომი''': (ნავროზაშვილი, კაკაბლიშვილი, კაჭაროზაშვილი, კუწაშვილი, ხაჩიშვილი, კაცობაშვილი, იანვარაშვილი, გარაშვილი, წელაშვილი, თურმანაული).\n\n==ფშაური სამოსელი==\nმინიატიურა|[[ფშაველები|ფშაველების]] [[ფოტოგრაფია|ფოტო]], [[დიმიტრი ერმაკოვი|დიმიტრი ერმაკოვის]] [[კოლექცია|კოლექციიდან]].\nთუში, ფშაველი და ხევსური ქალის სამოსელის კომპლექსებს ერთნაირი სისრულით არ მოუღწევიათ ჩვენამდის. XX საუკუნის დასაწყისში ხევსურთა უმეტესობა და თუშეთის უმცირესი ნაწილი კვლავ სარგებლობდა სამოსის ძველებური ტიპით, მაშინ როცა ფშაველებმა ჯერ კიდევ XIX საუკუნეში შეცვალეს იგი ახლით.\n\n===ქალის სამოსელი===\n====შიდა სამოსელი====\nფშავში ქალები საცვლებად ხმარობდნენ მოკლე პერანგებს და „ტოტ-ბაბთებით“ შემკული ქვედა საცვლებს, რომელსაც ფშავლები „შარვალსაც“ უწოდებდნენ. უფრო ადრე კი ფშაველ ქალებს გრძელი, კოჭებამდე დასული სიგრძის პერანგები სცმიათ. პერანგის ეს ტიპი ნიკო ხიზანიშვილს აგონებდა ძველქართული ეკლესიის კედლებზე გამოხატულ წმინდანთა შესამოსელს<ref>ნ. ხიზანიშვილი, „ფშავეთი და ფშაველები“, გაზ, «ივერია», №140, 1889</ref>.\n\nფშავში საპერანგე მასალად გამოიყენებოდა: ფერადი ფარჩა, მერდინი, დარაია, მოვი, ყანაოზი, ლაინი, შილა და სხვა. პერანგის დასამზადებლად ოთხი-ხუთი არშინის ქსოვილი იყო საჭირო. ჩამოთვლილ მასალათა შორის საუკეთესოდ ითვლებოდა მერდინი, მაგრამ სიძვირის გამო მოსახლეობის ფართო მასა უფრო იაფფასიან ლაინსა და ხამს იყენებდა, მხოლოდ კაბაში გამოსაჩენი ადგილისათვის „სამაჯურებისა“ და „სამხრისათვის“ ყიდულობდა წითელ მერდინს. სამხრე ნაჭერს იმ ვარაუდით აჭრიდნენ, რომ საყელო-გულისპირი ოთხი თითის დადებაზე დაეფარა ჩაჭრის ხაზის ჩასწვრივ და უკან ზურგშიც გადაფენილიყო. სამაჯურსაც ბრტყელს აკეთებდნენ. პერანგი გამოიჭრებოდა მხრებში აუჭრელად ორმაგად მოკეცილი ქსოვილისაგან. გვერდებში დაუტოვებდნენ შეხსნილ ადგილებს. სახელოები იცოდნენ სწორედ მიდგმული და მაჯასთან სამაჯურით მოვიწროებული. პერანგის საყელოსა და სამაჯურებს ფერადი აბრეშუმის ძაფებით ქარგავდნენ. ზედ გამოჰყავდათ „ნოქვა“, „კავიანა“, გეომეტრიული და მცენარეული სახეები. საყელოზე კუდიქცეულათი სცოდნიათ დაქარგვა. ზოგიერთები პერანგის მთელ სიგრძეზე გრეხილს დააკერებდნენ, რომელიც ქვემოთ „ფალჩუმით“ — ფესვებით მთავრდებოდა. პერანგის ჩაჭრილი გულისპირის ნაპირები დაკავშირებული იყო ნაჭრის გრეხილით, ან ადგილზე ლეკი ოსტატების მიერ დამზადებული ვერცხლის, ფოთლისებური მოყვანილობის სევადიანი ღილებით. ასეთი საგანგებო მორთულობა კი არ უნდა დაკარგულიყო კაბის ქვეშ, არამედ კაბის ჩახსნილი გულისპირის საშუალებით ყველასათვის შესამჩნევად უნდა ყოფილიყო.\n\nქვედა საცვლის დასამზადებლად იყენებდნენ თეთრ მიტკალს და ლაინს, ან წითელ მერდინს, შილას, ხამხარას. სამხარედ სხვა ნაჭრის გამოყენების მსგავსად, საცვალზედაც სიძვირის გამო, მხოლოდ ტოტებზე სცოდნიათ წითელი მერდინის გადაკერება. იგი შედგებოდა „ტოტებისა“, „უბისა“ და ზემოთა ნაწილისაგან, რომლის გადაკეცილ ნაწილში გაყრილი იყო  საცვალის შესაკრავად გამოყენებული „ხონჯარი“. რიგ შემთხვევაში ბაწარს სცვლიდა გვერდში დაკერებული ღილი. კაბაში ნაოჭ-სათავიანი საცვალი რომ ცუდად არ დარჩენილიყო, მას მარტო თეძოებამდე ამოიტანდნენ, რადგან წელს ჩაცილებით დაყებული კაბის კალთების სიფართე ამ ნაოჭს შეუმჩნეველს ხდიდა. საცვლის წითელ ნაჭერგადაკრული ტოტები მოქარგული ყოფილა „ბაფთა-ქარგით“.\n\n=====ჯუბა=====\nფშავში ძველ დროს არსებული ჯუბის მაგვარი სამოსელის კვალი საქართველოს სახელმწიფო მუზეუმის ქსოვილების ფონდში დაცული ერთი კოლექციითა და ლიტერატურაში გაბნეული ცნობებით დასტურდება. 1836 წელს პეტერბურგში გამოცემული ამიერკავკასიის რუსულ სამფლობელოთა სტატისტიკურ, ეთნოგრაფიულ, ტოპოგრაფიულ და ფინანსურ ურთიერთობის თვალსაზრისით გაკეთებულ მიმოხილვის მეორე ნაწილში, დუშეტის მაზრაში მცხოვრები ხალხის ჩაცმულობასთან დაკავშირებით, საუბარია აგრეთვე ფშაველი ქალი ტანსაცმლის შესახებაც. კერძოდ, აღნიშნულია ფშაველი ქალის მიერ ლურჯი ფერის მაუდის, პერანგისებური სამოსის და მაუდისავე ჩოხის მოყვანილობის ზედა სამოსის მოხმარებაზე<ref>обозрение российских владений за Кавказом, в статистическом, этнографическом, топографическом и финансовом отношениях, часть II, Санктпетербург, 1836, გვ. 22</ref>. რაც ადგილზე მოქსოვილი შალისაგან დამზადებულ ჯუბასა და ასევე შალის შემოსაცმელ ფაფანაგს უნდა გულისხმობდეს. ფშავში ჯუბის ადრეულ გამოყენებაზე ვაჟა-ფშაველას ნაწერებიც მიუთითებენ. ვ. ფშაველა თავისი ერთ-ერთი გმირის ღვთისოს პირით ასე მსჯელობს: „...აბა „ვეფხისტყაოსანი“ წაიკითხეთ, თუ ის არა სთქვავ, დიდი საკვირველია, თუ ის ფშავლის დაწერილი არ არის, სწორედ ფშაური კილოა, სიტყვებიც „ძოღანაო“, როგორც ჩვენ ვიტყვით, „ასმათის ჯუბა“, როგორც ჩვენი დედაკაცები იმენ და სხვა რამდენი“<ref>ვაჟა-ფშაველა, ფშაველი, ძველი საქართელო, II, ტფილისი, 1913, გვ. 330</ref>. სერგი მაკალათიას XX საუკუნის 30-იან წლებში ფშავში მუშაობის დროს ფშაველი ქალის შინ მოსახმარ ჩაცმულობის ფორმად დამოწმებული აქვს ჯუბის გამოყენების ფაქტები<ref>ს. მაკალათია, ფშავი, ტფილისი, 1934, გვ. 113</ref>.\n\nფშაური ჯუბა შინ ნაქსოვი ცალპირა ტოლისაგან იყო დამზადებული. სიგანედ სამი-ოთხი მტკაველი და ერთ სიგრძედ კი ექვსი-შვიდი მტკაველი ყოფილა საჭირო. თუშური ჯუბისა და ხევსურული სადიაცოსაგან განსხვავებით ფშაური ჯუბა გამოირჩეოდა სისადავითა და სივიწროვით — „ლულუტი“ იყო. ყდიდან ჩამოხსნილ შალს ორად შეკეცავდნენ, სასურველ სიგრძეს დააყენებდნენ და ისე დასჭრიდნენ, ე. ი. ორად მოკეცილი შალიდან ბეჭებში გადაუჭრელ ტანს ამოიღებდნენ. ჯუბა უსაყელო იყო, მხოლოდ კისრის გარშემო ღრმად ამოსჭრიდნენ, რომ ქალს თავზე ჯუბის გადაცმის საშუალება მისცემოდა. ყელთან შენაოჭებაც იცოდნენ, მერე ყელის ირგვლივ შემოვლებულ ნაწილს ნაპირს შეუბრუნებდნენ, შიგნითა მხრიდან სხვა ნაჭერს გამოაკერებდნენ ისე, რომ ნაკერი არ გამოჩენილიყო. უფრო ხშირად კი ჯუბას გულისპირში ცოტაზე ჩახსნიდნენ. ჩახსნილ ნაპირებს გრეხილს შემოაყოლებდნენ და სამი თითის სიბრტყედ მძივებსაც ჩამოაკერებდნენ. ხან ღილებით ან გაბმული ბაწრის საშუალებით დააკავშირებდნენ ჩაჭრილი გულისპირის ნაპირებს. ჯუბას მოკერებული ჰქონდა სწორი და ვიწრო „სახლები“, რომლებიც ზოგჯერ განსხვავებული მასალისაგან — ფართლისაგან ყოფილა დამზადებული.\n\nვიწრო და ტომარასავით ამოკერილ ჯუბას ადამიანი მოძრაობაში რომ არ შეეზღუდა გვერდებში დამატებით ნაჭრებს შეუყენებდნენ, რომელთაც „აზღოტებს“ უწოდებდნენ. თუ ქალი „ტანსუფთა“ (სუსტი) იყო, მაშინ მის ჯუბას „ცოტა“ აზღოტს ჩაუგდებდნენ და იმასაც მხოლოდ ბეჭებამდე, თუ „ტანმსხვილი“, მაშინ იღლიის ძირამდე აჰყავდათ და უფრო განიერსაც იჭერდნენ პირველთან შედარებით. ჯუბა სიგრძით წვივამდე სწვდებოდა ქალს, მერე მოაკერებდნენ „შაყრილი ხელის“ სიგანით შალის „ქუქუმოს“.\n\nჯუბის ფშავში გავრცელებულობის ტრადიციულობა ძველფშაური ცეკვა „სამაის“ დროს შესრულებული სიმღერის ტექსტში მუშის — ხის ქერქისაგან დამზადებული ჯუბის მოხსენებითაც უნდა მტკიცდებოდეს: „სამაიას ჩამოუვლის ქალი მუშის ჯუბიანიო“.\n\n=====ქუქუმო=====\nქუქუმო ენდროში წითლად შეღებილი ტოლის ნაჭერი იყო, რომელსაც უფრო მოყავისფრო ელფერი დაჰკრავდა. ამ ფერის ქუქუმო ხნიერი ქალის მუდმივ მოსახმარ ჯუბას ჰქონდა მოკერებული. ახალგაზრდობა უფრო ღია წითელს ირჩევდა. შესაძლოა ფშაური ჯუბის ბოლოზე წითელი ზოლის შემოკერების თავდაპირველი მნიშვნელობა გათხოვილი ქალის გამოსარჩევ ერთ-ერთ ნიშანს წარმოადგენდა.\n\nქუქუმოს ნაპირს კაბის გარშემო სიმაგრისათვის შემოაკერებდნენ მწვანე ან სხვა ფერის საწინდეს — „გაგრეხილი ბაწარი“, რათა ქუქუმოს ნაპირი მოძრაობის დროს მიწასთან შეხების გამო ადვილად არ გაცვეთილიყო. ძველი წესით ჯუბის გამშვენება მარტო წითელი ქუქუმოს მოკერებით ყოფილა გადმოცემული, მერე დაუწყიათ ქუქუმოს შალის ფერადი ძაფებით მორთვის ჩვეულება და ფშაველ ქალსაც მთელი მონდომებით უჭრელებია იგი, ზოგჯერ „შიბაჲთ“ და ზოგჯერ „კავაწყვეტილათი“. ქუქუმოს შესამკობ ჭრელად ხშირად გამოუყენებიათ სამკუთხედად მოყვანილი ფერადი ნაჭრის წყება. გეომეტრიული ჭრელის ამ სახეობით არის გაფორმებული ხევსურული თუ ფშაური სამოსის ელემენტები, ასევე აღმოსავლეთ საქართველოს მთიანეთში დამოწმებული, მოჩუქურთმებული ავეჯის ნიმუშები. მას „ხრიკულის“ სახელწოდებით ქსნის ხეობის მცხოვრებთა ყოფაში სამოსის ელემენტებზე გამოყენებითაც მოწმდება. ჭრელის აღნიშნული სახეობა ტრადიციული ჩანს კავკასიისათვის, განათხარი კერამიკის ჭრელის სახით მისი არსებობის სიძველეს კარგი დასაბუთება აქვს.\n\n=====სარტყელი=====\nფშაურ ჯუბაზე გამოუყენებიათ ტოლის, ხოლო მოგვიანო ხანებში კი ფარჩის ფერადი სარტყლები. სარტყლები განიერი და გრძელი უნდა გაეკეთებინათ. სარტყლების ასეთი სიგრძის გამო, წელზე ორჯერადი შემოტარების შემდეგ ტოტებად ჩასაშვები სიგრძეც რჩებოდა. ახალგაზრდები უფრო წითელ სარტყლებს ირჩევდნენ, მოხუცები — შავს. ჯუბაზე გამოყენებული სარტყლების ეს ტიპი მთლიანი კაბების შემოსვლის შემდეგაც არ გასულა ხმარებიდან. მხოლოდ მათ გვერდით გაჩენილა ახალი ტიპის, ღვედზე ასხმული ვერცხლის ნაწილებიანი ე. წ. „გუმბათიანი“ ქამრები, რომელთაც დამზადების ტექნიკის („აჟურული“) მიხედვით მეორე სახელითაც — „ფანჯრიანი“ მოიხსენიებდნენ. აღნიშნული ტიპი ქამრისა აღმოსავლეთ საქართველოს მთის ზოლში მოსახლეთა უმეტესობის ყოფაშია დადასტურებული.\n\n=====კაბა=====\nფშაველი ქალის ჩაცმულობის მნიშვნელოვან ელემენტს, რომელიც ქალაქურმა პროდუქციამ შეაპირობა, წარმოადგენდა „კაბა მხრიანი“//„წელიანი“. სამოსის დასახელებულ ელემენტს ფშაველი ქალები ატარებდნენ XIX საუკუნის II ნახევრის შუა პერიოდიდან ვიდრე მათი ადგილი კაბის ორნაწილად ქცეულმა ელმენტებმა არ დაიკავეს.\n\nფშაველი ქალის საკაბე მასალას შეადგენდა ჩითი, ატლასი ყანაოზი, ლასტიკი, დარაია. დარაია, საკაბედ ვარგისი საუკეთესო მასალა, ვიწრო იყო. მისის განი ორიდან სამ-ნახევარ მტკაველს აღწევდა, ამიტომ კარგი კაბისათვის რვა-ცხრა არშინი იყო საჭირო, ხუთ-ექვს არშინზე ნაკლები მასალიდან კი კაბა აღარ შეიკერებოდა. მასალის უმეტესი ნაწილი კაბის ბოლოსათვის იყო განკუთვნილი. თუ მხედველობაში მივიღებთ იმასაც, რომ ძველებური ფშაური კაბები, XX საუკუნის 20-30-იან წლებში მოხმარებული კაბებისაგან განსხვავებით, დიდი ნაოჭით ხასიათდება, მაშინ გასაგები იქნება ცხრა არშინის გამოყენების აუცილებლობაც. ახალ წესზე შეკერილ კაბას წელის ირგვლივ გაკეთებული ნაოჭის მაგივრად, მხოლოდ გვერდებიდან ეწყებოდა ნაოჭიანი კალთები.\n\nსაკაბე მასალას, ქალის წელამდე ნაანგარიშევი ზომის მიხედვით, ორად მოკეცავდნენ და გადაჭრიდნენ „სამხარნოდ“, ე. ი. ერთიანი მთლიანი ნაჭრიდან ამოიყვანდნენ „მხარ-გულს“. ბოლოსათვის საჭირო იყო ერტი განი წინ, ერთი უკან, რომელსაც აქ ველს ეძახდნენ და გვერდებში შესაყენებელი, სურვილის მიხედვით რაოდენობა შერჩეული, ცერად აჭრილი აზღოტები — კალთები. უფრო ხშირ შემთხვევაში კი უკანა მხარეს მხოლოდ ირიბად დაჭრილი კალთებით ადგენდნენ. ირიბად დაჭრილ კალთებს, ველს და წინა განს ერთმანეთზე ნემსის წვერით ააკერებდნენ, მერე საწელესთან წვრილად გადანდლავდნენ და ნემსით მისწევდნენ, მიანაოჭებდნენ. კაბის საქობედ კაბისავე მასალას ან სხვა, ფერად აბრეშუმს იკეთებდნენ. განიერი, ერთი მტკაველი სიგანის ქობა სახელი იყო ქალისათვის, ისე კი რაც არ უნდა ღარიბი ოჯახიდან ყოფილიყო ქალი კაბას სამ თითზე ნაკლები სიგანის ქობას არ შემოავლებდა. რადგან კაბა უმეტესად მუქი ფერისა იყო, ქობად წიტელ ან მწვანე აბრეშუმს ურჩევდნენ. შემდეგ საკერავი მანქანით ზედ კაბის ბოლოზე სახეებს გამოიყვანდნენ. მოქარგვის ასეთი ხერხი ერთის მხრივ კაბას სილამაზეს მატებდა და მეორეს მხრივ, ქობის კაბასთან მჭიდროდ მიმაგრებასაც ისახავდა მიზნად. სახეებად გამოყენებული იყო ძველფშაური ქარგულობისათვის დამახასიათებელი, ჭრელი, უმეტესად „ნოქვა“ და „კავიანა“.\n\n=====ზედატანი=====\nზედატანს იღლიის ძირიდან წელამდე ჩადგმული ჰქონდა პატარ-პატარა აზღოტები ტანის გამონაკვთის მიზნით. ამით იგი ეხმაურება მამაკაცის სამოსელის დაჭრა-შეკერვის კავკასიურ ნორმებს, რომელიც ტანსაცმლის წელზე გაწყობით იყო გამოხატული. კაბას საყელო ამოღებული და გულისპირი ჩაჭრილი ჰქონდა სარტყლამდე. „სახლები“ სწორი, ბოლოსაკენ მოვიწროებული და სამაჯურდადებული. უფრო ხშირად სახელოს წააკერებდნენ ფერადი ძაფით მოჭრელებულ შავი ფერის ნაჭერს. სცოდნიათ სამაჯურის სირმით, ჩაფარიშით და გრეხილით შემკობაც. ნაქარგობიდან იყენებდნენ ჭრელის იმ სახეობებს, რასაც კაბის სხვა ნაწილების შემკობის შემთხვევაში.\n\n=====საგარეო=====\nჩვეულებრივ დღეებში სახმარი კაბებისაგან განსხვავებით, საგარეოს სახელოებზე წააკერებდნენ ბოლომომრგვალებულ ყოჩებს, რომელთა ზომა ხელის ნების შესატყვისი იყო. შემკობის მხრივ საგარეო დანიშნულების კაბის ზოგიერთ ცალზე წარმოდგენილი მორთულობა განსაკუთრებულ აღნიშვნას იმსახურებს. ჩაჭრილი გულისპირის გასწვრივ ჩაამწკრივებდნენ ფერადი აბრეშუმის ნაჭრებს, „კალაპოტური“ წესით, რაც შემდეგში მდგომარეობდა: ნაირსახად დაჭრილ ფერადი აბრეშუმის ნაჭრებს ფერთა და ფორმების ურთიერთ შეხამებით მიაკერებდნენ. ფერადი ნაჭრების ასეთ წყობას სირმითა და მძივითაც დაამშვენებდნენ. გულისპირზე იცოდნენ აგრეთვე ლეკების მიერ დამზადებული ფოთლისებური ფორმის, სევადით შემკული ვერცხლის ღილების დაკერება, ანდა ღილ-ხრიკებით მისი შეკვრა, უფრო ხშირად კი გულისპირის ეს ნაწილი ღიად რჩებოდა, რომ შიგნითა მხრიდან ჩაცმული საგულის მოქარგული საყელო გამოჩენილიყო.\n\nმხარ-სახლით გაწყობილ ზედატანს ან პირდაპირ მოაკერებდნენ ბოლოს ანდა მათ შორის სარტყელსაც დაატანდნენ.\n\n=====საგულე=====\nსაგულეს სახელწოდებით ცნობილი იყო კაბის შიგნითა ჩასაცმელი. უმეტესად იგი შავი სატინისაგან მზადდებოდა. ძველი ფორმის საგულე საყელოსა და სახელოების გარეშე ყოფილა წარმოდგენილი. კაბაში გამოსაჩენი ადგილები საგანგებოდ ირთვებოდა. გულისპირი ორივე მხარეს სახელოდან ერთი მტკაველის დაშორებით გადაიჭრებოდა და გაუკეთდებოდა ნაოჭი, ე. წ. „ბოყოტის“ თავები (ნაოჭიან ადგილებს ისე გააკეთებდნენ და განალაგებდნენ, რომ სიგანეზე ჩამწკრივებულთ, ჩიბუხის თავის მიმსგავსებული ფორმები მიეღოთ). ნაოჭიანი თავები მორთული იყო მძივებითა და „თუშური ფულებით“. ასეთი ბოყოთისთავიანი ნაოჭი ხშირად მეორდება ფშაური ტანსაცმლის ქარგულობაში. განსაკუთრებით კი ძველებურ, ბოლოშეყრილ ნაოჭიან „ფასტამალაზე“ (წინსაფარი) სცოდნიათ მისი გამოყენება. ამ ტერმინს „ბოყოტი“ საინტერესო დამთხვევა აქვს სვანეთში გავრცელებულ „ბოყონალართან“, რაც საკაცო და საქალო შემოსაცმელ ჩოხისებური თარგის მქონე სამოსის გვერდებში ჩაყენებული „კუჭების“ აღმნიშვნელია. ზოგჯერ საგულეს უკეთებდნენ ნაკეცებს და ნოქვითაც ამკობდნენ. ასეთი საგულეები მალევე გასულა მოხმარებიდან. მათი ადგილი ენიანი საყელოსა და სახელოების მქონე საგულეებმა დაიჭირა. ენიანი საგულის ქარგულობაც განსხვავებული ყოფილა. ყელთან გრეხილს მიაკერებდნენ, რომელიც ბოლოში მთავრდებოდა ფესვით. საყელოზე ნოქვებით მოქარგვის გარდა, ფერადი დარაიას წაკერებაც ყოფილა წესად. ხშირად ამ ტიპის საგულეს ასარჩულებდნენ კიდეც. იცოდნენ საგულის ვერცხლის ფულებითა თუ დაფერილი ვერცხლის სამკაულით შემკობაც.\n\n=====ფასტამალა=====\nფშაური ფასტამალა იკერებოდა ერთი არშინი მუქი ფერის ყარამანდულასა ან ლასტიკისაგან. მოხუცი მთხრობელების გადმოცემით, ფასტამალას თავისი არსებობის მანძილზე სამჯერ გამოუცვლია ფორმა. პირველად „ენიანი ფასტამალები“ ჰქონიათ. კისრიდან წამოღებული „ენები“ მაგრდებოდა „სარტყელში“, მერე მიაკერებდნენ ნაოჭშეყრილ „ბოლოს“. შემდგომში ენები ჩამოუხსნიათ და დარჩენილა ბოლო „შახმუჭვილ-შაყრილი“ ფასტამალა, რომელსაც თავის მხრივ სულ მოკლე დროის განმავლობაში ადგილი დაუთმია „რუშიანი“ ფასტამალისათვის, რომლის შესაკერად საჭირო ყოფილა საწელე „სარტყელი“ და ერთი განი „ბოლოდ“, რომელსაც ნაოჭით მოაკერებდნენ საწელეს. ფოსტამალას ბოლო დაქობვილი, ე. ი. სარჩულდადებული ჰქონდა. ჯერ ერთი იმიტომ, რომ ნაქარგი ორმაგ ნაჭერზე კარგი გამოდიოდა, და მეორეც, ნაქარგის უკანა მხარეს ძაფების კვანძები ფასტამალას ნაპირის აკეცვის შემთხვევაში არასასიამოვნო შთაბეჭდილებას აღარ ახდენდა. ფასტამალას მოსაქარგავად იყენებდნენ შემდეგ სახეებს: „ნოქვა“, „ჭინჭველთ ნავალი“, „კავიანა“, „ჩადუნა“. ზოგი ჯვარს გამოიყვანდა, ზოგი ფოთლებს, ზოგი წინდის ჭრელას. ამ წინსაფარს ბოლო ნაწილი ნოქვითა და ბოყოტის თავებით ჰქონდა „შახმუჭვილი“ და ისე მოკერებული მთელ განზე, ბოყოტის თავები მორთული იყო ფერადი მძივებით.\n\nფასტამალა ისეთივე აუცილებელი ნაწილთაგანი იყო ფშაველი ქალის სამოსისა, როროგც ფაფანაგი. მის გარეშე სირცხვილი იყო ქალის სტუმრებთან გამოჩენა ან გარეთ გამოსვლა. იმდენად აუცილებელი, რომ შემდგომში იგი შეერწყა კაბას, რის დასტურადაც ფშავში 1962 წელს ერთ-ერთი ექსპედიციის დროს სოფელ მაღაროსკარში მცხოვრებ დედუკა ბახაიას ასულ თურმანაულის სასუდრე ტანისამოსად შემონახული კაბა ითვლება. აღნიშნული კაბა შეკერილი იყო მხრიანი კაბის ნიმუშის მიხედვით, იმ განსხვავებით, რომ წინა მთლიანი განის მაგივრად შედგმული ჰქონდა ფასტამალა თავისი ნაკეცებითა და მისთვის დამახასიათებელი ნაქარგულობით.\n\nმხრიანი კაბების შიგნით იცვამდნენ უმხრო კაბებს. რაც უფრო მეტი უმხრო კაბა ეცვა ქალს შიგნით, ჯერ ერთი, მისი შეძლების მაჩვენებელი იყო და მეორეც, მხრიანი კაბის კარგად დაყენებასაც უწყობდა ხელს. უმხრო კაბას ზოგჯერ უბრალოდ „კაბასაც“ ეძახდნენ, რადგან წელიანი, კაბის აღმნიშვნელ ტერმინად ფშავში ყველგან მხრიანი კაბა იხმარებოდა. უმხრო კაბა იკერებოდა რამდენიმე განისაგან ან წვრილად დაჭრილი კალთებისაგან. მას მხრიანი კაბის მსგავსად გარშემო ნაჭერს უკეთებდნენ. კაბა წელში იყო გადაქობვილი და ბოლოზედაც ქობა  ჰქონდა გადაკეცილი. საწელე ქობაში ნაჭერი იყო გაყრილი გვერდში შესაკრავად. შიგნით ჩასაცმელი ეს კაბები კარგი ნაჭრისაგან უნდა ყოფილიყო დამზადებული, იმდენად კარგები ეცვათ, რომ ზოგიერთ შემთხვევაში მხრიანი კაბის ამოკეცვაც იცოდნენ, რათა შიგნიდან ჩაცმული კაბის  რაობა უცხო  თვალისათვის შესამჩნევი გაეხადათ.\n\nუფრო გვიან ხმარებაში შემოსული წელქვეითი — კაბები და წელზეითი — გრძელსახელოებიანი „რუბაშკები“ აღწერილია სპეციალურ ლიტერატურებში<ref>თ. ოჩიაური, ხევსური ქალის თანამედროვე ჩაცმულობა, „მასალები საქართველოს ეთნოგრაფიისათვის“, VI, თბ., 1953</ref>.\n\n====გარე სამოსელი====\n=====ფაფანაგი=====\nფშაური ჯუბა ისევე წარმოუდგენელია ფაფანაგის გარეშე, როგორც ხევსურული ქალის სადიაცო ქოქლოს გარეშე. ფშაური ფაფანაგი გამოჭრისა და ფორმის მიხედვით ემსგავსება ხევსურულ ქოქლოს და შესაბამისად დანიშნულებც მსაგვსი აქვთ. ხევსურული წესით დაჭრელებულ ქოქლო ფაფანაგთან შედარებით, ფშაური გამოირჩეოდა სისადავით, მარტო სირმითა და გრეხილით იყო გაწყობილი. ზემოდან შემოსაცმელი ეს სამოსელი მოკლე იყო და წელში გამოყვანილი, სახელოები აუცილებლად გახსნილი უნდა ჰქონოდა<ref>ს. მაკალათია, „ფშავი“, თბ., 1934, გვ. 137</ref>.\n\nფაფანაგი ვაჟა-ფშაველას ნაწარმოებთა მიხედვით შედგენილ მცირე ლექსიკონში განმარტებულია როგორც ზედა ტანსაცმელი ქალისა, ჩოხისმაგვარი<ref>ალ. ჭინჭარაული, „ვაჟა-ფშაველას მცირე ლექსიკონი“, თბ., 1969</ref>.\n\nსაფაფანაგე მასალას შეადგენდა ადგილობრივ მოქსოვილი შალი, ე. წ. „ორშიანი ტილო“, რომლის დამზადებისათვის ორი კილო „თხორი“ იყო საჭირო, რადგან საფაფანაგე მასალად ორი ტოლი იყო საკმარისი, ე. ი. ყდიან ორჯერად ჩამოღებული შალის ზომა, დაახლოებით ათი მეტრი. ერთი ნაჭრისაგან კეთდებოდა „ზურგი“ და „წინა კალთები“, ხოლო მეორისაგან წელში შესაყენებელი დაჭრილი კალთები — „აზღოტები“ უნდა გამოეყვანათ.\n\nსაფაფანაგე მასალას ორად მოკეცავდნენ და მხრებში გაუკერავად ზურგისა და გულისპირის ორი კალთის შემცველ ზედატანს მიიღებდნენ. გულისპირებს წელიდან ნახევარი სიგანის ზომით, ბოლომდე ჩაყვებოდათ კალთები. ასევე ზურგს თან მიჰყვებოდა „ველად“ წოდებული კალთა, რომლის სიგანე წელთან ორი გოჯი იყო და ბოლოში — მტკაველი. ნახსენებ, ზურგს მიბმულ კალთას ხევსურეთში „გვამის აზღოტი“ ეწოდებოდა, ქიზიყში — „ოიმა“<ref>სტ. მენთეშაშვილი, ლექსიკონი</ref>. ზურგს იღლიაში ჩამოუცერებდნენ, რომ აზღოტები კარგად დამდგარიყო.\n\nფაფანაგის ქვედა ტანი შედგებოდა წელში შეყენებული თავწვრილი და ბოლოგაგანიერებული აზღოტებისაგან, რომელთა დიდი რაოდენობა ფაფანაგს სილამაზესა და მოხდენილობას მატებდა. საუკეთესო ფაფანაგად ითვლებოდა ორმოც აზღოტიანი, რომლის ჩამცმელი ქალი ფშავში არც თუ ისე ბევრი ყოფილა ძველად. აზღოტთა შემცირებით ფაფანაგის სიკარგის ხარისხიც კლებულობდა. თექვსმეტი აზღოტისაგან შემდგარი ფაფანაგით აზღოტთა შემცირების წესი ამოიწურებოდა. მუზეუმში 1955 წელს ფშავიდან შემოსულ ფაფანაგის აზღოტთა რაოდენობა ოცდაოთხია (სხმ ექსპონატი №15-55/2). აზღოტები თავში ვიწრო ორი გოჯის სიგანისა და ბოლოში განიერი გაშლილი ხელის სიფართე იჭრებოდა, იმ ვარაუდით რომ ერთი მხარე სწორი ჰქონდა და მეორე ირიბი. სიგრძით აზღოტი სამი მტკაველი უნდა ყოფილიყო. ორი ასეთი აზღოტის შეერთება იძლეოდა ერთ ნაოჭს.\n\nაზღოტების ერთმანეთთან დაკავშირება შემდეგ თანმიმდევრულ პროცესებს გულისხმობდა: ორი აზდოტი ერთურთზე უბრალოდ გაიკერებოდა — „აიდანდლებოდა“, ისე რომ სწორი ნაპირი ერთი აზღოტისა მეორის ირიბ ნაპირს აჰყოლოდა. ველის ირიგად ჩამოჭრილ ნაპირებს მიაკერებდნენ აზღოტებისაგან შედგენილ ნაოჭებს, რომლებიც ველის მხრიდან ერთმანეთის საპირისპიროდ უნდა მიეწყოთ. უბრალოდ გაკერილი აზღოტთა ნაპირები მერე „მხვევრაით“ უნდა ამოხვეულიყო, რომ შალის ნაპირები ხმარების დროს არ გამოშლილიყო. შემდეგ სიმაგრისათვის „კუდიქცეულათი“ დაჰკერავდნენ. გადაკერილი აზღოტი ნაკერში „გაიტეხებოდა“, რომ ორი აზღოტისაგან მიეღოთ ერთი „ნაოჭი“. ზემოდან ისევე გაუვლიდნენ ნემსით. ასეთი წესით დამზადებულ „ბოლოს“ მიაკერებდნენ ზედატანს.\n\nფაფანაგის აზღოტთა რაოდენობა ძირითადად მიჰყვებოდა ქალის წელის ზომას. ზოგჯერ გეერდის ხაზებს ცოტათი გადმოსცილდებოდა კიდეც, მაგრამ ისეთი ზომით, რომ წინ მუცლის არეს არ შეხებოდა. როგორც ზემოთ მოვიხსენიეთ, მუცლის არეს ჩამოჰყვებოდა მხრიდან დაშვებული ერთიანი კალთა.\n\nწინა კალთებს წელის ქვემოთ კიდევ ორი, პატარა კალთის დამატება უნდოდა. ეს „ენები“ აზღოტის მსგავსად უნდა ყოფილიყო გამოჭრილი. ენებს ირიბი ნაპირებით კალთებთან დააკავშირებდნენ, სწორი ნაპირები კი თავისუფალი რჩებოდათ. ამიტომ სწორ ნაპირად გამოიყენებოდა საფაფანაგე მასალის ყუიანი — შეკრული ნაწილი, რის გამოც მისი საგანგებო გადაკეცვის საჭიროება იხსნებოდა.\n\nზედატანის გვერდის კალთების გაკერვის დროს იცოდნენ იღლიის ძირის, ე. წ. „ბუდის“, ღიად დატოვება ფერადი დარაიასი ან სხვა ფარჩეულის ჩასაყენებლად. მუზეუმის ერთ ცალზე ამ მიზნით იასამნისფერი ნაჭერია მოხმარებული.\n\n„სახლები“ იცოდნენ საშუალო სიგრძისა, იდაყვს გადმოცილებით დამთავრებული. სწორედ აჭრილი სახელოების სიგანე გაშლილი ხელის შესატყვისი იყო, სიგრძე კი — მტკაველი და გაშლილი ხელი. ფაფანაგის სახელოს წვერზე ორი თითის სიბრტყედ გადაკერებული ჰქონდა თავისიეე ნაჭერი. სახელოები შიგნითა მხრიდან ბოლომდე იყო გახსნილი. გახსნილ ნაპირებს ფერადი აბრეშუმის ნაჭრით ამოქობავდნენ, რის შემდეგაც იწყებდნენ სახელოს მორთვას მწვანე ბაწრითა თუ ფაბრიკული ზონარით — „ყოვის ბწკალათი“, რომელსაც მაღაზიაში ყიდულობდნენ. გახსნილი ნაწილების დასამაგრებლად, სახელოს მთელ სიიგრძეზე ორ-სამ ადგილას, შავი გრეხილით წყვილ-წყვილად გააბამდნენ ნაპირებს. აბრეშუმის ძაფის ეს შავი „ყაითრები“ გამზადებული სახით შემოდიოდა ფშავში ვაჭრების საშუალებით, რომლებიც ათი არშინი ზომის ასეთი პროდუქციის საფასურად ერთ კილო კარაქს თხოულობდნენ თურმე. ზოგ შემმთხვევაში ასეთი სახელოების ბაწრებით გაბმა-გამობმას ვერ ახერხებდნენ და სახელოები ეგრე „დაჰკიდებავ როგორც ძაღლის ყურები“.\n\nფაფანაგის შემკობა მარტო სახელოების ზემოთ მოხსენებული მორთვის წესით არ იყო შემოზდუდული, იცოდნენ აგრეოვე ზურგის „შატით“ დაქარგვაც, რომელსაც „ხევსურეთულას“ ეძახდნენ. დამოწმებულია აგრეთვე „შიბით“ მოქარგვის წესიც. ჯერ „პწკალას“ გაუკეთებდნენ და მერე შიბით შემოუვლიდნენ. ერთიდან სამამდე შიბის რიგით შემოჰყვებოდნენ ველის ნაპირებიდან ჯერ სწორედ მიმავალ და მერე იღლიის ძირისაკენ მრუდედ ატანილ ხაზს. შიბი კეთდებოდა ველის პირზეც და ნაოჭის თავებზედაც. ამოშიბვის მერე ველი ძირს ვარდებოდა. იღლიის ძირიდან დაწყებულ ფერადი ფარჩის ნაჭრებს წელის ხაზამდე ჩააგრძელებდნენ. გარშემო და გარდიგარდმო სირმასაც მოავლებდნენ ხოლმე.\n\nფაფანაგს საყელო არ ჰქონდა. ზოგჯერ კისერში გაიკეთებდნენ „ჩაფარიშს“ ან გრეხილ მოვლებულ გაორმაგებულ ნაჭერს, რომ ეს ადგილი მალე არ გაგლეჯილიყო. ხან მცირე ზომით ცხვრის ტყავსაც შემოივლებდნენ.\n\nწინ შეუკრავი მხოლოდ მუცელთან სამაგრით შეკავებული ფაფანაგის სიგრძე სახრელებამდე დასულ ზომას ვარაუდობდა, ისე შეიძლებოდა ცოტათი გრეხილის დაჭერაც.\n\nფაფანაგის შეჭერეის სირთულის მიუხედაეად, მის დამამზადებლად მაინც ფშაველი ქალები გველინებიან. ფაფანაგის სათანადოდ გამოჭრა და ტანზე მორგება ქალის კარგი ხელსაქმიანობის მანიშნებელი იყო. აკი ამიტომაც მღეროდნენ: „ქალავ ეგ შენი სიკეთე გეტყობა ფაფანაგზედაო“. იშვიათად მიჰქონდათ იგი ჭრა-კერვით ცნობილ ოსტატებთან, რომელთა ხელობა ძირითადად მამაკაცის ჩოხა-ახალუხის შეკერვით განისაზდვრებოდა. მიუხედავად ამისა, ძველად, ფშავში, მზა ფაფანაგის შეძენაც ყოფილა შესაძლებელი და კარგი ფაფანაგი ერთ ძროხად ყოფილა შეფასებული. ამიტომ პატარძლის მზითევში ასეთი ფაფანაგისა და საერთოდ სამოსის დიდი რაოდენობით გატანების ფაქტები ქალის მამის ოჯახის ქონების მახასიათებელ ნიშნად ყოფილა მიჩნეული.\n\nსაგანგებოდ მორთული ორშიანი ფაფანაგი მხოლოდ ბედნიერ დღეებში უნდა ჩაეცვათ. ასეთი ტიპის ჩასაცმელს გარდა, მოხმარებული იყო აგრეთვე მსხვილი შალისაგან დამზადებული საყოველდღეო ფაფანაგიც. როცა კარგი, საგარეო ფაფანაგი ცვეთაში შედიოდა მასაც საყოველდღეო მოხმარებაში გადატანდნენ. მიუხედავად იმისა, რომ „ცხვრის დუმასავით“ ზურგს აკიდებული ფაფანაგი მძიმე მოსახმარი იყო, ამას არ ერიდებოდნენ და მით ყოველდღიურად იმოსებოდნენ. ეს უკანასკნელი გარემოება ამ სამოსის სამუშაოთა შესრულების დროს მოხმარებასაც ვარაუდობდა. რომ დაეცვათ იგი გაჭუჭყიანებისაგან ზოგჯერ მას „გარექცივ“ (გადაბრუნებულად) ჩაიცვამდნენ.\n\n=====ტყავი=====\nზამთარში შემოსაცმელი სამოსის რიგს ემატებოდა „ტყავები“, რომელსაც ამზადებდნენ ცხვრის ტყავისაგან. ტყავის სამასალედ სათანადო მომზადებასა და მის სამოსად გაფორმების საქმეში ფშაეელი მამაჭაცები ყოფილან დასაქმებულნი. ფშავში XIX საუკუნის ბოლოსა და XX საუკუნის დასაწყისში ტყავების შესაკერად\nქალაქელი მკერავებიც დადიოდნენ. მკერავთან ხალხს თვითონ მიაქონდა მასალად გამოსადვგი ნედლეული. ოსტატი ერთ დღეს ტყავს დაზელავდა, მეორე-მესამე დღეს კი შეკერილ ტყავს შემკვეთს ჩააბარებდა. საქალო ტყავი საკაცოსთან შედარებით უფრო გრძელი სცოდნიათ. წელში გაუკეთებდნენ შვიდ ნაოჭს, რომლის თავების მორთვა ტყავისავე ფერადი ღილების დაკერებას ითვალისწინებდა თურმე. ტყავის შესაკერად გაწეული შრომის საზღაური დაწესებული ყოფილა ნატურით (კარაქითა და მატყლით). ოსტატის მიერ ნაკერი ტყავების გვერდით უხმარიათ აგრეთეე მოსახური დიდი ზომის ცხვრის ტყავები, რომელთაც „დურა-ტყავებს“ ან „მასახურავ ტყავებს“ ეძახდნენ. ასეთი ტიპის ქურქებს ქალები იშვიათად გამოიყენებდნენ, მათ უფრო სასტუმროდ ინახავდნენ.\n\nმოსახურავ ტყავებს შორის მოიხსენივბდნენ აგრეთვე ჯიხვის ტყავის ქურქებს, რომელთაც ბეწვიანი მხარე გარეთ ჰქონდათ მოქცეული. ასეთ წესზე დამადებული სამოსის გამოყენების ფაქტი ძველი ჩანს და ტრადიციულიც, რადგან ტერმინი „ტყავგარექცივა“ ფშავში კარგი ვაჟკაცის ეპითეტად არის ხოლმე გამოყენებული. გ. თედორაძის შვნიშვნით, ასეთი ტიპის, მოკლედ ქულაჯას ფორმაზე მოყვანილი, მამაკაცის სამოსელი ხევსურეთში ცნობილი ყოფილა „საბეწვგარეთოს“ სახელწოდებით<ref>გ. თევდორაძე, ხუთი წელი ფშავ-ხევსურეთში, ტფ., 1930, გვ. 107</ref>.\n\n=====ქათიბი=====\nქალაქური პროდუქციით შექმნილ ჩაცმულობის ელემენტთა შორის, პირველ რიგში, უნდა დავასახელოთ „ქათიბი“. საქათიბე მასალად გამოყენებული\nიყო დარაია, ყარამანდულა, ლასტიკი. აქედან უპირატესობას ანიჭებდნენ შავ ლასტიკს, რომელიც ხმარებაში მწვანედ ცვდებოდა თურმე.\n\nქათიბის აზღოტ-კალთების რაოდვნობა ქალის აღნაგობაზე იყო დამოკიდებული, თუ ქალი „ტანსუფთა“ (გამხდარი) იქნებოდა იმას ცოტა მოუნდებოდა, თუ „ტანმსხვილი“ იმას მეტი. ზოგჯერ აზღოტთა რაოდენობა ოცამდისაც კი ადიოდა.\n\nფშაური და შემდეგ ხევსურეთშიც გაერცელებული ქათიბი იმეორებდა იმ თარგსა და მორთულობას, რომელიც ფაფანაგსა და ქოქლოს გააჩნდა. უსაყელო, წინ ჩახსნილი, მხრებში გადაუჭრელი წელში მინაოჭებული და ბოლოში გაშლილი, საკაცო ჩოხის მსგავსი. ჯერ გამოსჭრიდნენ „მხარს“, იმას „სახლებს“ მიაყოლვბდნენ, მერე „კალთებსა“ და „უკან ბოლოს“. მხრებს ორი მკაველი მაინც უნდოდა სიგანედ. წინა და უკანა ნაწილს მხრებში გადაუჭრელად გამოსჭრიდნენ ისე, რომ მხრების გაგრძელებაზე გაეყოლებინათ შუალა კალთა, რომლის წელთან ორი გოჯის ზომით არსებული სიგანე ბოლოსაკენ მატებით გაშლილი ხელის ზომას აღწევდა.\n\nსაქათიბე კალთა-აზღოტების დაჭრა ორნაირი წესით სრულდებოდა. განკუთვნილ მასალას ან მთლიან განებად დასჭრიდნენ ანდა ირიბად დაჭრილ წვრილ კალთებად, რომელთაც წელთან მისაკერებელი ნაწილები უფრო ვიწრო ჰქონდა ბოლო ნაწილებთან შედარებით. წინა ორი კალთა მთელი იყო. მხრებსაც მთელი კალთა ჰქონდა მობმული. ამ ნაწილებს შუა მოაქცევდნენ მთელ განებს ან ირიბად დაჭრილ კალთებს, რომელთაც ნაოჭით დააკავშირებდნენ წელის ხაზთან. წვრილი ნაოჭი კალთებს ძაფით ორ-სამ რიგად შემოჰყვებოდა.\n\nბოლო დრომდე ფშავში შვმორჩენილ ქათიბს ჰქონდა ჩვეულებრივად გაკერილი სახელო, რომელიც „ყოჩით“ იყო დაბოლოვბული. ყოჩი წარმოადგვნდა „ძროხის ყურების მაგვარად“ მოყვანილ ფერადი აბრეშუმისა თუ ფარჩის ნაჭერს, რომელიც ხელის ზურგს თითებამდე ფარავდა. ყურადღება ექცეოდა აგრეთვე ყოჩის ფერის შერჩევას. თუ ქათიბად წითელი დარაია იქნებოდა გამოყენებული, მაშინ ყოჩად მწვანე დარაიას იხმარდნენ. თუ მწვანე იყო ქათიბი ღვიძლისფერს გაიკეთებდნენ და ა. შ. ყოჩის ფერი ქათიბის ფერისაგან განსხვავებული უნდა ყოფილიყო და მით საერთო ნაწილიდან გამოყოფილიც. მაგრამ ყეელა შემთხეევაში, ეს ფერები ერთმანეთს უნდა შეხამებოდა, შერწყმოდა იმ ჰარმონიულობით, რაც ასე დამახასიათებელია აღმოსავლეთ საქართველოს მთაში გავრცელებულ სამოსისა და საერთოდ ქართული ეროვნული ჩაცმულობისათვის. უფრო ძველი ჩანს ქათიბის სახელოთა ის ფორმა, რომელიც შინამრეწველობის მასალებში გვხვდება და რომლის შესახებ მასალები მოვებულ იქნა ფშავის ეთნოგრაფიული ექსპედიციის დროს (1962). სახელოები კეთდებოდა გრძელი, თითქმის ქათიბის ბოლოს დამწვდომი, რომელიც ხელის „გასაგდებიდან“ შუა ადგილამდე გახსნილი უნდა დაეტოვებინათ. სახელოს, სიგრძის შუა ნაწილის ქვემოთ თანდათანობით მისი დავიწროებისა და გაკერვის შედეგად. პრაქტიკული გამოყენება მოხსნილი ჰქონდა და „ტყუილად დაგეკიდავდა მკლავებს გარედ“. ასეთი ფორმის მქონე სახელოებიც ყოჩით ყოფილა დაბოლოებული. მუშაობისა და სიარულის დროს სახელოებს მხრებზე გადაიწყობდნენ თუშური სახელჩაქნეულა ტყავის სახელოების მოხმარების წესის მსგავსად. ყოჩის არსებობის შემთხვევაში, სახელოებისა და გულისპირის ნაპირებს, აგრეთვე ბოლოსაც კურდღლის ბეწვით გაიწყობდნენ. ბოლო ხანებში ამავე მიზნით გამოიყენვბდნენ ცხვრის ტყავსც.\n\nტყავებითა და სხვა ბეწვით გაწყობილ ქათიბს ახალგაზრდები ხმარობდნენ უმეტესად საპატარძლო ჩაცმულობის სახით.\n\nგანხილულ ქათიბთან მსგავსვბას ავლენს სამოსის ის ფორმა, რომელიც XVII საუკუნეში სამეგრელოში იტალიელი მისიონერის არქანჯელო ლამბერტის მიერ\nარის დამოწმებული და სათანადოდ ადწერილიც. ამავე სამოსისა და მისი გრძელი სახელოების მოხმარების წესების გამო არქანჯელო ლამბერტი კიდევ ერთხელ მსჯელობს, როცა სუფრასთან ჯდო მის წესების შესახებ ლაპარაკობს: „...როცა რომელიმე დიდებული სასმელად ადგება ამასთან ერთად დგება მისი ამალა, რომელიც შედგება აზნაურებისაგან და რომელიც ემსახურება მას. ვინ მიართმვვს წაღებს და ვინ ტანისამოსს. ტანისამოსი ამ შემთხვევაში საგანგებოა და მგონია ჰგავს ძველთა საქორწინო ტანისამოსს. იგია ფეხებამდე გრძელი, ვიწრო და მიწამდე გრძელის სახელოებით, რომელიც ზურგზე გადაგდებული აქვთ. სარჩულად ამ ტანისამოსს აქვს კვერნის ან სიასამურის ტყავი და პირად ფარია ან ხავერდი და ან დამასკის ქსოვილი. ყველა ცდილობს, რომ ასეთი ტანისამოსი სხვადასხვა ქსოვილისა რამდენიმე ჰქონდეს, რათა რამდენჯერაც სასმელად ადგება, იმდენჯერ მისმა ხელქვეითმა უნდა გამოუცვალოს მას ეგ ტანისამოსი, რაც დიდის სიმდი-\nდრის ნიშნად მიაჩნიათ სამეგრელოში“.\n\n=====ქულაჯი=====\nქათიბთან ერთად უნდა მოვიხსენიოთ ქულაჯაც, რომელიც ახალოხთან ერთად თითქმის მსგავს სამსახურს უწევდა ფშაური სამოსის მთლიან გამართულობას. მასალად ურჩევდნენ ყარამანდულა ფარჩას. კურდდლის ან კვერნის ბეწვის მოვლების ნაცვლად. ქალაქიდან ამოტანილი და არშინზე გადათვლილი „გალიბანდად“ სახელდებული ნაჭრის მოკერება ყოფილა წესად. ქათიბთან შედარებით იგი უფრო სათბილო ჩასაცმელი იყო, დასარჩულებული და ხანდახან დაბამბულიც კი.\n\n=====ახალოხი=====\nსაქალო ახალოხი ძველი ჩაცმულობის საგარეო კომპლექსისათვის ყოფილა განკუთვნილი. მას ამზადებდნენ ფერადი (მწვანე ან წითვლი) ფარჩისაგან. გამოსჭრიდნენ სამ განს, არ დასჭრიდნენ ისე ამოჰკერავდნენ გეერდებზე. სახელოებზე ხელის ნების ტოლ ყოშებს მიაკერებდნენ. ახალოხი სიგრძით მუხლებამდე სწვდებოდა ქალს. წინ მთლიანად იყო ჩახსნილი წინა მხარეს სწორი „მელოტგვარი“ კალთები უკეთდებოდა, უკანა მხარეს მცირე ზომის ნაოჭი. ახალოხის გულისპირს ზოგჯერ აჭრელებდნენ მძივებით სამკაულად ვერცხლის ფულებსაც მოიხმარდნენ.\n\n====ვარცხნილობა და თავბურვა====\nფშაველი ქალი ნაწნავებს ატარებდა. მისი თავსაბურავი შემდეგი ელემენტების ერთობლიობით განისაზღვრებოდა: ჯერ თმების დამაგრების მიზნით თავზე იხვევდნენ უბრალო ჩითის თავსაკრავს — „თავჩითას“. სამკუთხედის ფორმის ამ თავსაბურავით თმებს დაიფარავდნენ, ხოლო მის ორ ტოტს გულისპირში ჩამოუშვებდნენ. თავჩითას თავზე „ხელისახოცით“ იმაგრებდნენ. ხშირად პირში ჩამოუშვებდნენ. თავჩითას თავზე „ხელსახოცით“ იმაგრებდნენ. ხშირად თავჩითას ტოტების ზევით აბრუნება და ხელსახოცში დამაგრბაც სცოდნიათ.\n\n=====ბაღდადი=====\nთავსაბურავის ელემენტებიდან თავჩითა-ხელსახოცის გარდა, რომელიც XIX საუკუნის II ნახევარში ფშავში გავრცელებული სამოსის მახასიათებელი იყო, უნდა აღინიშნოს აგრეთვე, ქალაქიდან გამზადებული სახით შემოტანილი „ბაღდადებიც“. ბაღდადი ჩვეულებრივ ოთხკუთხა ფორმის თავშალი იყო, რომელიც ფშაველი ქალის მიერ გაწეული შრომის შემდეგ, რაც მის შემკობაში გამოიხატებოდა, იქცეოდა მოხმარების საგნად. ბაღდადის ასე საგანგებოდ შემკობა, ფშავში ძველად მოხმარებული დიდი ფორმის აბრეშუმის თავშლებზე არსებული ქარგულობა-შემკობის გამეორების ცდას წარმოადგენდა. აღნიშნული თავშლის მისარებად ყიდულობდნენ ოთხი არშინის ზომის ქსოვილს. მასალის სივიწროვის გამო ნაჭრის მთელ სიგრძეს შუაში გადასჭრიდნენ და გვერდებს ერთმანეთს დაუკავშირებდნენ. ამ გზით მიღებული ოთხკუთხედი ფორმის ნაჭერს ირიბ ხაზზე გადასჭრიდნენ და სწორი ნაპირებით მიაკერებდნენ ერთმანეთს. ამგვარად ღებულობდნენ ფშაურ ფორმაზე სახმარ თავშალს ამ კუთხეში „ჩიქილად“ წოდებულს. როგორც წესი, ჩიქილის დასამზადებელი მასალა აბრეშუმი უნდა ყოფილიყო, მაგრამ ამ მიზნით ზოგჯერ უფრო მდარე ქსოვილებსაც იყენებდნენ.\n\nთავსაფრის წინჩამოფენილ ნაწილებს ჩიქილის „ტოტებს“ ეძახდნენ, უკან ზურგში გადაშვებულს კი ჩიქილის „ბოლო“ ერქვა. დიდი მონდომებით სცოდნიათსწორედ ჩიქილის ბოლოს მორთვა. ნაპირში მიაკერებდნენ თითის სიგანე ფერად დარაიას, რომლებიც ერთმანეთზე ზოლებად — „სრელებად“ უნდა ყოფილიყო მიწყობილი. დარაიას ნაჭრები ფერთა ისეთივე თანმიმდევრობის დაცვით უნდა მიჰკერებოდა, როგორც მხრიანი კაბა იყო გაფორმებული. მერე შინ მოქსოვილი ანდა მზა აბრეშუმის ძაფის „ფესვს“ მოაბამდნენ.\n\nთავზე ჯერ თავჩითას წაიკრავდნენ. სამკუთხედის ფორმაზე დაკეცილი თავჩითას შუბლთან ორი ყურით დაიმაგრებდნენ. თავსაფრის ზოგიერთი ცალის ყურებზე შემბული ჰქონდათ მძივები ან თეთრი ფულები. მერე ჩიქილას შემოიხვევდნენ და ტოტებს გულისპირში ჩამოშვებით ატარებდნენ. ჩიქილის ბოლო ქალს წვივის შუა სიგრძემდე სწვდებოდა თურმე. ფესვიან ბოლოს ზოგჯერ ასე ჩამოშვებულად ატარებდნენ და ხშირად კი თავზე გადმოფარვით. ჩიქილას თავზე დამაგრების მიზნით, ზემოდან სალტეს ფორმით შემოიკრავდნენ სქლად დაკეცილ ხელსახოცს. შუბლიდან უკან წაღებულ ტოტებს თავის ირგვლივ შემოტარების მერე შეიკრავდნენ მარჯვენა ლოყასთან ისეთი ვარაუდით, რომ ერთი ტოტი მოკლე დარჩენილიყო და მეორე გრძელი.\n\nჩიქილა-ხელსახოციან თავბურვას ფშავში დამცირებით „თავ-ჩაჩმაგსაც“ ეძახდნენ.\n\n====ფეხსამოსი და ფეხსაცმელი====\nფეხზე საცმელად ფშაველი ქალი ხმარობდა ძროხის ტყავის ქალამანს, რომელიც საკაცო ქალამნისაგან დიდად არ განსხვავდებოდა. ქალამნებზე ხმარობდნენ ჩხირებით ნაქსოვ ჭრელ წინდებსა და „თათ-ბაჭიჭებს“. საქალო წინდა არ „იშატებოდა“. დაშატული წინდის ხმარება მხოლოდ კაცის უპირატესობას წარმოადგენდა. ძველად ზამთარში დიდი სიცივეების დროს მოიხმარდნენ აგრეთვე შალის პაჭიჭებს. პაჭიჭი იკერებოდა ცალპირა შალისაგან, იმ მასალისაგან, რიტაც ფშაური ჟუბა მზადდებოდა. საპაჭიჭედ იღებდნენ მოგრძო ოთხკუთხედი ფორმის ნაჭერს, რომელსაც შიგნიტა მხრიდან ამოკერავდნენ ხოლმე. ბაწრით გაუკეთებდნენ ძირსა და ნაპირებს.\n\nსაქალო ძველებური წინდა ჭრელი იყო და მაღალყელიანიც. სამუხლესთან ბაწრით შეიკვროდა. შემდგომში გრძელყელიანი წინდები შეუცვლიათ მოკლეყელიანით. ასევე სახლში შინაური წესით დამზადებულ ქალამნებს შენაცვლებია ქალაქურ წესზე გამზადებული, ე. წ. „თალათინის“ ქალამნები და ქალაქშივე დამზადებული ბამბის ძაფის გრძელყელიანი წინდები.\n\n====რიტუალური სამოსელი====\n\n== ლიტერატურა ==\n* ც. ბეზარაშვილი, „ქალის სამოსელი აღმოსავლეთ საქართველოს მთიანეთში“, თბ., 1974\n* ვახუშტი ბაგრატიონი, „საქართველოს გეოგრაფიული აღწერა“\n\n==რესურსები ინტერნეტში==\n* ს. მაკალათია, „ფშავი“, 1985 წ.\n* ფშავი\n\n==სქოლიო== \n{{სქოლიო}}\n\n{{ქართველები}}\n\nკატეგორია:ქართველები კუთხეების მიხედვით", "url": "https://ka.wikipedia.org/wiki/ფშავლები", "len": 39001}
{"id": "5694", "title": "ფერეიდნელები", "text": "მინი|300პქ|ფერეიდუნშაჰრის ენების ინსტიტუტის ქართული კლასის ქართველი მოსწავლეები\nმინი|150პქ|ფერეიდნელი ქართველი სარა (ქეთი) გუგუჩანი\nმინი|300პქ|მარცხნივ|ფერეიდნელი ქართველები ირანის რუკაზე\n'''ფერეიდნელები''' — ირანის ფერეიდანის მხარეში მცხოვრები ეთნიკური ქართველები, მეტყველებენ ქართული ენის ფერეიდნულ კილოზე. ფერეიდნელების რაოდენობას 12-14 ათასი ადამიანით განსაზღვრავენ.\n\n==ისტორია==\n1616 წელს შაჰ-აბასმა გადაასახლა 100 000-მდე ქართველი უმთავრესად კახეთიდან და ჰერეთიდან ირანის პროვინციებში, ხორასანში, ისპაჰანსა და ფერეიდანში. მათი უმრავლესობა გასპარსელდა, მხოლოდ ფერეიდანში დასახლებული ქართველების ჯგუფმა შემოინახა ქართული ენა და ზოგიერთი ტრადიცია. ფერეიდნელი ქართველები ფერეიდანის 14 სოფელში ცხოვრობენ. სოფლებს დღემდე აქვს შემორჩენილი ქართული სახელები: მარტყოფი, ნინოწმინდა, თელავი, ვაშლოვანი. 1840 წელს ფერეიდნელი ქართველები აღწერა ინგლისელმა ჰენრი ლეიარდმა, მისი ცნობით ქალები არ იხურავდნენ ჩადრს, მაღალ დონეზე იყო განვითარებული მეხილეობა.  1894 წელს ფერეიდანი აღწერა ლადო აღნიაშვილმა. \n\n==კულტურა==\nფერეიდანში მცხოვრები ქართველების კულტურა და ყოფა განსხვავებულია თურქეთში მცხოვრები ქართველების კულტურისა და ყოფისგან, რადგან ფერეიდნელები აღმოჩნდნენ იზოლირებულ მდგომარეობაში. რელიგიამ, ცხოვრების პირობებმა და ეკოლოგიურმა გარემომ მთლიანად შეცვალა მათი ტანისამოსი, სამეურნეო იარაღები და ა. შ. ქართული ყოფიერებიდან შეინარჩუნეს ეგზოგამოურობა, გვარებად დასახლების ფორმა, არ მიიღეს ურვადი (სყიდვითი ქორწინება).\n\n==ლიტერატურა==\n*''თოფჩიშვილი რ''. „საქართველოს ეთნოგრაფია/ეთნოლოგია“ გვ. 151-152 — თბილისი, „უნივერსალი“ 2010 ISBN 578-9941-12-882-0\n\n{{ქართველები}}\nკატეგორია:ქართველები კუთხეების მიხედვით\nკატეგორია:ქართველი მუსლიმები", "url": "https://ka.wikipedia.org/wiki/ფერეიდნელები", "len": 1627}
{"id": "5696", "title": "ინგილოები", "text": "{{განსხვავება|ჰერები}}\n{{ინფოდაფა ეთნიკური ჯგუფი\n|ჯგუფი = ინგილოები\n|სურათი =250px\n|წარწერა=ინგილო ქალები\n|მოსახლეობა = 14 ათასი\n|რეგიონი1    = {{AZE}}\n|მოს1 = \n|სქო1 = \n|რეგიონი2 = ფშავი\n|მოს2 = \n|სქო2 = \n|ენები = ქართული ენა, აზერბაიჯანული ენა\n|რელიგიები = ქრისტიანობა, ისლამი\n|related-c =\n}}\n'''ინგილოები''', '''ჰერები''' — ქართული ეთნოსის ეთნოგრაფიული/ტერიტორიულ-ლოკალური ჯგუფი. ცხოვრობენ კახეთის ჩრდილო-აღმოსავლეთით თანამედროვე აზერბაიჯანის ზაქათალის, კახისა და ბელაქნის რაიონებში. „ინგილო“ ეწოდა ამ ქვეყნის მკვიდრ უძველეს ქართულ მოსახლეობას. ამ მხარის ადგილობრივ მცხოვრებ გამაჰმადიანებულ ქართველებს „ახლად მორჯულებულები“ (ძველი თურქულით „იანგოლი“) უწოდეს, საიდანაც წარმოდგა „ინგილო“ და ამ მხარის სახელწოდება „საინგილო“. 1897 წლის აღწერით ზაქათალის მაზრაში ქართული ენა მშობლიურ ენად 12 394 ადამიანმა აღიარა. გამოიყოფა ინგილოების ორი ჯგუფი – ქრისტიანი და მაჰმადიანი. საბჭოთა პერიოდში და ახლაც აზერბაიჯანის ხელისუფლება ქართველებად მხოლოდ ქრისტიან ინგილოებს მიიჩნევს. ისინი ქართულსუფიქსიან გვარებსაც ატარებენ. აღწერებში ქართველები (ინგილოები) თითქმის ერთი და იმავე რაოდენობით იყვნენ დაფიქსირებული (14 ათასი). მაჰმადიანი ინგილოები აზერბაიჯანელებად არიან ჩაწერილი და გვარებიც აზერბაიჯანულის ანალოგიური აქვთ – მამის სახელზე რუსული -ევ (-ოვ) სუფიქსის დართვით. მაჰმადიანი ინგილოების არაერთი ცდა, დაებრუნებინათ ქართული გვარები და ეროვნება, წარუმატებელი აღმოჩნდა.\nმინი|ეთნიკურად ქართველების განსახლების არეალი ისტორიულ საინგილოში.\nაღმოსავლეთ კახეთში, ანუ საინგილოში ქართველები ეთნიკურ უმცირესობად იქცნენ XVII საუკუნეში, როდესაც შაჰ-აბასის მიერ ირანში გადასახლებული ქართველების ნასახლარებზე დაღესტნელი ხუნძები და წახურები ჩამოსახლდნენ. XVIII–XIX საუკუნეებში ინგილოთა მნიშვნელოვანი რაოდენობა გალეკდა, რადგან აღმოსავლეთ კახელი გლეხები „უბატონო თემების“ მხარეზე გადადიოდნენ და მათ შორის სახლდებოდნენ. საბჭოთა პერიოდში საინგილოში მცხოვრები ქართველების ძალადობრივი ასიმილაცია მიმდინარეობდა. როგორც ქრისტიანი, ისე მაჰმადიანი ინგილოები ქართული ენის ინგილოურ დიალექტზე საუბრობენ. შევიწროვების გამო კახის რაიონის სოფელ ყორაღანიდან ქრისტიანი ინგილოები 1930 წელს, კახეთში, დედოფლისწყაროს რაიონის სოფელ სამთაწყაროში გადმოსახლდნენ. უკანასკნელი რამდენიმე ათწლეულის განმავლობაში საინგილოში მცხოვრები ქართველები თავის თავს „ინგილოს“ აღარ უწოდებენ. მათ დაიმკვიდრეს სახელწოდება „ჰერი/ჰერელი“, რადგან ეს მხარე XV საუკუნემდე „ჰერეთის“ სახელს ატარებდა.\n\n== იხილეთ აგრეთვე ==\n* საინგილო\n* ქართველები აზერბაიჯანში\n\n== ლიტერატურა ==\n{{ქე|4|268|თოფჩიშვილი რ.|სტატია=ინგილოები}}\n\n== რესურსები ინტერნეტში ==\n* ინგილო ქალების ცეკვა. სოფელი ითითალა – ვიდეო\n\n{{ქართველები}}\n\nკატეგორია:ქართველები კუთხეების მიხედვით\nკატეგორია:ქართველი მუსლიმები", "url": "https://ka.wikipedia.org/wiki/ინგილოები", "len": 2607}
{"id": "5700", "title": "სლეიპნირი", "text": "thumb|250px|არდრის ქვის გამოსახულებაზე აღბეჭდილია სლეიპნირზე ამხედრებული ოდინის შესვლა ვლაჰალაში.\n'''სლეიპნირი''' (Sleipnir) არის ლოკეს შვილი. სკანდინავიურ მითოლოგიაში სლეიპნირი ოდინის ულაყია. მას რვა ფეხი აქვს, ის ყველაზე სწრაფია ეტალონთა შორის. სლეიპნირს გადაადგილება შეუძლია, როგორც მიწაზე, ასევე ზღვაზე და ჰაერზეც კი.\n\n== ლიტერატურა ==\n* Byock, Jesse (Trans.) (1990). ''The Saga of the Volsungs: The Norse Epic of Sigurd the Dragon Slayer''. University of California Press. ISBN 0-520-23285-2\n* Ellis Davidson, H. R. (1990). ''Gods And Myths Of Northern Europe''. Penguin. ISBN 0-14-013627-4\n* Faulkes, Anthony (Trans.) (1995). ''Edda''. Everyman. ISBN 0-460-87616-3\n* {{Cite book |last=Grammaticus |first=Saxo |authorlink=Saxo Grammaticus |last2=Elton |first2=Oliver |author2-link=Oliver Elton |title=The Danish History |publisher=BiblioBazaar |date=2006 |location= |url= |isbn=1-42624-0045-4 }}{{Dead link|date=სექტემბერი 2021 |bot=InternetArchiveBot }}\n\n{{მითოლოგია}}\n\nკატეგორია:სკანდინავიური მითოლოგია", "url": "https://ka.wikipedia.org/wiki/სლეიპნირი", "len": 1009}
