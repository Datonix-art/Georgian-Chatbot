{"id": "3235", "title": "აღმოსავლეთ საქართველოს კათოლიკოს-პატრიარქები", "text": "* ავაგრე — XV საუკუნის 80-იანი წწ. - 1488 \n* ნიკოლოზ IV — 1488-1492\t\n* აბრაჰამ II — 1492-1497\t\n* ეფრემ I — 1497-1503\t\t\n* დოროთეოს II — 1503-1505; 1511-1516 \n* იოანე VIII — დაახლოებით 1505-1509\t\n* დიონოსი — დაახლოებით 1510-1511\t\n* ბასილი — 1517-1528; 1529-1531\t\n* მელქისედეკ II — დაახლოებით 1528-1529, 1540-1542; 1548-1552 \n* მალაქია — დაახლოებით 1532-1534 \n* გერმანე — დაახლოებით 1534-1540\t\n* ნიკოლოზ V — დაახლოებით 1542-1547\t\n* სვიმონი — 1547-1548\n* ზებედე I — 1552-1556\n* დომენტი I — 1556-1560\t\n* ნიკოლოზ VI — 1561-1684\t\n* ნიკოლოზ VII — 1584-1589\t\n* დოროთეოს III — 1589- XVI საუკუნის დასასრული\n* დომენტი II — XVI საუკუნის დასასრული - 1610\t\n* ზებედე II — 1610-1611\n* იოანე — 1612-1616\t\n* ქრისტეფორე I — 1616-1622\n* ზაქარია — 1623-1630\n* ევდემოზ I — 1630-1638\n* ქრისტეფორე II — 1638-1660\n* დომენტი III — 1660-1676\n* ნიკოლოზ VIII — 1678-1688 1691-1696\n* იოანე — 1688-1691; 1696-1700\n* ევდემოზ II — 1701-1705\n* დომენტი IV — 1705-1741\n* ბესარიონი — 1725-1737\n* კირილე II — 1737-1739\n* ნიკოლოზ IX — 1741-1744\t\n* ანტონ I — 1744-1755; 1764-1788\n* იოსები — 1755-1764\n* ანტონ II — 1788-1811\n\n==ლიტერატურა==\n{{ქსე|5|318|}}\n* {{წიგნი | ავტორი= ლომინაძე ბ.| სათაური=მასალები საქართველოსა და კავკასიის ისტორიისათვის | ნაწილი=მასალები საქართველოს XVII-XVIII ს-თა ისტორიის ქრონოლოგიისათვის | გამომცემლობა=საქართველოს სსრ მეცნიერებათა აკადემიის გამომცემლობა |ტომი=XXIX|ადგილი=თბილისი |წელი=1951| origyear=| isbn=| edition=|გვერდები=67-74|ბმული=}}\n\n*", "url": "https://ka.wikipedia.org/wiki/აღმოსავლეთ_საქართველოს_კათოლიკოს-პატრიარქები", "len": 1434}
{"id": "3236", "title": "ნიკოლოზ IV", "text": "'''ნიკოლოზ IV''' (დ. 1420 — გ. 1496) —  საქართველოს კათოლიკოს-პატრიარქი დაახლოებით 1488-1492 წლებში. კათალიკოსობის ხარისხი მაას მიუღია კონსტანტინე მეფის დროს.\n\nანტონ კათალიკოზი მასზე წერდა: \n{{ციტირება|ნიკოლოზ მამათმთავარ დიდსა,\n\nბრძენ ისტორიკოს, ქართველთა მნათსა მშვიდსა,\n\nგალობა სტიხითა, კეთილ საქებ განმზდისა,\n\nსოფლისაგან მშვიდობა განაზიდსა,\n\nშაირს უძღვნი, არ შესატყვის ნამზიდსა.}}\n\n==ბიბლიოგრაფია==\n# „მოგება სულისა“.\n# „ვენედიკტეს წიგნი ოქროპირის სინანულისათვის“.\n\n \n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|7|433}}\n* „ქართული მწერლობა მეცამეტე საუკუნიდამ მეთექვსმეტე საუკუნემდე“, თბ., 1855, გვ. 21\n\n{{საქართველოს მართლმადიდებელი ეკლესიის მეთაურები}}\nკატეგორია:საქართველოს კათოლიკოსები\nკატეგორია:ქართველი მწერლები", "url": "https://ka.wikipedia.org/wiki/ნიკოლოზ_IV", "len": 769}
{"id": "3237", "title": "დიონოსი", "text": "'''დიონოსი''', ''დიონისე'' — აღმოსავლეთ საქართველოს კათოლიკოს-პატრიარქი დაახლ. 1510-1511 წლებში. \n\nის მოიხსენიება 1511 წლით დათარიღებულ კახთა მეფის ავ-გიორგის მიერ მცხეთისათვის გაცემულ საბუთში, რომელიც მეფეს მის მიერვე მოკლული მამის, ალექსანდრე I-ის სულის მოსახსენებლად — სააღაპედ გაუცია. ავ-გიორგის მიერ ჩადენილი ცოდვის გამო კათოლიკოსი დიონოსი, მთავარეპისკოპოსი მალაქია და ამბა-ალავერდელი იოვანე „რჯულისა წესითა გამოენახენ“, რის საპასუხოდაც კახთა მეფე „პაპათაგან გაჩენილ“, ე. ი. მცხეთისათვის კახ მეფეთა მიერ შეწირულ კახურ მამულებს სითარხნის პირობით უმტკიცებს მცხეთის საკათოლიკოსო საყდარს.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* {{cite book |last=მეტრეველი|first=როინ |year=2010 |title= საქართველოს მეფეები და პატრიარქები|publisher=არტანუჯი |location=თბილისი |isbn=978-9941-421-21-1|ref=CITEREFსაქართველოს მეფეები და პატრიარქები2010}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:XVI საუკუნის ქართველები", "url": "https://ka.wikipedia.org/wiki/დიონოსი", "len": 1017}
{"id": "3238", "title": "ბასილი (XVI საუკუნე)", "text": "{{მრავალმნიშვნელოვნება|ბასილი|ბასილი}}\n'''ბასილი''' — აღმოსავლეთ საქართველოს კათოლიკოს-პატრიარქი 1517-1528 და 1529-1531 წლებში. იბრძოდა ქვეყნის პოლიტიკური ერთიანობისათვის. ბასილმა ისარგებლა ქართლის მეფისა და სამცხის მთავარს შორის მშვიდობიანი ურთიერთობით, აგრეთვე გაერთიანების მომხრე ძალთა საყოველთაო მხარდაჭერით და 1518 წელს ყვარყვარე IV ათაბაგს (ქაიხოსროს ძე) სათანადო სიმტკიცის წიგნით აღადგინა სამცხის სამთავროს ეკლესიური დამოკიდებულება ქართლის საპატრიარქოსთან, რაც სამცხის მთავრების სეპარატისტულ მისწრაფებათა გამო დარღვეული იყო. ძველი საეკლესიო წყობილების აღდგენის მიზნით აღაწერინა სამთავროში მდებარე ქართლის საპატრიარქო ეკლესიის ყოფილი საყმო მამულები და დაამტკიცებინა სამცხის მთავრებს. თავისი მიზნის მისაღწევად ბასილი განდომილთა შეჩვენებასა და დაკრულვასაც მიმართავდა.\n\n== ლიტერატურა ==\n{{ქსე|2|220|ლომინაძე ბ.}}\n\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ბასილი_(XVI_საუკუნე)", "len": 862}
{"id": "3239", "title": "მელქისედეკ II", "text": "{{მრავალმნიშვნელოვნება|მელქისედეკ|მელქისედეკ}}\n'''მელქისედეკ II''' — აღმოსავლეთ  საქართველოს  კათოლიკოს-პატრიარქი დაახლოებით 1528-1529, 1540-1542 და 1548-1552 წლებში, ქართლის მეფის კონსტანტინე II-ის (1479-1505) ძე.\n==ლიტერატურა==\n{{ქსე|6|561|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები\nკატეგორია:ქართლის სამეფოს ბაგრატიონები", "url": "https://ka.wikipedia.org/wiki/მელქისედეკ_II", "len": 392}
{"id": "3240", "title": "მალაქია (კათოლიკოს-პატრიარქი)", "text": "{{მრავალმნიშვნელოვნება|მალაქია|მალაქია}}\n'''მალაქია''' — აღმოსავლეთ საქართველოს კათოლიკოს-პატრიარქი 1532-1534 და 1550-იან წლებში. ადრე ქართლის მთავარეპისკოპოსი იყო. განსაკუთრებულ ყურადღებას აქცევდა კახეთის სამეფოში მცხეთის კუთვნილი მამულების შემომტკიცებას. 1532 კახთა მეფეს ლევანს (1520-1574) დააბრუნებინა მისაკუთრებული მამულები და დაამტკიცებინა კახეთის ტერიტორიაზე მცხეთის მამულების ერთიანი ახალი სიგელი. დასავლეთ საქართველოს კათოლიკოს-პატრიარქ ევდემონთან ერთად მეთაურობდა იმერეთის მეფის ბაგრატ III-ის (1510-1565) მიერ მოწვეულ საეკლესიო კრებას, რომელმაც მიიღო დადგენილებები ტყვეებით ვაჭრობის აღმოსაფხვრელად და მოსახლეობაში შერყეული ქრისტიანული წეს-ჩვეულებების აღსადგენად.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|6|384|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/მალაქია_(კათოლიკოს-პატრიარქი)", "len": 883}
{"id": "3241", "title": "გერმანე (აღმოსავლეთ საქართველოს კათოლიკოს-პატრიარქი)", "text": "{{მრავალმნიშვნელოვნება|გერმანე|გერმანე}}\n'''გერმანე''' — აღმოსავლეთ საქართველოს კათოლიკოს-პატრიარქი XVI საუკუნის 40-იან წლებში, ლუარსაბ I-ის მეფობის (1527–1556) პერიოდში. მის შესახებ ცნობები დაცული აქვთ XVIII საუკუნის ისტორიკოსებს ვახუშტი ბატონიშვილს და ბერ ეგნატაშვილს.\n\n==ლიტერატურა==\n{{ქე|1|599|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/გერმანე_(აღმოსავლეთ_საქართველოს_კათოლიკოს-პატრიარქი)", "len": 409}
{"id": "3242", "title": "ნიკოლოზ VI", "text": "'''ნიკოლოზ VI''' — აღმოსავლეთ საქართველოს კათოლიკოს-პატრიარქი დაახლოებით 1542-1547 წლებში.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|7|433|}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ნიკოლოზ_VI", "len": 290}
{"id": "3243", "title": "დომენტი I", "text": "{{მრავალმნიშვნელოვნება*|დომენტი}}\n\n'''დომენტი I''' — აღმოსავლეთ საქართველოს კათოლიკოს-პატრიარქი 1556-1560 წლებში. კათოლიკოსად დაადგინა ქართლის მეფე სიმონ I-მა.\n\nენერგიულად ზრუნავდა მცხეთის საპატრიარქოს ეკონომიკური მდგომარეობის გაუმჯობესებისთვის, მნიშვნელოვნად გააფართოვა მისი მამულები. მის სახელთან არის დაკავშირებული კახეთის სამეფოს ეკლესიური სეპარატიზმის მორიგი მცდელობის აღკვეთა, რასაც ადასტურებს 1556–1560 წლებით დათარიღებული ამბა ალავერდელისა და კახი ეპისკოპოსების ერთგულების წიგნები.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|2|478}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები\nკატეგორია:XVI საუკუნის ქართველები", "url": "https://ka.wikipedia.org/wiki/დომენტი_I", "len": 721}
{"id": "3244", "title": "ნიკოლოზ VII (ბარათაშვილი)", "text": "'''ნიკოლოზ VII''' (ერისკაცობაში '''ბარათაშვილი''') — აღმოსავლეთ საქართველოს კათოლიკოს-პატრიარქი დაახლოებით 1561-1584 წლებში. მცხეთის სვეტიცხოვლის საკათედრო ტაძრის სამეურნეო-ქონებრივი მდგომარეობის მოსაწესრიგებლად ქართლის სამეფოს ცენტრალურ ხელისუფლებას 1565 წელს დაამტკიცებინა მცხეთის ქართლური მამულების შეწირულობის სია. მისივე ინიციატივით ქართლისა და კახეთის სამეფო კარმა მცხეთას მრავალი სოფელი შესწირა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|7|433|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ნიკოლოზ_VII_(ბარათაშვილი)", "len": 613}
{"id": "3246", "title": "დომენტი II", "text": "{{მმ*|დომენტი}}\n'''დომენტი II''' — აღმოსავლეთ საქართველოს კათოლიკოს-პატრიარქი დაახლ. 1595-1610 წლებში. \n\nდომენტის ინიციატივით 1595 წელს მცხეთის საპატრიარქოს დაუბრუნდა მსხვილი მამულები, რომლებიც ადრე საერო ფეოდალებს ჰქონდათ მიტაცებული. მისი კათალიკოსობის დროს ქართლის მეფე ლუარსაბ II-ს სვეტიცხოვლისათვის შეუწირავს სოფ. არბო გლეხებითურთ, კახთა მეფე ალექსანდრე II-ს — გარსევან ანდრონიკაშვილისათვის ჩამორთმეული სოფლები — ჯიბათი და ღანუხი გლეხებითურთ.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|2|478}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები\nკატეგორია:XVI საუკუნის ქართველები\nკატეგორია:XVII საუკუნის ქართველები", "url": "https://ka.wikipedia.org/wiki/დომენტი_II", "len": 713}
{"id": "3247", "title": "იოანე IX (ავალიშვილი)", "text": "{{მრავალმნიშვნელოვნება|იოანე|იოანე}}\n'''იოანე''' (გვარად ''ავალიშვილი''; გ. 1616) — აღმოსავლეთ საქართველოს კათოლიკოს-პატრიარქი 1612-1616 წლებში, მწიგნობარი, კალიგრაფი, მხატვარი. \n\nადრე საფარის მონასტრის წინამძღვარი იყო. ის და მისი ძმა ზაქარია დაახლოებული იყვნენ ქართლისა და კახეთის სამეფო ოჯახებთან. იოანეს ქვათახევის მონასტრის წინამძღვრობა უბოძეს, შემდეგ — ქართლის მთავარეპისკოპოსობა. 1609 წელს იოანეს გადაუწერია და აშიებით შეუმკია ლოცვან-დაუჯდომელი თეიმურაზ I-ის დედის, — ქეთევან დედოფლის დაკვეთით. იოანეს ერისკაცობის დროს გადაუწერია და მხატვრულად გაუფორმებია „ვეფხისტყაოსანი“.\n\n1614 წელს შაჰ-აბას I-ის აღმოსავლეთ საქართველოში შემოსევის დროს, იოანე იმერეთში გაიხიზნა და დიდხანს ცხოვრობდა აფხაზეთის კათალიკოს მალაქიასთან სადაც 1616 წელს გარდაიცვალა<ref>Карбелов П. «Древний Анчисхатский собор в Тифлисе». Тифлис, 1899</ref>.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|5|187|ლომინაძე ბ.}}\n\n==სქოლიო==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:ქართველი კალიგრაფები\nკატეგორია:ავალიშვილები", "url": "https://ka.wikipedia.org/wiki/იოანე_IX_(ავალიშვილი)", "len": 1114}
{"id": "3248", "title": "ნიკოლოზ VIII", "text": "'''ნიკოლოზ VIII''' (გვარად '''ამილახვარი''') (გ. 1705) — აღმოსავლეთ საქართველოს კათოლიკოს-პატრიარქი 1678-1688 და 1692-1695 წლებში. კახეთის მეფემ ერეკლე I-მა ორჯერ დაიკავა ქართლი, ორჯერვე გადააყენა ნიკოლოზ VIII და მის მაგიერ თავისი ბიძა იოანე დანიშნა. ვახტანგ VI-მ 1705 წელს სცადა ნიკოლოზ VIII აღდგენა, მაგრამ იგი საეკლესიო წრეებმა უარყვეს. 1687 წელს ნიკოლოზ VIII-ს შეუდგენია თავისი ნაშრომ-ნაღვაწის აღმნუსხველი დოკუმენტი, რომლიდანაც ირკვევა, რომ მას მცხეთის მეურნეობის აღდგენისა და სასოფლო ეკლესიების მშენებლობისათვის დიდი სამუშაო შეუსრულებია: აღუდგენია სასახლეები, აუშენებია მარნები, წისქვილები, გაუშენებია ზვრები, ბაღები, გაუყვანია სარწყავი არხები, აღუდგენია ნასოფლარები და სხვ.\n==ლიტერატურა==\n{{ქსე|7|433|ლომინაძე ბ.}}\n\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ნიკოლოზ_VIII", "len": 767}
{"id": "3249", "title": "ნიკოლოზ X (ხერხეულიძე)", "text": "{{მმ*|ხერხეულიძე}}\n'''ნიკოლოზ X''' (''ხერხეულიძე'') — აღმოსავლეთ საქართველოს კათოლიკოს-პატრიარქი 1741-1744 წლებში. დომენტი კათალიკოსის გარდაცვალების შემდეგ მისივე სურვილის გათვალისწინებით კათოლიკოსად დადგენილ იქნა ნიკოლოზ ხერხეულიძე. ვახუშტის ცნობით, 1744 წელს ნიკოლოზ X თბილისში ვინმე „უკეთურმან მაჰმადიანყოფილმან თაზისშვილმან ტარიელ მახვუილითა მოკლა.“ მკვლელს სატივეზე დაეწივნენ და ჩაქოლეს.\n\n== იხილეთ აგრეთვე ==\n*საქართველოს მართლმადიდებელი ეკლესიის მეთაურები\n*ხერხეულიძეები\n\n==ლიტერატურა==\n{{ქსე|7|433}}\n*{{წიგნი |ავტორი= ქიქოძე, გ. |ნაწილი= |სათაური=„ერეკლე II“  |ორიგინალი= |ბმული= |გამოცემა =  |პასუხისმგებელი =  |ადგილი= თბილისი |გამომცემლობა = სახელგამი|წელი = 1942|ტომი=  |გვერდები=76-77|გვერდნი =  |isbn=}}\n\n{{ხერხეულიძეები}}\n{{საქართველოს მართლმადიდებელი ეკლესიის მეთაურები}}\n\n\nკატეგორია:აღმოსავლეთ საქართველოს კათოლიკოსები\nკატეგორია:მოკლული ქართველები\nკატეგორია:გარდაცვლილი 1744\nკატეგორია:თბილისში მოკლული ადამიანები", "url": "https://ka.wikipedia.org/wiki/ნიკოლოზ_X_(ხერხეულიძე)", "len": 929}
{"id": "3250", "title": "სვიმონი (XVI საუკუნე)", "text": "'''სვიმონი''' — აღმოსავლეთ საქართველოს კათოლიკოს-პატრიარქი 1547-1548 წლებში. კახეთის მეფეს ლევანს 1548 წელს სამეფო გადასახადებისაგან გაათავისუფლებინა დავით-გარეჯის მონასტრის მამულები.\n==ლიტერატურა==\n{{ქსე|9|317|ლომინაძე ბ.}}\n\n\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/სვიმონი_(XVI_საუკუნე)", "len": 272}
{"id": "3251", "title": "ზებედე I", "text": "{{მმ*|ზებედე}}\n'''ზებედე I''' — აღმოსავლეთ საქართველოს კათოლიკოს-პატრიარქი 1552-1556 წლებში. 1552 წელს თბილისიდან სპარსელ დამპყრობთა განდევნის შემდეგ (შაჰ-თამაზ I-მა თბილისი დაიკავა 1548 წელს), ზებედე I-მა „აიაზმით განწმინდა“ და ხელახლა აკურთხა სიონის ღვთისმშობლის საკათედრო ტაძარი, აგრეთვე ქალაქის ყველა დანარჩენი ეკლესია, რომელიც მტერმა შებილწა და გააუქმა. ხელი მოაწერა ლუარსაბ I-ის სიგელის სიონის ტაძარში მღვდელმსახურების აღდგენისა და მამულების შეწირვის შესახებ.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|4|492|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ზებედე_I", "len": 677}
{"id": "3252", "title": "ზებედე II", "text": "{{მმ*|ზებედე}}\n'''ზებედე''' II — აღმოსავლეთ საქართველოს კათოლიკოს-პატრიარქი 1610-1611 წლებში. ქართლის მეფის ლუარსაბ II-ის თანხმობით ზებედე II-მ საკათოლიკოსო მსახურ-აზნაურთა გასაძლიერებლად 1610 წელს მათ ადგილ-მამულები უბოძა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|4|492|}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ზებედე_II", "len": 423}
{"id": "3253", "title": "ზაქარია (ჯორჯაძე)", "text": "{{მმ*|ზაქარია}}\n'''ზაქარია''' (გვარად ''ჯორჯაძე'') — აღმოსავლეთ საქართველოს კათოლიკოს-პატრიარქი 1623-1630 წლებში. მანამდე იყო ნეკრესის ეპისკოპოსი (ნეკრესელი) დაახლოებით 1613-1623 წლებში და სამეფო კარის ეკლესიის წინამძღვარი. \n\n1614 წელს, კახეთში შაჰ-აბას I-ის შემოსევის დროს, ზაქარია კახეთიდან ლტოლვილ თეიმურაზ I-ს ახლდა იმერეთში. მან ქართლის სამეფო ხელისუფლებას 1624 წელს განაახლებინა მცხეთის საკათალიკოსო მფლობელობა. მიმოწერა ჰქონდა რომის პაპთან ურბან VIII-თან, სთხოვდა საქართველოში გამოეგზავნა მკურნალები, მხატვრები და მტრისგან გაძარცვული ეკლესიებისათვის ინვენტარ-შესამოსელი, ბარძიმები. მფარველობდა იტალიელ მისიონერებს და ცდილობდა გამოეყენებინა ისინი ქვეყნის ინტერესებისათვის. მეფისა და კათოლიკოსის ურთიერთშეთანხმებით დასავლეთ ევროპაში ელჩად გაიგზავნა ნიკოლოზ ირუბაქიძე-ჩოლოყაშვილი. პაპმა ურბან VIII-მ საჩუქრად გამოუგზავნა თვალმარგალიტით შემკული მიტრა და ფალონი, მაგრამ იგი ლათინური ყაიდის იყო და ზაქარიამ თეიმურაზ I-ს გადასცა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* თამარაშვილი მ., ისტორია კათოლიკობისა ქართველთა შორის..., ტფ., 1902.\n* ლომინაძე ბ., მასალები საქართველოს XVII–XVIII საუკუნეთა ისტორიის ქრონოლოგიისათვის, «მასალები საქართველოსა და კავკასიის ისტორიისათვის», 1951, ნაკვ. 29.\n* საქართველოს კათოლიკოს-პატრიარქები, რედ. რ. მეტრეველი, თბ., 2000.\n{{ქე|3|321|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:ჯორჯაძეები\nკატეგორია:XVII საუკუნის ქართველები", "url": "https://ka.wikipedia.org/wiki/ზაქარია_(ჯორჯაძე)", "len": 1485}
{"id": "3254", "title": "ქრისტეფორე I", "text": "{{მრავალმნიშვნელოვნება|ქრისტეფორე'''|ქრისტეფორე}}\n'''ქრისტეფორე I''' — აღმოსავლეთ საქართველოს კათოლიკოს-პატრიარქი 1616-1622 წლებში.\n\nარსებული საბუთების თანახმად ქრისტეფორე მოქმედ კათოლიკოსად 1617, 1618, 1619 და 1622 წლებში ჩანს. მისი მწყემსმთავრობის დროს ქართლს განაგებს ჯერ ბაგრატ VII (ბაგრატ–ხანი) (1616–1619), შემდეგ სიმონ II (1619–1631).\n\nქრისტეფორეს კათალიკოსობის დროს, 1618 წელს ბაგრატ VII–ს სვეტიცხოვლისათვის შეუწირავს სოფლები ახალციხე და აგარაკი. მასვე თავისი მოხელეებისათვის უბრძანებია სვეტიცხოვლის ყმებისათვის ბაჟი არ გამოერთმიათ: „მეფე ბაგრატ ... გიბრძანებ ... წყალობითა შააბასისათა ... ბაჟს ნუ სთხოვთ და რაც ბაშმალი აეღოთ, ისიც მიეცით“; ასევე ბაგრატი ქალაქის მელიქსა და მამასახლისს უბრძანებს სვეტიცხოვლის ყმებისათვის ქალაქში ბაშმალი არ მოეთხოვათ. \n\nმოგვეპოვება ქრისტეფორე I–ს მიერ ანთოკს ჩასახლებული გლეხების ფიცის სიგელი, რომლის თანახმადაც, ისინი აღუთქვამენ კათოლიკოსს, რომ სხვაგან არ გადასახლდებიან.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|10|554|ლომინაძე ბ.}}\n*საქართველოს კათოლიკოს–პატრიარქები, რ. მეტრეველის რედაქციით, თბ., ნეკერი, 2000, გვ. 105–106.\n*თ. ჟორდანია, ქრონიკები და სხვა მასალა საქართველოს ისტორიისა და მწერლობისა, წ. II, ტფ., 1897\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/ქრისტეფორე_I", "len": 1312}
{"id": "3255", "title": "დოროთეოზ II", "text": "{{მმ*|დოროთეოზი}}\n'''დოროთეოზ II''', ''დოროთეოს II'' — აღმოსავლეთ საქართველოს კათოლიკოს-პატრიარქი 1503-1505 და 1511-1516 წლებში. დოროთეოზ II-ემ მცხეთის საპატრიარქოს დაუბრუნა ფეოდალების მიერ მითვისებული სოფლები, შეიძინა ახალი მამულები. კახეთისა და ქართლის მეფეებს 1503-1505 წლებში ახალი სიგელებით დაამტკიცებინა და გადასახადებისაგან გაათავისუფლებინა მცხეთის საპატრიარქოს მამულები.\n\nამ დროისთვის ქართლის სამეფოში შექმნილმა მძიმე პოლიტიკურმა ვითარებამ დიდად იმოქმედა მცხეთის საპატრიარქო საყდრის ეკონომიკურ მდგომარეობაზე; კახეთის მეფე ალექსანდრე I საგანგებოდ აღნიშნავს, რომ დოროთეოზის კათოლიკოსად დადგენის დროისთვის „მცხეთისა საქმე შემცირებულ იყო“. კონსტანტინე II, თავის მხრივ, უმტკიცებს რა მამულს, აღუთქვამს, რომ „სხუა დაკლებულ რაც არის, მართლითა სიმართლითა მოვიკლოთ და დაუკლებლად მოგაჴსენოთ“-ო.\n\nდოროთეოზ II-ის კათოლიკოსობის დროს მარცხი განიცადა მზეჭაბუკ ათაბაგის სეპარატისტულმა საეკლესიო პოლიტიკამ. ურჩი ათაბაგი საბოლოოდ დამარცხდა ცენტრალურ ხელისუფლებასა და კათოლიკოს-პატრიარქთან საეკლესიო განკერძოებისათვის ბრძოლაში, რამაც გამოიწვია მისი შემონაზვნება იაკობის სახელით.\n\nდოროთეოზის კათოლიკოსობის დროს სვეტიცხოველს განუახლდა და შეემატა, რაც მეფე კონსტანტინეს „საპატრონო შიგა მცხეთის საყდრისა სოფელნი, აგარაკნი და მამულნი“ იყო, კახეთის მეფე ალექსანდრე I-საგან გარეჯის უდაბნოს მამულების შემოსავლის ნახევარი, სააღაპედ ახალშენი, ვაზისუბანი და სხვა მრავალი.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* {{cite book |last=მეტრეველი|first=როინ |year=2010 |title= საქართველოს მეფეები და პატრიარქები|publisher=არტანუჯი |location=თბილისი |isbn=978-9941-421-21-1|ref=CITEREFსაქართველოს მეფეები და პატრიარქები2010}}\n{{ქე|2|486|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:XVI საუკუნის ქართველები", "url": "https://ka.wikipedia.org/wiki/დოროთეოზ_II", "len": 1801}
{"id": "3257", "title": "ევდემოზ I", "text": "250px|thumb|ევდემოზ I\n'''ევდემოზ I''' (გვარად ''დიასამიძე''; გ. 1643) — აღმოსავლეთ საქართველოს კათოლიკოს-პატრიარქი 1630-1638 წლებში.\n\nკახეთის მეფის თეიმურაზ I-ის ძის დათუნა ბატონიშვილის სიმამრი.<ref>მ. გუგუშვილი, „თეიმურაზ პირველის ცხოვრების გზა“, თბ. 1979, გვ. 101</ref> ევდემოზ I მონაწილეობდა ქართლის მეფის როსტომის (მართავდა 1632-1658 წლებში) წინააღმდეგ შეთქმულებაში. შეთქმულების მიზანი იყო როსტომის გადაყენება და გაერთიანებული ქართლ-კახეთის ტახტზე თეიმურაზ I-ის მოწვევა. შეთქმულების დამარცხების შემდეგ ევდემოზ I სხვებთან ერთად დააპატიმრეს და როსტომისნბრძანებით სიკვდილით დასაჯეს: ციხეში დაახრჩვეს და მისი გვამი ნარიყალას ციხიდან გადააგდეს. დაკრძალულია ანჩისხატის ტაძარში. საქართველოს ეკლესიამ წმინდანად შერაცხა. მისი ხსენების დღეა 4 (17) ოქტომბერი.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|2|49|ლომინაძე ბ.}}\n\n==სქოლიო==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:ქართველი წმინდანები\nკატეგორია:აღმოსავლეთ საქართველოს კათოლიკოსები\nკატეგორია:სიკვდილით დასჯილი ქართველები\nევდემოზ\nკატეგორია:XVII საუკუნის ქრისტიანი წმინდანები\nკატეგორია:გარდაცვლილი 1643\nკატეგორია:XVII საუკუნის ქართველები", "url": "https://ka.wikipedia.org/wiki/ევდემოზ_I", "len": 1169}
{"id": "3258", "title": "ქრისტეფორე II", "text": "'''ქრისტოფორე II''' (ერისკაცობაში ''ურდუბეგისძე, ურდუბეგაშვილი, ამილახვარი<ref>{{წიგნი|ავტორი=კარბელაშვილი პ.  |ნაწილი=„ამილახვართა საგვარეულოს ისტორიული გუჯრები“ |სათაური= ძველი საქართველო|პასუხისმგებელი = თაყაიშვილი ე. |ადგილი= ტფილისი|წელი= 1913|ტომი= II|გვერდები=131|ბმული= |გამომცემლობა=ელექტრო მბეჭდავი სტამბა სპირიდონ ლოსაბერიძის}}</ref>'') — საქართველოს კათოლიკოს-პატრიარქი 1638-60. ქრისტოფორე II კათალიკოსად დასვა როსტომ მეფემ, რომელმაც ევდემოზ I დააპატიმრა შეთქმულებაში მონაწილეობისათვის. ქრისტოფორე II-მ როსტომს ხელახლა დაამტკიცებინა მცხეთის სვეტიცხოვლის ძველად კუთვნილი მამულები: გარეჯის უდაბნოები, რამდენიმე სოფელი და თბილისში მეტეხის ღვთისმშობლის საყდარი, ამას გარდა შემოაწირვინა ახალი მამულებიც. ქრისტოფორე II მწიგნობარი იყო. ადრე წერდა მცხეთაში პატრიარქის წყალობის საბუთებს; მასვე დაურთავს კომენტარები  იოანე პეტრიწის „განმარტების“ ტექსტისათვის.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|10|554|ლომინაძე ბ.}}\n\n==სქოლიო==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nქრისტეფორე", "url": "https://ka.wikipedia.org/wiki/ქრისტეფორე_II", "len": 1108}
{"id": "3259", "title": "დომენტი III", "text": "{{მრავალმნიშვნელოვნება|დომენტი|დომენტი}}\n'''დომენტი III''' (გ. 22 სექტემბერი, 1676, მცხეთა) — აღმოსავლეთ საქართველოს კათოლიკოს-პატრიარქი 1660-1676 წლებში, ქაიხოსრო მუხრანბატონის ძე. \n\nდომენტი იყო ქართლის მეფის ვახტანგ V-ის პოლიტიკის მიმდევარი. ენერგიულად იბრძოდა ტყვეებით მოვაჭრე თავადთა წინააღმდეგ. მუსლიმანურ წეს-ჩვეულებათა საპირისპიროდ ცდილობდა ქართული ქრისტიანული ჩვეულებების აღდგენას. 1664 წელს თბილისელი ვაჭრისაგან შეიძინა სამცხიდან ჩამოტანილი ანჩის ხატი და თბილისის ანჩისხატის ეკლესიაში დაასვენა, რომელიც შემდგომ შეაკეთა და განაახლა, ხოლო 1675 წელს ააგო ახალი სამრეკლოც. \n\nმინი|ანჩისხატის სამშენებლო წარწერა\nანჩისხატის სამრეკლოს ამშვენებს შემდეგი წარწერა:\n{{ციტატა|ჩვენ ქრისტეს მიერ კურთხეულმან ბატონიშვილმან კათალიკოზმან დომენტი აღვაშენე სამრეკლო ესე და განვაახლე საყდარი ესე სულისა ჩემისა საოხად მეფობასა ქართლსა შანავაზისსა. ქ-ნსა ტნიგ (1675)}}\n\nდომენტის სახელს უკავშირდება ასევე მჭადიჯვრის ეკლესიის აგება. მანვე სვეტიცხოვლის საკათედრო ტაძრისთვის ნასყიდობით შეიძინა სახნავ-სათესი მიწები და რამდენიმე კომლი გლეხი. \n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n== ლიტერატურა ==\n{{ქე|2|478|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები\nკატეგორია:გარდაცვლილი 1676\nკატეგორია:მუხრანელების თავადური შტო\nკატეგორია:გარდაცვლილი 22 სექტემბერი", "url": "https://ka.wikipedia.org/wiki/დომენტი_III", "len": 1334}
{"id": "3260", "title": "იოანე X (დიასამიძე)", "text": "'''იოანე X დიასამიძე''' — საქართველოს კათოლიკოს-პატრიარქი 1688-1692 და 1695-1700 წლებში. მხარს უჭერს ერეკლე I-ს გიორგი XI-ის წინააღმდეგ ბრძოლაში. ზრუნავდა მცხეთის სვეტიცხოვლის საკათედრო ტაძრის ეკონომიკურად გაძლიერებისათვის. 1692 წელს დავით-გარეჯის მონასტერს მცხეთის შემოსავლიდან დაუწესა ყოველწლიური ულუფა-ჯამაგირი სურსათის სახით.\n\nკათოლიკოსად კურთხევამდე რუსთავის მიტროპოლიტი იყო. იოანეს კათოლიკოსად დადგინების ფაქტთან დაკავშირებით ვახუშტი ბატონიშვილი აღნიშნავს: „ამან (ერეკლე I-მა) შესცვალა და დასხნა თჳსნი, კათალიკოსად დიასამიძე იოანე, მთავარეპისკოპოზად ნაცვლიშვილი, ტფილელად ყაფლანისშვილი დომენტი, მანგლელად ჯავახიშვილი იოსებ“.\n\nშემორჩა იოანე დიასამიძის მიერ 1689-1700 წლებში გაცემული რამდენიმე წყალობის წიგნი. გარდაიცვალა 1700 წელს.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* {{cite book |last=მეტრეველი|first=როინ |year=2010 |title= საქართველოს მეფეები და პატრიარქები|publisher=არტანუჯი |location=თბილისი |isbn=978-9941-421-21-1|ref=CITEREFსაქართველოს მეფეები და პატრიარქები2010}}\n{{ქსე|5|187|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:გარდაცვლილი 1700\nკატეგორია:დიასამიძეები", "url": "https://ka.wikipedia.org/wiki/იოანე_X_(დიასამიძე)", "len": 1206}
{"id": "3261", "title": "ევდემოზ II", "text": "'''ევდემოზ II''' (გვარად ''დიასამიძე'') — აღმოსავლეთ  საქართველოს კათოლიკოს-პატრიარქი 1701-1705 წლებში. კათოლიკოსად ქართლის მეფე ერეკლე I-მა დააყენა, როგორც თავისი ნათესავი და პოლიტიკის მომხრე.\n\n1705 წელს ვახტანგ VI-ის ინიციატივით საეკლესიო კრებამ ევდემოზ II გადააყენა და მის ნაცვლად აირჩია ვახტანგის ძმა დამიანე ბაგრატიონი (საეკლესიო ტახტზე — დომენტი IV).\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|2|549|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:დიასამიძეები\nკატეგორია:XVII საუკუნის ქართველები\nკატეგორია:XVIII საუკუნის ქართველები", "url": "https://ka.wikipedia.org/wiki/ევდემოზ_II", "len": 661}
{"id": "3263", "title": "იოსები (ჯანდიერიშვილი)", "text": "{{მმ*|იოსები (მრავალმნიშვნელოვანი)}}\n'''იოსები''' (გვარად '''ჯანდიერიშვილი''') — აღმოსავლეთ საქართველოს კათოლიკოს-პატრიარქი 1755-1764 წლებში. მანამდე იყო რუსთავის ეპისკოპოსი. კათოლიკოსად დაადგინა 1755 წლის საეკლესიო კრებამ, რომელმაც გადააყენა ანტონ I. 1762 წელს იოსები ხელმძღვანელობდა ერეკლე II-ის ინიციატივით მოწვეულ საეკლესიო კრებას, რომელმაც შეიმუშავა დადგენილება საეპისკოპოსოებში მღვდელმსახურების წესების დარღვევათა აღმოსაფხვრელად. 1764 წლის მარტში ანტონ I-ის კათოლიკოსად აღდგენის გამო იოსები გადააყენეს.\n\n==ლიტერატურა==\n*''ლომინაძე ბ.,'' მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1951, ნაკვ. 29\n{{ქსე|5|203|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n \nკატეგორია:აღმოსავლეთ საქართველოს კათოლიკოსები", "url": "https://ka.wikipedia.org/wiki/იოსები_(ჯანდიერიშვილი)", "len": 812}
{"id": "3264", "title": "ანტონ II", "text": "{{ინფოდაფა იერარქი\n |მიმართვა = საქართველოს კათოლიკოს-პატრიარქი\n |სახელი = ანტონ II\n |ორიგინალი სახელი = \n |დაბადების სახელი = თეიმურაზ ბაგრატიონი\n |ორიგინალი დაბადების სახელი = \n |სურათი = 270პქ\n |სურათი ვერტიკალურად = \n |სურათის აღწერა = \n|ტიტული =  საქართველოს კათოლიკოს-პატრიარქი\n |რიგითობა = \n |რიგითობა0 =  \n |რიგითობაX =   \n |დროშა = Flag_of_Georgian_Orthodox_Church.svg\n |ეკლესია = საქართველოს სამოციქულო ავტოკეფალური მართლმადიდებელი ეკლესია25პქ\n |საზოგადოება = \n |არჩევა =   \n |ინტრონიზაცია = 29 ოქტომბერი, 1788 \n |პერიოდის დასაწყისი =   29 ოქტომბერი, 1788\n |პერიოდის დასასრული = 21 ივნისი, 1811\n |მმართველობის პერიოდი = \n |წინამორბედი = ანტონ I\n |მემკვიდრე = ვარლამი \n |გადადგომა = \n |კომენტარი = \n |დაბადების თარიღი =  {{დაბადების თარიღი|1762|1|19}}\n |დაბადების ადგილი = თბილისი, ქართლ-კახეთის სამეფო\n |გარდაცვალების თარიღი = {{გარდაცვალების თარიღი და ასაკი|1762|1|19|1827|12|21}}\n |გარდაცვალების ადგილი = ნიჟნი-ნოვგოროდი, რუსეთის იმპერია\n |დაკრძალულია = ნიჟნი-ნოვგოროდი\n |დინასტია = ბაგრატიონები\n |მამა = ერეკლე II\n |დედა = დარეჯან დადიანი\n |განათლება = \n |სამეცნიერო ხარისხი = \n |ბერად აღკვეცა = 1782 \n |დიაკვნობა =  \n |მღვდლობა =  \n |ეპისკოპოსობა =  \n |მიტროპოლიტობა =   \n |კარდინალი = \n |მეუღლე = \n |შვილები = \n |ხელმოწერა = Anton_II,_khelrtva_(vect).svg\n |ხელმოწერის სიგანე = 100პქ\n |მონოგრამა = \n |გერბი = Coat of Arms of Georgian Orthodox Church.svg\n |გერბის სიგანე = \n |ჯილდოები = \n |ვიკისაწყობი = \n}}\n'''ანტონ II''' (ერისკაცობაში ''თეიმურაზ ბაგრატიონი''; დ. 8 იანვარი, 1762 — გ. 21 დეკემბერი, 1827) — აღმოსავლეთ საქართველოს კათოლიკოს-პატრიარქი, ქართლ-კახეთის მეფის ერეკლე II-ის მეოთხე ვაჟიშვილი მესამე ქორწინებიდან. 2011 წლის 11 ივლისს საქართველოს საპატრიარქოს წმინდა სინოდის განჩინებით შეირაცხა წმინდანად '''მრავალვნებული ანტონ II'''-ის სახელით. მისი ხსენება დაწესდა 21 დეკემბერს (ახალი სტილით 3 იანვარი).<ref>წმინდა სინოდის სხდომის ოქმი. საქართველოს საპატრიარქო. 2011 წ. 11 ივლისი</ref>\n\n== ბიოგრაფია ==\n\nდაიბადა 1762 წელს. მისი ბაბუის, თეიმურაზ II-ის პატივსაცემად ნათლობისას თეიმურაზი დაარქვეს.\n\nთეიმურაზ ბაგრატიონი ახალგაზრდობაშივე აღიკვეცა ბერად. ერთი გადმოცემის მიხედვით მცირე ხნით იმყოფებოდა საბერძნეთში. ბერობისა და იეროდიაკონობის მიღების შემდეგ, 1773 წელს  ძმასთან, მირიანთან ერთად გაემგზავრა რუსეთში. მეფე ერეკლე II-ის წერილობითი თხოვნის საფუძველზე, 1784 წელს ცარსკოე-სელოს ეკლესიაში იმპერატორ ეკატერინე II-სა და მისი უმაღლესი სასახლის წევრების თანდასწრებით ეკურთხა ეპისკოპოსად, გამწესებულ იქმნა  „ნინოწმინდელ მიტროპოლიტად. იმავე წელს, ჯერ კიდევ რუსეთში მყოფი გადაყვანილ იქნა  ალავერდელ მიტროპოლიტად, ამ წოდების ტარებას და ალავერდის ეპარქიის მართვას კათოლიკოს–პატრიარქობის დროსაც აგრძელებდა. მამის სურვილის თანახმად 1788 წელს დაბრუნდა საქართველოში და იმავე წლის 29 ოქტომბერს დაინიშნა მცხეთის მთავარეპისკოპოსად, ქართლისა და კახეთის კათოლიკოსის კათედრაზე (ნაცვლად 1788 წლის 29 თებერვალს გარდაცვლილ კათოლიკოს პატრიარქის ანტონ I-სა). \n\n1801 წლის 10 მარტს იმპერატორმა ალექსანდრე I-მა  ანტონი  დაასაჩუქრა სერაფიმებით მორთული თეთრი ბარტყულათი, ზედ ბრილიანტის ჯვრით. 1801 წლის  15 სექტემბერს იმპერატორმა ალექსანდრე I-მა კათოლიკოს ანტონს უბოძა ალექსანდრე ნეველის ორდენი. \n\n1811 წელს კათოლიკოსი საქართველოდან ძალით პეტერბურგში გაიწვიეს, სადაც იგი სინოდის წევრი ხდება. იმპერატორმა  მას მწვანე ხავერდის მანტია უბოძა, მიანიჭა ანდრია პირველწოდებულის ორდენი და ამ ორდენის ჰონორარების გარდა, ჯამაგირად  54 000 მანეთი დაუნიშნა.\n\nკათოლიკოსი ანტონი, ვერ ეგუებოდა პეტერბურგში გადასახლებას, არ ესწრებოდა უწმიდესი სინოდის სხდომებს. ერთ-ერთი ვერსიით ამისი მიზეზი იყო ის, რომ მას არ ჰქონდა იმპერატორის მიერ დადასტურებული სინოდის ის დადგენილება, რომლის მიხედვითაც კათოლიკოსობა საქართველოში საეგზარქოსო მმართველობით იქნა შეცვლილი. \n\n1811 წელს კათოლიკოსი ანტონი ჩამოშორდა საეკლესიო სამსახურს, საცხოვრებლად მოსკოვში გადავიდა, ხოლო 1812 წლიდან ნაპოლეონთან ომის გამო დატოვა მოსკოვი და ტამბოვში გადასახლდა. 1819 წელს კვლავ პეტერბურგში დაბრუნდა, ბოლოს კი სახლდება ნიჟნი-ნოვგოროდის სოფელ ლისკოვოში, იმ დროისათვის იქ მცხოვრებ ქართველ მეფეთა შთამომავლის გიორგი ალექსანდრეს ძე გრუზინსკის, ლეონ გრუზინსკის ქვრივის, პრასკოვია ევგრაფის ასული ტატიშჩევის ასულისა და ნიკოლოზ ალექსანდრეს ძე დადიანის სიახლოვეს.\n\nგარკვეული პერიოდი ცხოვრობდა თავისი ნათესავის გიორგი გრუზინსკის მამულში, შემდეგ კი ნიჟეგოროდში, რიუმინის (შემდგომში დაშკევიჩის) სახლებში, გადავიდა ბარბარეს ქუჩაზე ბრავინის (მოგვიანებით კოტელნიკოვის) სახლებში. კათოლიკოს ანტონთან და სხვა თანმხლებ პირებთან ერთად თავდაპირველად იყვნენ მისი ნათესავი ესტატე ციციანოვი, იეროდიაკვანი დანიელი და იერომონაზონი (ანუ მღვდელმონაზონი) ფილადელფოს კიკნაძე. ღვთისმსახურებისთვის კათოლიკოსი ანტონი დგება ნიჟნი–ნოვგოროდის მიძინების ეკლესიაში. მიძინების ეკლესია იყო მუდმივი სამლოცველო ტაძარი მის მეუფებისათვის. ამ ეკლესიაში არსებული წმინდა ხარლამპის ეკვდერი მიკუთვნებულ იყო ქართველთათვის, სადაც ყოველთვის ქართულად სწირავდნენ.\n\nსაზეიმო გამოსვლებისას ქალაქში ანტონი მოძრაობდა ფრანგული წარმოების მოოქვრილი, ექვსცხენიანი ეტლით, რომელიც მას საჩუქრად იმპერატორმა ალექსანდრემ პირველმა უბოძა. ეს ეტლი კი მანამდე იმპერატრიცა ელისაბედ პეტრეს ასულს ეკუთვნოდა.\n\nსიცოცხლის ბოლოს ანტონი ცხოვრობდა ოშარის ქუჩაზე, ევფიმიევსკის (შემდგომში კი ტერსკის კუთვნილ) სახლში, სადაც მიიცვალა 1827 წლის 21 დეკემბერს, დილის 10 საათზე, 66 წლის ასაკში. ანტონის  სიკვდილის შემდეგ ფულად დარჩა 400 მანეთი, რაც არ იყო საკმარისი მისი დასაფლავებისათვის. თ. გიორგი ალექსანდრეს ძე გრუზინსკიმ ივალა 6000 მანეთი ანტონის დასასაფლავებლად. \n\nანტონ კათოლიკოსი 14 წლის განმავლობაში დასაფლავებული იყო ნიჟნი-ნოვგოროდის ხარების საკათედრო ტაძარში, 1841 წლის 9 სექტემბერს კი მისი ნეშტი გადაასვენეს ფერისცვალების ახალ საკათედრო ტაძარში და დამარხეს წმ. დიმიტრის ეკვდერში.<ref>Добровольский М.В., Нижегородский Спасо-Преображенский кафедральный собор и его достопримечательности Нижний Новгород : тип. Губ. правл., 1898</ref> ეს ტაძარი საბჭოთა მმართველობის დროს ააფეთქეს, ანტონ მეორის საფლავი კი განადგურდა.\n\nნიჟნი-ნოვგოროდში მცხოვრებ ანტონს მოიხსენიებდნენ „უნეტარესად და უწმიდესად“. ანტონის ჰქონდა მაღალი ტანი, ლამაზი და ცოცხალი სახე, გრძელი წვერები, ღრმა, შავი თვალები და სქელი წარბები, არ იცოდა კარგად რუსული ენა და იგი ლაპარაკობდა მთარგმნელის შემწეობით. მას არ ყოფნიდა თავისი ჯამაგირი, რადგანაც იგი უხვი და მოწყალე კაცი იყო და ბევრი მხლებლებიც ჰყვანდა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|1|498|როგავა ა.}}\n\n==რესურსები ინტერნეტში==\n* კათოლიკოს-პატრიარქი ანტონ II\n* АНТОНИЙ II, «Православная Энциклопедия».\n\n==წყაროები==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:აღმოსავლეთ საქართველოს კათოლიკოსები\nკატეგორია:დაბადებული  8 იანვარი \nკატეგორია:დაბადებული 1762\nკატეგორია:გარდაცვლილი 21 დეკემბერი\nკატეგორია:გარდაცვლილი 1827\nკატეგორია:XIX საუკუნის ქრისტიანი წმინდანები\nკატეგორია:ქართველი წმინდანები\nკატეგორია:ქართლ-კახეთის სამეფოს ბაგრატიონები", "url": "https://ka.wikipedia.org/wiki/ანტონ_II", "len": 6704}
{"id": "3265", "title": "დასავლეთ საქართველოს კათოლიკოს-პატრიარქები", "text": "'''დასავლეთ საქართველოს კათოლიკოს-პატრიარქები''' — აფხაზეთის საკათალიკოსოს კათოლიკოს-პატრიარქების სია XI საუკუნიდან XIX საუკუნემდე.\n\n* სვიმეონი – XI საუკუნის დამლევი, ან XII საუკუნის დასაწყისი\n* ნიკოლოზი – XIII საუკუნის დამლევი\n* არსენი – 1390–?\n* დანიელი – XIV საუკუნის მიწურული – XV საუკუნის დამლევი\n* იოაკიმე (იოვაკიმე) – XV საუკუნის 70-იანი წლები  \n* სტეფანე – 1490–1516\n* მალაქია I - 1519-XVI საუკუნის 40-იანი წწ.\n* ევდემონ I - 1557-1578\n* ეფთვიმე I - 1578-1616\n* მალაქია II - 1616-1639\n* გრიგოლ I – 1639\n* მაქსიმე I - 1639-1657\n*  ზაქარია - 1657-1660\n*  სვიმონი - 1660-1666\n* ევდემონ II - 1666-1669\n* ეფთვიმე II - 1669-1673\n* დავითი - 1673-1696\n* გრიგოლ II - 1696-1742\n* ბესარიონი - 1742-1769\n* გერმანე - XVIII საუკუნის 40-იანი წწ.\n* იოსები - 1769-1776\n* მაქსიმე II - 1776-1795\n* დოსითეოს ქუთათელი - მიტროპოლიტი, საკათოლიკოსოს გამგებელი - 1792-1814\n\n==ლიტერატურა==\n{{ქსე|5|319}}\n* საქართველოს კათოლიკოს–პატრიარქები, რ. მეტრეველის რედაქციით, \"ნეკერი\", თბ., 2000, გვ. 134–172\n\n{{საქართველოს მართლმადიდებელი ეკლესიის მეთაურები}}\n\n*", "url": "https://ka.wikipedia.org/wiki/დასავლეთ_საქართველოს_კათოლიკოს-პატრიარქები", "len": 1034}
{"id": "3266", "title": "ქართლური დიალექტი", "text": "'''ქართლური დიალექტი''' — ქართული ენის ქართლური კილო (დიალექტი).\n\nქართლური დიალექტი ძირითადი დიალექტია ქართული ენისა. სწორედ იგი დაედო საფუძვლად ქართულ სალიტერატურო ენას. ისტორიულად ცნობილია, რომ ძველი ქართული სალიტერატურო ენის ჩამოყალიბება ქართლის ტერიტორიაზე უნდა მომხდარიყო, რომელიც საქართველოს ტერიტორიულ და ადმინისტრაციულ-კულტურულ ცენტრს წარმოადგენდა. ჯერ კიდევ IV-III საუკუნეებში ჩვენს ერამდე ისტორიულ ქართლში ჩამოყალიბდა სამეფო, რომლის დედაქალაქი იყო ჯერ მცხეთა და შემდეგ თბილისი. აქ განვითარდა ქართული მწერლობა და აქვეა დაცული ადრინდელი ქართული წარწერებიც ბოლნისის სიონსა და მცხეთის ჯვრის საყდარზე (V-VI-VII სს.) ქართულის ზეგავლენა არ წყდებოდა მაშინაც, როდესაც თბილისი მტრის ხელში იყო და იგი სახელმწიფოსა და კულტურის ცენტრს არ წარმოადგენდა. პოლიტიკურსა და კულტურულ ცენტრებს არაერთხელ გადაუნაცვლებია, მაგრამ ქართლის მიწა-წყლის ფარგლებს ეს საყრდენი არ გასცილებია.\n\nამგვარად, ქართლურის საფუძველზე იშვება, თანდათანობით ვითარდება და ყალიბდება ძველი ქართული სალიტერატურო ენა. ეს პერიოდი V-XII საუკუნეებს უნდა მოიცავდეს დაახლოებით. ახალი ქართული ენის სათავეები გვაქვს XII საუკუნიდან (იოანე შავთელი, ჩახრუხაძე, შოთა რუსთაველი), თუმცა მისი ჩანასახები შეინიშნება X-XI საუკუნიდანაც (გიორგი მთაწმიდლისა და სხვათა ნაწერებში). ამ ენის ჩამოყალიბების პერიოდი გრძელდება დაახლოებით XVIII საუკუნემდე. XVIII საუკუნისათვის ახალი ქართული სალიტერატურო ენის ჩამოყალიბება უკვე დამთავრებულია, რის საუკეთესო ნიმუშსაც წარმოადგენს სულხან-საბა ორბელიანისა და დავით გურამიშვილის ნაწერები.\n\nახალი სალიტერატურო ქართული ენის ჩამოყალიბებაში, რაშიც მნიშვნელოვანი წვლილი მიუძღვით თერგდალეულებს ილია ჭავჭავაძის მეთაურობით, აქტიურ მონაწილეობას იღებს კახურიც. შეიძლება ითქვას, რომ ძველი სალიტერატურო ქართული ენა შეიქმნა ისტორიული ქართლის მეტყველების საფუძველზე, ხოლო ახალი ქართული სალიტერატურო ენა მიღებულია ძველი ქართულის გადამუშავების შედეგად ქართლ-კახეთის ცოცხალი მეტყველების საფუძველზე.\n\n==გავრცელების არე==\nქართული ენის კილოთა შორის ქართლური ყველაზე უფრო ფართოდ გავრცელებული დიალექტია. მას უჭირავს საქართველოს ცენტრალური ადგილი და ვრცელდება კახეთიდან იმერეთამდე, ე.ი. არაგვისა და მტკვრის ხეობიდან ლიხის მთამდე. მიუხედავად ქართლურის დიდ მანძილზე გავრცელებისა, იგი შედარებით მთლიანია და არ იყოფა თვალსაჩინოდ განსხვავებულ დიალექტურ ერთეულებად. დღეისათვის ქართლურის გავრცელების არეა: ჩრდილოეთით ანანურ-დუშეთით დაწყებული და სამხრეთით თრიალეთის მთით გათავებული; აღმოსავლეთით კახეთიდან დაწყებული დასავლეთით იმერეთამდე. ქართლური მეტყველება მოიცავს შემდეგ ადმინისტრაციულ რაიონებს: დუშეთის, მცხეთის, ნაწილობრივ სამგორის, მარნეულის, თეთრიწყაროს, ბოლნისის, დმანისის, წალკის, კასპის, გორის, ზნაურის, ქარელის, ხაშურისა და ბორჯომის რაიონებს.\n\n==ლიტერატურა==\n* ა. შანიძე, სუბიექტური პრეფიქსი მეორე პირისა და ობიექტური პრეფიქსი მესამე პირისა ქართულ ზმნებში, კრებულში: ქართული ენის სტრუქტურისა და ისტორიის საკითხები, I, თბილისი, 1957.\n* ვ. თოფურია, ქართლური, \"არილი\", ივ. ჯავახიშვილისადმი მიძღვნილი კრებული, ტფილისი, 1920.\n* ვ. თოფურია, ზმნის ზოგიერთი თავისებურება გომარულში, ჩვენი მეცნიერება, III, ტფილისი, 1924.\n* გრ. იმნაიშვილი, არაგვის ხეობის ქართლური, იკე, ტ. IV, თბილისი, 1952.\n* გრ. იმნაიშვილი, ბორჯომის ხეობის ქართლურის თავისებურებანი, იკე, ტ. VIII, თბილისი, 1956.\n* გრ. იმნაიშვილი, ქართლური დიალექტის ნაირსახეობანი, იკე, ტ. IX-X, თბილისი, 1958.\n* ო. კახაძე, ატენისა და წედისის ხეობის ქართლური, იკე, ტ. IX-X, თბილისი, 1958.\n* ალ. ღლონტი, ქართლური ზღაპრები და ლეგენდები, თბილისი, 1948.\n* გრ. იმნაიშვილი, ქართლური დიალექტი, თბილისი, 1974.\n* ი. გიგინეიშვილი, ვ. თოფურია, ი. ქავთარაძე, ქართული დიალექტოლოგია, I., თბილისი, 1961.\n* არნ. ჩიქობავა, ენათმეცნიერების შესავალი, თბილისი, 1952.\n* არნ. ჩიქობავა, ილია ჭავჭავაძე ენის შესახებ, ენიმკის მოამბე, II, 1., ტფილისი, 1937.\n\n==რესურსები ინტერნეტში==\n* ქართველური ენები – ქართული ენის ქართლური კილო {{Webarchive|url= |date=2008-02-12 }}\n\n{{ქართველური ენები}}\n\nკატეგორია:ქართული ენის დიალექტები", "url": "https://ka.wikipedia.org/wiki/ქართლური_დიალექტი", "len": 3798}
{"id": "3268", "title": "სულხან-საბა ორბელიანი", "text": "{{მმ*|ორბელიანი}}\n{{ინფოდაფა  პიროვნება\n|სახელი            = სულხან-საბა ორბელიანი\n|მშობსახელი  = \n|პორტრეტი        = სულხან-საბა ორბელიანი.jpg\n|ზომა           = \n|ფოტოს_სიგანე = 270პქ\n|წარწერა          = სულხან-საბა ორბელიანი\n|დაბსახელი = \n|დაბ თარიღი  = 24 ოქტომბერი/3 ნოემბერი, 1658\n|დაბ ადგილი = ტანძია, ახლანდელი ბოლნისის მუნიციპალიტეტი\n|მოღვაწეობა =\n|გარდ თარიღი     =  6 თებერვალი, 1725\n|გარდ ადგილი   = მოსკოვი, რუსეთი\n|დაკრ ადგილი =\n|განათლება =\n|ალმა-მატერი =\n|საქმიანობა = მწერალი<br />მეცნიერი<br />პოლიტიკური მოღვაწე\n|მოქალაქეობა       = \n|ქვეშევრდომობა       = \n|ეროვნება = \n|რელიგია =\n|მამა              = ვახტანგი\n|დედა             = თამარი\n|მეუღლე           = თამარ ჯაყელი\n|შვილები =       \n|ჯილდოები = \n|საიტი           = \n|სხვადასხვა =\n|ხელმოწერა           = Sulkhan_signature.svg\n}}\n'''სულხან-საბა ორბელიანი''' (ერისკაცობაში ''სულხან ორბელიანი'', ბერად დაერქვა — ''საბა''; დ.  3 ნოემბერი <small>[ძვ. სტ. 24 ოქტომბერი]</small>, 1658, ტანძია, ახლანდელი ბოლნისის მუნიციპალიტეტი  — გ.   6 თებერვალი <small>[ძვ. სტ. 26 იანვარი]</small>, 1725, მოსკოვი, რუსეთი) — ქართველი მწერალი, მეცნიერი, პოლიტიკური მოღვაწე.\n\n== ბიოგრაფია ==\nსულხან-საბა ორბელიანი 1658 წელს სოფელ ტანძიაში დაიბადა. შთამომავლობით დიდგვაროვანი ფეოდალი იყო. მამა — ვახტანგი, ქართლის სამეფოს მდივანბეგი იყო; დედა — თამარი, ზაალ არაგვის ერისთავის ასული. სამეფო კარზე, რომელიც კულტურისა და განათლების ცენტრსაც წარმოადგენდა, ორბელიანი მეგობრობდა უფროს მამიდაშვილებთან, ვახტანგ V-ის (შაჰ-ნავაზის) განათლებულ ვაჟებთან: არჩილთან, ლევანთან, გიორგისთან (შემდეგში ქართლის მეფე გიორგი XI). ამ უკანასკნელს თავის სულიერ მოძღვრად მიიჩნევდა. მიიღო კარგი განათლება როგორც საერო, ისე სასულიერო დისციპლინებში. შემდეგში სამეფო კარზე მასვე დაევალა მომავალი ტახტის მემკვიდრის ვახტანგ ლევანის ძის (ვახტანგ VI) აღზრდა.\n\nორბელიანი ჭაბუკობიდანვე  ჩაება სახელმწიფოებრივ, სამწერლო და სამეცნიერო საქმიანობაში. იყო ირან-ოსმალეთის აგრესიის წინააღმდეგ გაჩაღებული ბრძოლის ერთ-ერთი თავკაცი და გიორგი XI-ისა და, მოგვიანებით, ვახტანგ VI-ის ახალი პოლიტიკური ორიენტაციათა ძიების ერთგული თანამდგომი. 1688 წელს, როცა ირანის შაჰმა გიორგი XI-ს მეფობა ჩამოართვა, რეპრესირებული ორბელიანი იძულებული გახდა გასცლოდა ქართლს. ერთხანს იმერეთში, შემდეგ სამცხეში იმყოფებოდა. 1698 წლის 18 მარტს, როგორც ჩანს, პოლიტიკურ მიზეზთა გამო, საბას სახელით ბერად აღიკვეცა დავითგარეჯის იოანე ნათლისმცემლის მონასტერში. 1703 წლიდან, ქართლის ახალი გამგებლის, ვახტანგ VI-ის დავალებით, ორბელიანმა დიპლომატიური მისიით იმოგზაურა სხვადასხვა ქვეყანაში, მათ შორის საფრანგეთსა და იტალიაში (1713–1716). 1710 წლის 1 დეკემბრიდან 1711 წლის 20 თებერვლამდე იმყოფებოდა ხვარასანში, ქაიხოსრო მეფესთან. სამშობლოში დაბრუნდა 1711 წლის 11 მაისს. 1712 წლის 23 აპრილიდან - 2 ნოემბრამდე ვახტანგ მეფესთან ერთად ისპაჰანში იმყოფებოდა. სამშობლოში დაბრუნდა 20 დეკემბერს. 1713 წლის 17 აგვისტოს საფრანგეთში „გაიპარა“, მოიარა პარიზი, ჟენევა, სიცილია და რომი. შეხვდა რომის პაპს კრანდუკს. უკან მობრუნებულს რომის პაპმა წმინდა ჯვრის ნაწილი, წმინდა კლემენტოს თავი და და სხვა მრავალი ნაწილი უბოძა. 1715 წლის 19 იანვარს კონსტანტინოპოლში ჩავიდა, სადაც შეუდგა „ლექსიკონის“ წერას, რომელიც 1716 წლის 20 იანვარს დაასრულა.\n\nგარკვეული პოლიტიკური მოსაზრებებით ორბელიანმა მიიღო კათოლიკური აღმსარებლობა. ირან-ოსმალეთის მუდმივი აგრესიისაგან განაწამებ ქართველ სახელმწიფო მოღვაწეებს, მათ შორის ორბელიანს სურდათ მოესინჯათ ნიადაგი დასავლეთ ევროპასთან პოლიტიკური კავშირისათვის. ორბელიანი ეწვია საფრანგეთის მეფეს ლუი XIV-ს და რომის პაპს კლიმენტი XI-ს, რათა ეთხოვა აგრეთვე ფინანსური დახმარება ირანის ტყვეობიდან ვახტანგ VI-ის გამოსახსნელად. მისი დიპლომატიური მისია მარცხით დამთავრდა. იმედგაცრუებულმა ორბელიანმა დიდი გაჭირვებით ჩამოაღწია სამშობლოში. ბერის სამოსით შემოსილი ეძებდა გზებს ქვეყნის ოსმალეთისგან გასანთავისუფლებლად (სულხანი 1698 წელს ბერად აღიკვეცა დავითგარეჯის მონასტერში. ამ დროიდან იწოდება იგი სულხან-საბად). \n\n1724 წელს, როცა ვახტანგ VI-მ რუსეთს დააპირა გადახვეწა, მან მოსკოვში წინასწარი მოლაპარაკებისათვის ორბელიანი გაგზავნა, მაგრამ ხანდაზმულ მწერალს არ დასცალდა უკანასკნელი მისიის აღსრულება, იგი მოსკოვში მალე გარდაიცვალა. დაკრძალეს ვსესვიატსკოეში.<ref>საქართველოს სექციას სულხან-საბას საფლავის მდგომარეობის შესახებ ინფორმაციის გარკვევა გაუჭირდება // InterPressNews</ref>\n\n== შემოქმედება ==\nორბელიანის განმანათლებლური მოღვაწეობა, მწერლობის აღორძინებასთან ერთად, მიზნად ისახავდა სამეცნიერო დარგების განვითარებას. ენციკლოპედიურ ელემენტებს შეიცავს მისი „ქართული ლექსიკონი“ („სიტყვის კონა“, 1685–1716), რომელიც გამოირჩევა იმ დროისათვის მოწინავე მეთოდოლოგიით, უმდიდრესი ფაქტობრივი მასალის მოხშობით; მასში ასახულია ქართული სალიტერატურო ენის, კერძოდ, ლექსიკის განვითარების ძირითადი ეტაპები. ორბელიანი არ იფარგლებოდა მწიგნობრული ენით და ლექსიკონში გაბედულად შემოჰქონდა ცოცხალი, სასაუბრო მეტყველებაში დადასტურებული ენობრივი ფაქტები.\n\nორბელიანის ორიგინალური თხზულებისაგან გამორჩეულია იგავ-არაკთა კრებული „სიბრძნე სიცრუისა“ („წიგნი სიბრძე სიცრუისა“, 1686–1695). მსოფლიოში გავრცელებული ამ ტიპის კრებულებისაგან განსხვავებით, ფაბულა აქ ბევრად უფრო მნიშვნელოვან როლს თამაშობს, სიმკვრივეს ანიჭებს თხზულებას, იგავ-არაკთა მკაცრ ჩარჩოში აქცევს და ძირითადი იდეური მიზანდასახულობის გამოკვეთას ემსახურება. ავტორმა მიმართა ცალკეული იგავ-არაკებისათვის მოარული სიუჟეტების დასესხების გზას, ზოგი სიუჟეტი ეროვნული ფოლკლორიდან გამოიყენა, რიგი იგავ-არაკებისა თვითონვე შეთხზა. მთელი მასალა შეზავებულია ეროვნული იუმორითა და კოლორიტით, გამდიდრებულია მხატვრულად ზუსტი დეტალებით. თხზულებაში სრულად იჩენს თავს ავტორის განმანათლებლური იდეალები. იგავ-არაკების ფორმით გაშლილი სიუჟეტი თავს იყრის სწავლა-აღზრდის საკითხების გარშემო. ორბელიანი ქადაგებს აღზრდის დემოკრატიულ პრინციპებს. მის საფუძვლად შრომასა და როგორც გონებრივ, ისე ფიზიკურ გაწვრთნილებას მიიჩნევს; აკრიტიკებს ცხოვრების მანკიერ მხარეებს, ზნეობრივ და სულიერ დაცემულობას. ამ დროს იგი, სამეფო კარიდან მოკიდებული, არც ერთი ფენის წარმომადგენელს არ ინდობს. მისი მამხილებელი სიტყვა ხშირად სატირიკოსის სიმძაფრეს აღწევს. ჰუმანიზმი, მეგობრობის მაღალი ოდეალები, ადამიანის პირად ღირსებათა პატივისცემა მსჭვალავს მთელს თხზულებას. ნაწარმოებს გასდევს ღრმა ეროვნული სულისკვეთება, ზრუნვა იმ კონკრეტილ საკითხების მოგვარებაზე, რაც ხელს უშლიდა იმდროინდელ საქართველოს თავი დაეღწია პოლიტიკური თუ სოციალური უკუღმართობისაგან. ავტორი თავს არიდებს მშრალ მორალისტიკას, მიმზიდველად მოთხრობილ ამბებში ბუნებრივად აქსოვს ამა თუ იმ ბრძნულ აზრს, შეგონებას.\nმინიატიურა|მარცხნივ|სულხან-საბას ძეგლი [[ბოლნისი|ბოლნისში]]\n\n„სიბრძნე სიცრუისა“ აღადგენს ქართული პროზის დიდ ტრადიციებს, რომლებიც იმ ხანებში საკმაოდ დაქვეითებული იყო. ორბელიანმა ძველ ქართველ მწერალთაგან ერთ-ერთმა პირველმა მიმართა ხალხურ სასაუბრო ენას და ამ მხრივ ნაყოფიერი გავლენა მოახდინა ქართული პროზის შემდგომ განვითარებაზე. თხზულება თარგმნილია რუსულ (1878), ფრანგულ (1888), ინგლისურ (1895), გერმანულ (1933) და სხვა ენებზე.\n\nქართული დოკუმენტური პროზის ერთ-ერთი პირველი და უნიკალური ნიმუშია ორბელიანის „მოგზაურობა ევროპაში“, რომელიც დღიურების ფორმითაა დაწერილი. თხზულებამ ჩვენამდე დაზიანებული სახით მოაღწია. დაკარგულია პირველი თავები, სადაც, ალბათ, აღწერილი იყო საფრანგეთის ქალაქები, მათ შორის პარიზი. შემორჩენილია მხოლოდ იტალიის და თურქეთის ქალაქთა აღწერილობანი. „მოგზაურობა ევროპაში“ საყურადღებოა დეტალური აღწერებით, ავტორის მრავალმხრივი ინტერესებით, მისი პიროვნული განცდებითა და შთაბეჭდილებებით.\n\nორბელიანმა წვლილი შეიტანა ქართული სასულიერო მწერლობის განვითარებაშიც. ქრისტიანული მოძღვრების ძირითადი დოგმებია გადმოცემული მის სასწავლო-აღმზრდელობითი დანიშნულების თხზულებაში „სამოთხის კარი“. განსაკუთრებული მნიშვნელობა აქვს ორბელიანის ქადაგებათა კრებულს, ე. წ. „სწავლანს“, რომელიც მიუხედავად სასულიერო შინაარსისა, გარკვეულ იდეურ კავშირს ამჟღავნებს იგავ-არაკთა კრებულთან „სიბრძნე სიცრუისა“. ორბელიან ეკუთვნის ჰიმნოგრაფიული თხზულებანი; დიდი წვლილი მიუძღვის მას სასულიერო მწერლობის ძეგლების, განსაკუთრებით  ბიბლიის შესწავლა-რედაქტირებაში. ორბელიანმა ფაქტობრივად დაასრულა ვახტანგ VI-ის წამოწყებული საქმე და მოგვცა „ქილილა და დამანას“ საბოლოო, ამჟამად კანონიკურად აღიარებული ქართული რედაქცია. მანვე გალექსა ამ კრებულში ვახტანგ VI-ის მიერ პწკარედის სახით გადმოღებული სპარსული ლექსები. ორბელიანის პოეტური თარგმანები გამოირჩევა მაღალი კულტურით და სალექსო ფორმათა მრავალფეროვნებით. ამ შემთხვევაში იგი ქართული ლექსის ნოვატორადაც მოგვევლინა და ერთმა პირველთაგანმა სათავე დაუდო ქართული ლექსის რეფორმაციას.\n\n== საინტერესო ფაქტები ==\n* 2004 წელს დაწესდა ქართული დიპლომატიის დღე, რომელიც სულხან-საბა ორბელიანის დაბადების დღეს უკავშირდება და ყოველწლიურად, 3 ნოემბერს აღინიშნება.\n\n==ლიტერატურა== \n{{ქსე|7|558-559|ცაიშვილი ს.}}\n*''ბარამიძე ა.,'' სულხან-საბა ორბელიანი, თბ., 1959;\n*''კეკელიძე კ.,'' ქართული ლიტერატურის ისტორია, ტ. 2,  თბ., 1958;\n*''ლოლაშვილი ი.,'' სულხან-საბა ორბელიანის ლიტერატურული მოღვაწეობიდან (1698-1713), თბ., 1959;\n*''მენაბდე ლ.,'' სულხან-საბა ორბელიანი, თბ., 1953;\n*სულხან-საბა ორბელიანი. 1658-1958. საიუბილეო კრებული, თბ., 1959;\n*სულხან-საბა ორბელიანი, საიუბილეო კრებული, 1959;\n*''ტაბაღუა ი.,'' საქართველოს-საფრანგეთის ურთიერთობა (XVIII საუკუნის პირველი მეოთხედი), თბ., 1972;\n*''ქუთათელაძე ლ.'', სულხან-საბა ორბელიანის ლექსიკონის რედაქციები (ავტოგრაფების მიხედვით), თბ., 1957;\n*''ჯიბლაძე გ.,'' ესთეტიკური თეორიის საკითხები, თბ., 1961;\n*''საქართველოს მეცნიერებათა აკადემია'', სულხან-საბა ორბელიანი, ლექსიკონი ქართული, თბ., 1993, ტ. II\n*{{მაცნე (ისტორიის სერია)|32|136-166|ევროპაში სულხან-საბა ორბელიანის დიპლომატიური მისიის შედეგები |ტაბაღუა ი.}}\n\n== რესურსები ინტერნეტში ==\n{{ვიკიციტატა}}\n{{commonscat|Sulkhan-Saba Orbeliani}}\n*სულხან-საბა ორბელიანი – საქართველოს პარლამენტის ეროვნული ბიბლიოთეკა\n*სულხან-საბა ორბელიანი - მოგზაურობა ევროპაში (ნაწყვეტი)\n* სულხან-საბა ორბელიანის შემოქმედება Allgeo.org-ზე\n\n== სქოლიო ==\n{{სქოლიო}}\n\n\n \nკატეგორია:დაბადებული 3 ნოემბერი\nკატეგორია:დაბადებული 1658\nკატეგორია:გარდაცვლილი  6 თებერვალი\nკატეგორია:გარდაცვლილი 1725\nკატეგორია:ქართველი კათოლიკეები\nკატეგორია:ქართველი მწერლები\nკატეგორია:ქართველი დიპლომატები\nკატეგორია:ქართველი საზოგადო მოღვაწეები\nკატეგორია:ქართველი კალიგრაფები\nკატეგორია:ქართველი მოგზაურები\nკატეგორია:ბოლნისის მუნიციპალიტეტში დაბადებულები\nსულხან-საბა\nკატეგორია:ქართველი ლექსიკოგრაფები", "url": "https://ka.wikipedia.org/wiki/სულხან-საბა_ორბელიანი", "len": 9858}
{"id": "3269", "title": "იაკობ", "text": "საკუთარი სახელი '''იაკობ''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* იაკობ ზებედესი — ქრისტეს მოციქული\n* იაკობ შემოქმედელი — საეკლესიო მოღვაწე\n* იაკობ ცურტაველი (ხუცესი) — მწერალი, ჰაგიოგრაფი\n* იაკობ მთავარეპისკოპოსი — მცხეთის მეორე მთავრეპისკოპოსი\n\n{{მრავალმნიშვნელოვანი}}", "url": "https://ka.wikipedia.org/wiki/იაკობ", "len": 288}
{"id": "3270", "title": "იაშვილი", "text": "საკუთარი სახელი ''' იაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n{{commonscat|Iashvili}}\n\n* აბელ იაშვილი — ექიმი, პუბლიცისტი\n* ავთანდილ იაშვილი — ბიზნესმენი \n* ალექსანდრე იაშვილი — ფეხბურთელი\n* არტემ იაშვილი — პუბლიცისტი, სამხედრო პირი\n* ბესიკ იაშვილი — ქირურგი\n* გიორგი იაშვილი — ექიმი\n* დავით იაშვილი — მსახიობი\n* დიმიტრი იაშვილი — ქართული წარმომავლობის ფრანგი მორაგბე\n* დიმიტრი (იაშვილი) — სასულიერო პირი, პედაგოგი\n* ვლადიმერ იაშვილი — ფსიქიატრი\n* ვლადიმერ  იაშვილი — რევოლუციური მოძრაობის მოღვაწე საქართველოში\n* ვლადიმერ  იაშვილი — რუსეთის არმიის გენერალ-მაიორი\n* ვლადიმერ  იაშვილი — რუსეთის არმიის გენერალ-მაიორი\n* ზურაბ იაშვილი — საესტრადო მომღერალი (ტენორი), რეჟისორი და იმპრესარიო\n* ირაკლი იაშვილი — ბიზნესის ადმინისტრატორი, პოლიტიკოსი\n* ირინე იაშვილი — მევიოლინე, პედაგოგი\n* ლევ იაშვილი — რუსეთის იმპერიის არმიის არტილერიის გენერალი\n* ლილი იაშვილი — კომპოზიტორი\n* ლუარსაბ იაშვილი — მევიოლინე და ალტისტი, პედაგოგი\n* მარინე იაშვილი — მევიოლინე\n* მიხეილ იაშვილი — რუსეთის იმპერიის არმიის გენერალ-მაიორი\n* მურმან იაშვილი — პედიატრი\n* ნანა იაშვილი — მევიოლინე\n* ნიკოლოზ იაშვილი — ბიოლოგი, ნიადაგმცოდნე\n* ნიკოლოზ იაშვილი — აგროეკონომისტი\n* პავლე იაშვილი — საზოგადო მოღვაწე, მთარგმნელი\n* პაოლო იაშვილი — პოეტი\n* რევაზ იაშვილი — კერამიკოსი\n* რევაზ იაშვილი — ქირურგი\n* სანდრო იაშვილი — ფეხბურთელი\n* სეით იაშვილი — ქართველი გეოგრაფი, პედაგოგი\n* ქეთევან იაშვილი — ექიმი-კოსმეტოლოგი, ხელოვნების ნიმუშების კოლექციონერი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/იაშვილი", "len": 1485}
{"id": "3271", "title": "იესე", "text": "საკუთარი სახელი ''' იესე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* იესე — ქართლის მეფე\n* იესე ქსნის ერისთავი — პოლიტიკური მოღვაწე\n* იესე ქსნის ერისთავი — XVIII საუკუნის პოლიტიკური მოღვაწე\n\n{{მრავალმნიშვნელოვანი}}", "url": "https://ka.wikipedia.org/wiki/იესე", "len": 229}
{"id": "3272", "title": "ივანე", "text": "საკუთარი სახელი '''ივანე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ივანე I — პოლიტიკური მოღვაწე\n* ივანე II — სამცხის გამგებელი\n* ივანე დიაკონი — ოქრომჭედელი\n* ივანე ლიპარიტის ძე — პოლიტიკური მოღვაწე\n* ივანე მონისძე — ოქრომჭედელი\n* ივანე მორჩაისძე — ხუროთმოძღვარი\n\n{{მრავალმნიშვნელოვანი}}", "url": "https://ka.wikipedia.org/wiki/ივანე", "len": 304}
{"id": "3273", "title": "ილარიონი", "text": "საკუთარი სახელი ''' ილარიონი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ილარიონი — საქართველოს (ქართლის) კათალიკოსი\n* ილარიონი (ვაჩნაძე) — დავითგარეჯის მონასტრის არქიმანდრიტი\n* ილარიონ სამთავნელი — სამთავისის ეპისკოპოსი\n* ილარიონ ქართველი — IX საუკუნის ქართველი წმინდანი\n* ილარიონი —  რუსი საეკლესიო მოღვაწე და მწერალი\n* „ილარიონ ქართველის ცხოვრება“ — ქართული აგიოგრაფიული თხზულება\n* ილარონ ქართველი (ყანჩაველი) — XIX საუკუნის ქართველი წმინდანი\n* ილარიონ ახალი — IX საუკუნის წმინდანი\n* ილარიონ ახალი — VIII საუკუნის წმინდანი\n* ილარიონ თუალელი — ქართველი წმინდანი\n* ილარიონ დიდი — პალესტინელი წმინდანი\n* ილარიონ მეგლინელი — ბერძენი წმინდანი\n\n{{მრავალმნიშვნელოვანი}}", "url": "https://ka.wikipedia.org/wiki/ილარიონი", "len": 680}
{"id": "3274", "title": "ილია", "text": "საკუთარი სახელი '''ილია''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ილია II — სრულიად საქართველოს კათალიკოს-პატრიარქი\n* ილია ბატონიშვილი — მეფე გიორგი XII-ის ძე\n* ილია ჭავჭავაძე — ქართველი მწერალი და საზოგადო მოღვაწე\n\n{{მრავალმნიშვნელოვანი}}", "url": "https://ka.wikipedia.org/wiki/ილია", "len": 256}
{"id": "3275", "title": "იმედაშვილი", "text": "საკუთარი სახელი '''იმედაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n*  ალექსანდრე იმედაშვილი — მსახიობი\n*  გაიოზ იმედაშვილი — ლიტერატურათმცოდნე\n*დავით იმედაშვილი — რეჟისორი\n*   იოსებ იმედაშვილი — მწერალი, საზოგადო მოღვაწე\n*  კობა იმედაშვილი — ლიტერატურათმცოდნე, კრიტიკოსი\n\n{{მრავალმნიშვნელოვანი}}", "url": "https://ka.wikipedia.org/wiki/იმედაშვილი", "len": 315}
{"id": "3277", "title": "ინასარიძე", "text": "საკუთარი სახელი '''ინასარიძე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ბორის ინასარიძე — ინჟინერი\n* გიორგი ინასარიძე — ფთიზიატრ-უროლოგი\n* გიორგი ინასარიძე — პოლკოვნიკი, საბჭოთა კავშირის გმირი\n* კარლო ინასარიძე — მწერალი, ჟურნალისტი, პოლიტიკური მოღვაწე\n* ნიკოლოზ ინასარიძე — მწერალი\n* შალვა ინასარიძე — რეჟისორი, პედა­გოგი\n* ხვედრი ინასარიძე —  მათემატიკოსი, საზოგადო მოღვაწე\n\n==იხილეთ აგრეთვე==\n* ინასარიძენი — ფეოდალური საგვარეულო რაჭაში\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ინასარიძე", "len": 507}
{"id": "3278", "title": "ინწკირველი", "text": "საკუთარი სახელი '''ინწკირველი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ალექსანდრე ინწკირველი — არქიტექტორი\n* ალექსანდრე ინწკირველი — ფეხბურთელი\n* ამბროსი ინწკირველი — ეკონომისტი\n* ბერდია ინწკირველი — მსახიობი\n* ბესარიონ ინწკირველი — ლოტბარი\n* გივი ინწკირველი — სამართალმცოდნე\n* ვანო ინწკირველი — რევოლუციური მოძრაობის მონაწილე საქართველოში\n* ვიქტორ ინწკირველი — სამხედრო პირი\n* ლევან ინწკირველი — კალათბურთელი, მწვრთნელი\n* პავლე ინწკირველი — მსახიობი\n* საბა (ინწკირველი) — საქართველოს მართლმადიდებელი ეკლესიის მღვდელმთავარი\n* შოთა ინწკირველი — მოჭადრაკე, მწვრთნელი \n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ინწკირველი", "len": 635}
{"id": "3279", "title": "იოანე", "text": "საკუთარი სახელი ''' იოანე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n==ქართველები==\n* იოანე — საქართველოს (ქართლის) კათოლიკოსი\n* იოანე — საქართველოს (ქართლის) კათოლიკოსი\n* იოანე — საქართველოს კათოლიკოს-პატრიარქი\n* იოანე — საქართველოს კათოლიკოს-პატრიარქი\n* იოანე — კალიგრაფი\n* იოანე VIII — აღმოსავლეთ საქართველოს კათოლიკოს-პატრიარქი 1505-1509 წლებში.\n* იოანე — აღმოსავლეთ საქართველოს კათოლიკოს-პატრიარქი\n* იოანე — აღმოსავლეთ საქართველოს კათოლიკოს-პატრიარქი\n* იოანე — სასულიერო მოღვაწე\n* იოანე ანჩელი — საეკლესიო მოღვაწე\n* იოანე ბატონიშვილი — სახელმწიფო მოღვაწე\n* იოანე ბედიელი — ბედიის მთავარ­ეპის­კო­პო­სი XI საუკუნის II ნახე­ვარში\n* იოანე ბერაი — კალიგრაფი\n* იოანე ბოლნელი — საეკლესიო მოღვაწე\n* იოანე ზედაზნელი — ზედაზნის მონასტრის დამაარსებელი\n* იოანე-ზოსიმე — სასულიერო მწერალი\n* იოანე კუმურდოელი — კუმურდოს ეპისკოპოსი\n* იოანე ლაზი — ფოლოსოფოს-თეოლოგი\n* იოანე მანგლელი — სასულიერო მოღვაწე\n* იოანე მესვეტე — კალიგრაფი\n* იოანე მთავარეპისკოპოსი — ქართლის პირველი ეპისკოპოსი\n* იოანე მთაწმიდელი — სასულიერო მოღვაწე\n* იოანე მინჩხი — ჰიმნოგრაფი\n* იოანე მტბევარი — საეკლესიო მოღვაწე\n* იოანე ოქროპირი — საქართველოს კათოლიკოს-პატრიარქი\n* იოანე პეტრიწი — ფილოსოფოსი\n* იოანე საბანის ძე — მწერალი, ჰაგიოგრაფი\n* იოანე ტარიჭისძე — მთარგმნელი\n* იოანე ქონქოზის ძე — ჰიმნოგრაფი\n* იოანე შავთელი — პოეტი\n* იოანე ჭიმჭიმელი\n* იოანე ჭყონდიდელი — ჭყონდიდის მთავარეპისკოპოსი\n\n==სხვა ეთნოსის წარმომადგენლები==\n* იოანე გუთელი — გუთეთის ეპისკოპოსი\n* იოანე დამასკელი — ბიზანტიელი ღვთისმეტყველი, ფილოსოფოსი და მწერალი\n* იოანე ზონარა — ბიზანტიის პოლიტიკური მოღვაწე\n* იოანე იტალოსი — ბიზანტიელი ფილოსოფოსი\n* იოანე კინამოსი — ბიზანტიელი ქრონისტი\n* იოანე მალალა — ბიზანტიელი ქრონისტი\n* იოანე მოსხი — ბიზანტიელი მწერალი და საეკლესიო მოღვაწე\n* იოანე ნათლისმცემელი — იესო ქრისტეს წინამორბედი\n* იოანე ორფანოტროფოსი — ბიზანტიელი პოლიტიკური მოღვაწე\n* იოანე ოძუნელი — სომხური სამოციქულო ეკლესიის კათოლიკოსი\n* იოანე პრესბიტერი — ლეგენდარული მეფე-მღვდელმთავარი\n* იოანე რუფუსი — ბიზანტიელი ისტორიკოსი\n* იოანე სენექერიმი — ჰერეთის მეფე\n* იოანე სკილიცე — ბიზანტიელი ისტორიკოსი\n* იოანე ფლორენციელი — თბილისის კათოლიკური საეპისკოპოსოს პირველი ეპის­კო­პო­სი\n* იოანე ღაზელი — ბიზანტიელი მწერალი\n* იოანე ღვთისმეტყველი — იესო ქრისტეს მოციქული\n* იოანე ცეცე — ბიზანტიელი პოეტი და ფილოსოფოსი\n* იოანე წარეცი — სომეხი ისტორიკოსი\n\n{{მრავალმნიშვნელოვანი}}", "url": "https://ka.wikipedia.org/wiki/იოანე", "len": 2313}
{"id": "3282", "title": "იოსელიანი", "text": "{{commonscat|Ioseliani}}\nსაკუთარი სახელი '''იოსელიანი''' შეიძლება აღნიშნავდეს ერთ-ერთს ჩამოთვლილთაგან:\n\n* ავთანდილ იოსელიანი — უშიშროების სამსახურის გენერალი\n* ავთანდილ იოსელიანი — ისტორიკოსი\n* ავთანდილ იოსელიანი — გეოფიზიკოსი, საქართველოს ეროვნული გმირი\n* ალექსანდრე იოსელიანი — მსახიობი\n* აპოლონ იოსელიანი — სამხედრო მოღვაწე, პოლკოვნიკი\n* არჩილ იოსელიანი — პოლიტიკოსი\n* გივი იოსელიანი — ფეხბურთელი\n* გიორგი იოსელიანი — საზოგადო მოღვაწე, პედაგოგი\n* გიორგი  იოსელიანი — ქირურგი \n* გიორგი  იოსელიანი — რეჟისორი \n* დავით იოსელიანი — ქირურგი\n* დავით იოსელიანი — კარდიოლოგი\n* დიმიტრი იოსელიანი — რუსეთის იმპერიის არმიის გენერალ-მაიორი\n* დიმიტრი იოსელიანი — სპორტსმენი (მძლეოსნობა) \n* ეგნატე იოსელიანი — პროზაიკოსი\n* ეგნატე იოსელიანი — რევოლუციონერ-ხალხოსანი\n* ეგნატე იოსელიანი — კალიგრაფი, მთარგმნელი, სასულიერო პირი\n* ზანდა იოსელიანი — ქართველი მსახიობი\n* ზაქარია იოსელიანი — რუსეთის იმპერიის არმიის გენერალ-მაიორი\n* თეიმურაზ იოსელიანი — ფიზიოლოგი\n* იაროსლავ იოსელიანი — საბჭოთა კავშირის გმირი\n* იასონ იოსელიანი — სამხედრო პირი\n* ივანე იოსელიანი — სამხედრო პირი\n* ლევან იოსელიანი — იურისტი, პოლიტიკოსი\n* ლილი იოსელიანი — რეჟისორი, პედაგოგი\n* მიხეილ იოსელიანი — გეოლოგი, გეოფიზიკოსი\n* მიხეილ იოსელიანი — სამხედრო პირი\n* ნანა იოსელიანი — მოჭადრაკე\n* ნიკოლოზ იოსელიანი — ზოოტექნიკოსი\n* ოთარ იოსელიანი — კინორეჟისორი\n* ოთარ იოსელიანი — მეტალურგი\n* ოტია იოსელიანი — მწერალი\n* პლატონ იოსელიანი — ისტორიკოსი\n* რამაზ იოსელიანი — პოლიტიკოსი\n* როსტომ იოსელიანი — სამხედრო პირი\n* შალვა იოსელიანი — სამხედრო პირი\n* ხათუნა იოსელიანი — მსახიობი\n* ჯაბა იოსელიანი — პოლიტიკოსი, სამხედრო მეთაური, მწერალი, კანონიერი ქურდი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/იოსელიანი", "len": 1653}
{"id": "3284", "title": "ანტონ I", "text": "მინიატიურა|250პქ|ანტონ I. ზეთის საღებავებით შესრულებული პორტრეტი [[XVIII საუკუნე]]\n'''ანტონ I''' (ერისკაცობაში ''თეიმურაზ ბაგრატიონი იესეს ძე''; დ.  28 ოქტომბერი  <small>[ ძვ. სტ. 17 ოქტომბერი]</small>, 1720 ― გ.    12 მარტი <small>[ ძვ. სტ. 1 მარტი]</small>, 1788) — ქართველი საეკლესიო და სახელმწიფო მოღვაწე, აღმოსავლეთ საქართველოს კათოლიკოს-პატრიარქი 1744–1756 და 1763–1788 წლებში, მწერალი, მეცნიერი, ვახტანგ VI-ის ძმის მეფე იესესა და ერეკლე I-ის ასულის ელისაბედის (ელენეს) ვაჟი.\n\n== ცხოვრება და მოღვაწეობა ==\nმამის გარდაცვალების შემდეგ, 1727 წლიდან, იზრდებოდა თელავის სასახლეში თავის ბიძაშვილთან ერეკლე II-თან ერთად. მის აღზრდაში მონაწილეობდა დავით-გარეჯის წინამძღვარი, არქიმანდრიტი სპირიდონი. მიიღო ფართო განათლება. იყო ქართლის სამეფოს ტახტის პრეტენდენტი. ქართლის ძლიერი თავადის გივი ამილახვრის ასულზე დანიშნეს. 1735 წელს თბილისში ლაშქრით შემოსულმა თამაზ-ხანმა საცოლე წაართვა და სასიმამროც აიძულა უხმოდ დამორჩილებოდა მის ნებას. თავზარდაცემული ანტონ I ჯერ დავითგარეჯას მონასტერს შეეხიზნა, შემდეგ იმერეთს გადავიდა. ერთხანს იგი რუსეთშიც იყო. 1738 წელს ბერად აღიკვეცა გელათის მონასტერში, ანტონის სახელით.\n\n1739 წელს ანტონ I-მა გელათის წინამძღვრობა მიიღო. მომდევნო წელს ქუთაისის მიტროპოლიტი გახდა. 1743 წელს დავითგარეჯას სავანეში დაბრუნდა. 1744 წელს, 24 წლის ასაკში იგი აღმოსავლეთ საქართველოს კათოლიკოს-პატრიარქად აირჩიეს.\n\nანტონ I მტკიცედ შეუდგა ნიადაგშერყეული და შევიწროებული ქართული ეკლესიის გაძლიერებისათვის ზრუნვას, ბრძოლას მეფისა და კათოლიკოსის ძალაუფლების განსამტკიცებლად; აღადგენდა გაპარტახებულ ეკლესია-მონასტრებს; მძაფრად ილაშქრებდა სომეხ მონოფიზიტთა იმხანად განსაკუთრებით გააქტიურებული პროპაგანდისტული შემოტევების წინააღმდეგ („მზამეტყველება“, 1750–1752); დაიწყო სწავლა-განათლებისა და სასტამბო საქმის მოწესრიგება; გარს შემოიკრიბა საქმიანი და განათლებული ადამიანები ხელოვნებისა და მეცნიერების სხვადასხვა დარგიდან.\n\nანტონ I ევროპული ორიენტაციის მომხრე იყო და განსაკუთრებით დაუახლოვდა თბილისში მყოფ კათოლიკე მისიონერებს (კაპუცინელთა ორდენს). მათთან ერთად გეგმავდა ანტონი საგანმანათლებლო და რელიგიურ განახლებას, სტამბის აღდგენასა და მთარგმნელობითი სკოლის ჩამოყალიბებას. ანტონისა და კათოლიკე ბერების ახლო ურთიერთობით ისარგებლა მისმა მოწინააღმდეგე ჯგუფმა, რომელსაც კარის მოძღვარი ზაქარია გაბაშვილი მეთაურობდა; ანტონ I-ს გაკათოლიკება დასწამეს და „მწვალებლად“ აღიარეს. გადმოცემით ანტონის გაკათოლიკება უნებლიეთ გასცა ვინმე თავადის ქალმა, რომლის სულიერი მამა კათოლიკოსი იყო. ამ ქალის ვინაობას წყაროები არ ასახელებენ, მაგრამ ერთხმად ყვებიან, რომ ეს თავადის ქალი მძიმე ავადმყოფობის დროს კათოლიკურ ლოცვებს კითხულობდა, რასაც შესწრებია თეიმურაზ I-ის ასული. ეს ფაქტი და ანტონის ერთად ჰყოფნა კაპუცინელ ბერებთან გამოიყენეს ზაქარია გაბაშვილმა და მისმა თანამოაზრეებმა ბრალდების წასაყენებლად. მცხეთის საგანგებო საეკლესიო კრებაზე 1755 ანტონი არ დაასწრეს, რათა სიტყვა არ მიეცათ მისი გამორჩეული განსწავლულების გამო, თუმცა კათოლიკოსი ამას ითხოვდა. მაშინ ანტონს ორჯერ ეწვიენ თეიმურაზისა და კრების მიერ წარგზავნილი ეპისკოპოსები. ანტონმა მათ პირდაპირ განუცხადა, რომ კათოლიკეა. მეფისა და კრების სახელით ეპისკოპოსები მას დაემუქრნენ და მოსთხოვეს მისი ახალი რწმენის უარყოფა, რაზედაც ანტონისგან უარი მიიღეს. ამის შეგეგად მცხეთის საგანგებო კრებამ ანტონი კათოლიკოსობიდან გადააყენა და ერთ-ერთ სოფელში გაუშვა, ხოლო მისი თანმხლები სამი ქართველ კათოლიკე სასულიერო პირი საჯაროდ დასაჯა. ამას მოჰყვა კათოლიკეთა დევნა 1755–1757 წლებში და განდევნა ქართლიდან.\n\n1756 ანტონ I რუსეთს გაემგზავრა, სადაც თავი იმართლა სინოდის წინაშე. 1757–1762 წლებში ვლადიმირის მთავარეპისკოპოსი იყო. 1763 წელს ერეკლე II-მ რუსეთიდან დააბრუნა იგი, ხოლო საეკლესიო კრებამ კვლავ აირჩია აღმოსავლეთ საქართველოს კათოლიკოს-პატრიარქად. მიუხედავად ყველაფრისა წიგნში „მიწყალეს“ შესახებ, რომელიც ანტონმა საქართველოში ჩამოსვლამდე დაწერა, იგი ისევ რომის პაპის უპირატესობაზე საუბრობს. საგულისხმოა აგრეთვე ის გარემოება, რომ ანტონი ქართლში დაბრუნების შემდეგ ერეკლე II-ის პოლიტიკური გეზის გამო აღარ აჩენს არავითარ ღია ინტერესს კათოლიკეთა მიმართ და ცდილობს დაახლოებას რუსულ ეკლესიასთან, თუ არ ჩავთვლით მის ღია პროტესტს ერეკლე II-ის წინააღმდეგ 1775 წლის კათოლიკეთა დევნის დროს, რომელიც ანტონმა ამჯერად არა მარტომ გამოხატა, არამედ თავის სამღვდელოებას ერთად. თუმცა ამავე დროს ცნობილია მისი ფარული ურთიერთობა კაფუცინელებთან სიცოცხლის ბოლო წლებში. მისიონერები მათ მიერ ქართლიდან გაგზავნილ წერილებში იუწყებიან, რომ ანტონი კათოლიკედ გარდაიცვალა.\n\nსაქართველოში დაბრუნებისთანავე ანტონ I-მა განაგრძო ინტენსიური სახელმწიფო-საეკლესიო და სამეცნიერო-ლიტერატურული მოღვაწეობა. 1772 ერეკლე II-მ საგანგებო მისიით გაგზავნა რუსეთში, სადაც ანტონ I-ის უშუალო მონაწილეობით მომზადდა ნიადაგი 1783 წლის რუსეთ-საქართველოს ტრაქტატისათვის. მისი მეცადინეობის შედეგად 1762–1763 წლებში განახლდა ვახტანგ VI-ისეული სტამბა, 1782 წელს კი რეორგანიზებულ იქნა „ახალ სტამბად“. \n\nანტონ I ყოველნაირად უწყობდა ხელს კალიგრაფიული სკოლების, ბიბლიოთეკების, თეატრის შექმნას, მხატვრობის, პოეზიისა და ხელოვნების სხვა დარგების განვითარებას; მკვიდრ ნიადაგზე დააყენა განათლების საქმე; ერეკლე II-ის დახმარებით თანდათან გარდაქმნა ნახევრად კერძო ეპარქიული დაბალი სასწავლებლები სახელმწიფო ტიპის სკოლებად, დიდი მონაწილეობა მიიღო ჯერ თბილისის (1755), შემდეგ კი თელავის (1782) სემინარიების დაარსებაში. ერეკლე II-თან ერთად შეიმუშავა სამი უმაღლესი სასწავლებლის დაარსების პროექტი (თბილისში, გორსა და თელავში). მან თვითონვე მოჰკიდა ხელი სახელმძღვანელოების შედგენის საქმეს, ამ მიზნით გამოიყენა თავისი ორიგინალური და ნათარგმნი წიგნები „ქართული ღრამმატიკა“ (1753; მეორე, მოკლე რედაქცია — 1767), სხვადასხვა ავტორის შრომები ლოგიკის, მეტაფიზიკის, ფიზიკის და სხვ. დარგებში. ამათან „ქართული ღრამმატიკა„ პირველი სრული სასკოლო გრამატიკა და ქართული ენის პირველი გრამატიკაც არის, სადაც, მიუხედავად უცხო ენების გრამატიკათა გავლენისა და იმ შეცდომებისა, რომელთაც ანტონ I ვერ ასცდებოდა იმდროინდელი ენათმეცნიერული აზროვნების პირობებში, ავტორი განსაცვიფრებელი ენობრივი ინტუიციის წყალობით ამჩნევს და აღნუსხავს ქართული ენისათვის ნიშანდობლივ მნიშვნელოვან მორფოლოგიურ და სინტაქსურ თავისებურებებს (მაგ., სახელობითი და მოთხრობითი ბრუნვების ფუნქციები, აკუზატივის უქონლობა, ზმნის მრავალპირიანობა). \n\nფიზიკის პირველი ჩვენამდე მოღწეული ქართული სახელმძღვანელოა აგრეთვე ქ. ვოლფის ნაშრომის თარგმანი („Φისიკა თეორეტიკებრი ვოლфიუსისა“), რომლითაც ანტონ I თვითონ ასწავლიდა ფიზიკას თბილისის სემინარიაში (მის ლექციებს ერეკლე II-ც ესწრებოდა). მას დიდი ღვაწლი მიუძღვის ფიზიკის ქართული ტერმინოლოგიის დადგენაში. თარგმანს დართული აქვს 246 კომენტარი, რომლებიდანაც ჩანს, რომ ანტონ I ღრმად იყო განსწავლული ბუნებისმეტყველებაშიც.\n\nანტონ I-მა მდიდარი ფილოსოფიურ-თეოლოგიური და ლიტერატურული მემკვიდრეობა დატოვა. მან მყარ მეცნიერულ ნიადაგზე დააყენა ფილოსოფიური აზროვნება საქართველოში, ხელი შეუწყო კლასიკური ხანის ტრადიციების აღორძინებას. მის დოგმატიკურ-პოლემიკურ თხზულებაში „მზამეტყველება“ საეკლესიო საკითხებთან ერთად განხილულია ფილოსოფიური პრობლემატიკაც. „წყობილსიტყვაობაში“ (50-60-იანი წწ.) ქართული ფილოსოფიური-თეოლოგიური აზრის განვითარების თვალსაზრისით განხილულია რუსთაველის, პეტრიწის, სარგის თმოგველის, ჩახრუხაძის, სულხან-საბა ორბელიანის მემკვიდრეობა. თხზულების ერთ-ერთი თავი - „თჳს ქართუელთა სიბრძნის მოყუარეთა კაცთა მწიგნობართა“ მოკლედ მიმოიხილავს ძველ ქართულ სასულიერო და საერო მწერლობას (ძირითადად XI-XVIII სს.). მის შვიდ ქვეთავში 40-მდე სასულიერო მწერლის მოღვაწეობაა განხილული. უკანასკნელი, VIII ქვეთავი საერო მწერლობას ეხება. თუმცა ანტონ I-ის ზოგი ცნობა არაზუსტია, ეს ნაშრომი, როგორც ქართული მწერლობის ისტორიული შექმნის პირველი ცდა, უაღრესად საყურადღებოა. საისტორიო ხასიათიაა „წყობილსიტყვაობის“ V-VII თავები. ანტონ I-ის ენციკლოპედიურ ნაშრომში „სპეკალი“ თავისებურად არის მორიგებული ეკლესია და „გარეშეთა“, ე. ი. ფილოსოფოსთა, მოძღვრება; განხილულია არისტოტელეს, პლატონის, ამონიოსის, პორფირიოსის, გრიგოლ ნოსელის, იოანე დამასკელის, მაქსიმე აღმსარებლის, პროკლეს, პეტრიწის, ალბერტ დიდის და სხვების შეხედულებები. „კატიღორია-სიმეტნე“, რომელიც ანტონ I-მა ლოგიკის სახელმძღვანელოდ გამოიყენა, დაწერილია არისტოტელესა და პორფირიოსის შეხედულებათა ახსნა-განმარტების მიზნით. ანტონ I-მა ქართულად თარგმნა და კომენტარები დაურთო პორფირიოსის, ბაუმაისტერის, ვოლფის, ლაიბნიცის, აგრეთვე მხითარ სებასტიელის, სვიმონ ჯულფელისა და სხვების ნაწარმოებებს.\n\nანტონ I-ის „ღვთისმეტყველება“ (4 ტომად, დამთავრებულია 1779) გადმოკეთებული უნდა იყოს ფრანგული საღვთისმეტყველო ენციკლოპედიიდან. ავტორს გვერდი აუვლია ყველა იმ საკითხებისათვის, რომლითაც კათოლიკობა მართლმადიდებლობისაგან განსხვავდება. ანტონ I-ის ორიგინალური ჰაგიოგრაფიულ თხზულებათა კრებული „მარტირიკა“ წარმოადგენს „საკითხავებს“ წმინდანთა დღესასწაულებზე. ამ თხზულებებს, გარდა ლიტურგიკული დანიშნულებისა, გარკვეული მხატვრული ღირებულებაც აქვს. მნიშვნელოვანია ანტონ I-ის ჰიმნოგრაფიული მემკვიდრეობა. ქართველი წმინდანებისადმი მიძღვნილ იამბიკოებში (ბევრი მათგანი შეტანილია ანტონ I-ის მიერ შედგენილ „სადღესასწაულოში“) იგი ჰიმნოგრაფიისათვის დამახასიათებელ რელიგიურ თემატიკასთან ერთად ავითარებს სამოქალაქო მოტივებს, ეხმაურება თანამედროვეობის საჭირბოროტო საკითხებს. აღსანიშნავია ანტონ I-ის იამბიკოების გარკვეული ვერსიფიკაციული სიახლე (რითმიანი იამბიკოები). თხზავდა იამბიკური საზომისაგან განსხვავებულ ლექსებსაც. ანტონ I-მა წვლილი შეიტანა ქართული ორიგინალური ჰომილეტიკის განვითარებაშიც. მისი ქანდაკებები და ეპისტოლური მემკვიდრეობა გამოირჩევა მხატვრული ოატატობით. ანტონ I-ს ეკუთვნის აგრეთვე საყურადღებო ისტორიული ნაშრომები „მოკლე ისტორია საქართველოსი“, „ქართველ მეფეთა შთამომავლობა“, თარგმნა კურციუსის „ისტორია ალექსანდრე მაკედონელისა“.\n\nანტონ I შეეცადა საქართველოში დაენერგა სამი სტილის თეორია, რომლის თანახმად „მაღალ მატერიაზე“ „მაღალი სტილით“ უნდა ეწერათ, ისტორიის თხრობა „საშუალო სტილს“ მოითხოვდა, საყოფაცხოვრებო მოვლენები - „დაბალ სტილს“. თვით ანტონ I მეტწილად „მაღალი სტილით“ წერდა. მის თხზულებათა ენას იოანე პეტრიწის ენის დიდი გავლენა ეტყობა.\n\nჯერ კიდევ 1740-იანი წლებიდან ანტონ I-მა აღზარდა მრავალი მოწაფე-მიმდევარი და შექმნა მთელი სკოლა, რომელმაც ღრმა კვალი დაამჩნია იმდროინდელ ქართული საზოგადოების ცხოვრებას, აზროვნებასა და მწერლობას. ამ სკოლის წარმომადგენლები იყვნენ იონა გედევანიშვილი, ფილიპე ყაითმაზაშვილი, ამბროსი ნეკრესელი, გაიოზ და დავით რექტორები და მრავალი სხვა.\n\n==ბიბლიოგრაფია==\nპლატონ იოსელიანის ცნობით ანტონ I-ს ნათარგმნი და გამოცემული აქვს შემდეგი<ref>პ. იოსელიანი, „წყობილ-სიტყუაობა, ქმნილი ანტონისაგან პირუჱლისა კათოლიკოს-პატრიარხისა ყოვლისა საქართველოჲსა“, ტფ., 1853</ref>:\n# წყობილ-სიტყვაობა;\n# მიწყალეს ანუ 50 სინანულისა ფსალმუნისა თარგმანი;\n# კატეხიზმო მართლ-მადიდებელისა სარწმუნოებისა;\n# მზა-მეტყუჱლება, რომლითაცა არღუჱვს ჰსწავლათა და დოღმატთა სომხისა და ლათინთა ეკკლესიათა;\n# ღუთის-მეტყუჱლება ოთხ ნაწილედი;\n# პროლოგი ოთხთა თთუჱთა, ნაცულად დაკარგულისა, ქმნილისა იოანე პეტრიწისაგან;\n# წიგნი „აღსაარებისა“;\n# სპეკალი;\n# კლემაქსი ლექსად;\n# მარტირიკა 19 ქართუჱლთა წმინდათა და მასთანავე მოწამეობა წმინდისა გრიგორი, სომეხთა განმანათლებელისა;\n# ქადაგებანი მრავალნი;\n# ღრამმატიკა, სომხურიდამ შედგენილი მიხიტარისა ღრამმატიკისა წესით;\n# ღრამმატიკა, სხჳთა საკუთარითა სისტემითა შედგენილი;\n# ხიმეტნე ანუ მოკლე, ყრმათათჳს შედგენილი, ღრამმატიკა;\n# რიტორება მიხითარისა, სომხურიდამ გარდმორებული;\n# განმარტება არისტოტელისა კატიღორიათა;\n# ფილოსოფია ბაუმეისტრისა, რუსულიდან ტარგმნილი;\n# ფიზიკა ვოლფიოსისა;\n# მოკლე ისტორია საქართუჱლოჲსა;\n# განმარტება ეპისტოლისა რომაელთა მიმართ;\n# ისტორია ეფესოს კრებისა;\n# კლდე სარწმუნოებისა, სტეფანე იავორსკისა;\n# კჳნტოს-კურციოსისა ისტორია ალექსადრე დიდისა მაკედონელისა;\n# დასდებელნი საგალობელნი პატივად მრავალთა ქართუჱლთა ეკკლესიისა წმინდანთა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|1|497-498|ბაბუნაშვილი ე., ბარამიძე რ., კუკავა თ., პარკაძე ვ., როგავა ა.}}\n*ანტონ პირველი, სპეკალი, ტექსტი გამოსაცემად მოამზადა, გამოკვლევა და ლექსიკონი დაურთო გ. დედაბრიშვილმა, თბილისი, “მეცნიერება”, 1991. \n*პაპუნა ორბელიანი, ამბავნი ქართლისანი, ტექსტი გამოსცა, გამოკვლევა, შენიშვნები და საძიებლები დაურთო ე. ცაგარეიშვილმა, თბილისი, 1981. \n*ძველი ქართული აგიოგრაფიული ძეგლები, VI, ტექსტი გამოსცა და გამოკვლევა დაურთო მ. ქავთარიამ თბილისი, 1980. \n*ანტონ ბაგრატიონი, წყობილსიტყვაობა, გამოსაცემად მოამზადა, გამოკვლევა, კომენტარები და ლექსიკონი დაურთო ივანე ლოლაშვილმა, თბილისი, 1980. \n*მ. ქავთარია, XVII საუკუნის ქართული საზოგადოებრივი აზროვნების ისტორიიდან, თბილისი, 1977. \n*კ. კეკელიძე, ანტონ ბაგრატიონი/ქართული ლიტერატურის ისტორია, I, თბილისი, 1960. \n*{{მაცნე (ისტორიის სერია)|3|152-161|სამოქალაქო მოტივები ანტონ პირველის ჰიმნოგრაფიაში|ბარამიძე რ. }}\n*{{წიგნი |ავტორი= ქიქოძე, გ. |ნაწილი= |სათაური=„ერეკლე II“  |ორიგინალი= |ბმული= |გამოცემა =  |პასუხისმგებელი =  |ადგილი= თბილისი |გამომცემლობა = სახელგამი|წელი = 1942|ტომი=  |გვერდები=101-108|გვერდნი =  |isbn=}}\n\n==რესურსები ინტერნეტში==\n{{nplg ბიოგრაფია|00001115}}\n* Антоний царевич Карталинский {{Webarchive|url= |date=2013-06-17 }} на сайте «Русское православие»\n\n==სქოლიო==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\nკატეგორია:აღმოსავლეთ საქართველოს კათოლიკოსები\nკატეგორია:დაბადებული  28 ოქტომბერი\nკატეგორია:დაბადებული 1720\nკატეგორია:გარდაცვლილი 12 მარტი\nკატეგორია:გარდაცვლილი 1788\nკატეგორია:მუხრანელების სამეფო შტო", "url": "https://ka.wikipedia.org/wiki/ანტონ_I", "len": 12689}
{"id": "3286", "title": "ზაქარია (ქვარიანი)", "text": "{{მმ*|ზაქარია}}\n250px|thumb|ზაქარია, გელათის მონასტერი\n'''ზაქარია''' (გვარად ''ქვარიანი'') (გ. 1660) — დასავლეთ საქართველოს კათოლიკოს-პატრიარქი 1657-1660 წლებში, იმავდროულად იყო გელათის ეპისკოპოსი (გაენათელი) მიტროპოლიტის წოდებით. \n\nსაგვარეულო მამულები და სასახლე ჰქონდა ქუთაისში მწვანეყვავილაზე, , სადაც 1637–1639 წლებში მთავარანგელოზის ეკლესია, ციხე და სახლ-კარი ააშენა. იმერეთის სამეფო კართან დაახლოებული პირი და ალექსანდრე III-ის პირადი მოძღვარი იყო. ზრუნავდა დასავლეთ საქართველოს ეკლესიის მთლიანობის განმტკიცებისათვის. \n\nდაახლოებით 1659 წელს ოდიშის მთავარს ვამეყ III დადიანს ფიცი დაადებინა ოდიშში საკათოლიკოსო მამულების მმართველობაში ჩაურევლობის შესახებ და სხვ., მისგანვე მიიღო საკათოლიკოსო სადგომად სენაკის საწინამძღვრო ეკლესია მამულებითა და სასახლით. ასევე საკათოლიკოსო სადგომად გურიის მთავრებისაგან მიიღო აკეთის ეკლესია მამულებით. ცნობილია მისი შეკვეთით 1652-1655 წლებში გადაწერილი „დიდი გულანი“, რომელიც 1705 წელს დავით-გარეჯის მონასტრისათვის შეუწირავთ. მისი მოღვაწეობა აღწერილი აქვთ რუსეთის ელჩებს — იევლიევსა და ტოლოჩანოვს, იტალიელ მისიონერებს — იოსებ ძამპის და ანდრეა ბორომეოს, რომლებიც პირადად იცნობდნენ ზაქარიას.  ზაქარია სიცოცხლეშივე გამოუხატავთ გელათის წმ. გიორგის ეკლესიის სამხრეთ სვეტზე. დაკრძალულია გელათში.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* ''ლომინაძე ბ.'', მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n* ''მისივე'', ქართული ფეოდალური ურთიერთობის ისტორიიდან (სენიორიები), [ტ.] 1., თბ., 1966\n{{ქე|3|321|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:გელათის მღვდელთმთავრები\nკატეგორია:გარდაცვლილი  1660\nკატეგორია:XVII საუკუნის ქართველები", "url": "https://ka.wikipedia.org/wiki/ზაქარია_(ქვარიანი)", "len": 1782}
{"id": "3287", "title": "მალაქია I", "text": "{{მრავალმნიშვნელოვნება*|მალაქია}}\n'''მალაქია I''' (ერისკაცობაში ''აბაშიძე'') — დასავლეთ საქართველოს კათოლიკოს-პატრიარქი 1519 - 1540-იან წლებში. რეზიდენცია ჰქონდა ბიჭვინთის საკათედრო საყდარში. მალაქია I იმერეთის მეფის ბაგრატ III-ის (1510-1565) პოლიტიკის მომხრე იყო დასავლეთ საქართველოს ერთ სამეფოდ გაერთიანების საკითხში. ბაგრატ III-ის ბრძანებით მან 1529 ქუთაისის საეპისკოპოსო გაყო სამად და დააარსა ხონისა და გელათის ახალი საეპისკოპოსოები, რომელთა მეთაურები ბიჭვინთის საყდარში აკურთხა. როდესაც გაგრასთან ჯიქების წინააღმდეგ ბრძოლაში ქართველები დამარცხდნენ, მალაქია I ბრძოლის ადგილას გაემგზავრა და ტყვეები ფულით დაიხსნა.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n*''ლომინაძე ბ.'', ქსე, ტ. 6, გვ. 384, თბ., 1983\n\n{{საქართველოს მართლმადიდებელი ეკლესიის მეთაურები}}\n\nკატეგორია:დასავლეთ საქართველოს კათოლიკოსები", "url": "https://ka.wikipedia.org/wiki/მალაქია_I", "len": 848}
{"id": "3288", "title": "მალაქია II", "text": "{{მრავალმნიშვნელოვნება|მალაქია|მალაქია}}\nthumb|მალაქია II, [[კრისტოფორო დე კასტელი]]ს ნახატი, შესრულებული 1634-1639 წლებში\n'''მალაქია II''' (გვარად ''გურიელი''; დ. 1577 — გ. 1639) — დასავლეთ საქართველოს კათოლიკოს-პატრიარქი 1616-1639 წლებში, გურიის მთავრის გიორგი II გურიელის ძე. 1625-1639 წლებში იყო აგრეთვე გურიის მთავარი. \n\n==ბიოგრაფია==\nXVII საუკუნის დასაწყისში იყო ჯუმათის ეპისკოპოსი. 1612 წელს მიიღო ცაიშის ეპისკოპოსობა. ცაიშელ-ჯუმათელი მალაქია გახდა დასავლეთ საქართველოს კათოლიკოს-პატრიარქი. მალაქიას კათალიკოსად აღსაყრდების თარიღის შესახებ ლიტერატურაში სხვადასხვა აზრია გამოთქმული: 1605, 1616 და 1619 წელი. ვახუშტი ბატონიშვილისა და ბერი ეგნატაშვილის ცნობით მალაქია დასავლეთ საქართველოს კათალიკოსი იყო კახეთში შაჰ-აბასის პირველი ლაშქრობის დროს (1613-14). 1619-22 წლებში მალაქიმა ხონის ეპისკოპოსობა მიიღო. 1625 წელს გურიის მთავრის ტახტზე დასვა ლევან II დადიანმა, რომელმაც დაამარცხა მამის მკვლელი სიმონ II გურიელი. 1639 წელს მანვე ჩამოაგდო გურიელის ტახტიდან და მთავრად დასვა  ვახტანგ II გურიელი.  1658 წელს მალაქია რამდენიმე თვით შემოქმედისა და ჯუმათის ეპისკოპოსის ტახტებზე დაჯდა. \n\nმალაქიამ სახელი გაითქვა როგორც უნარიანმა სახელმწიფო და საეკლესიო მოღვაწემ: მოაწესრიგა დასავლეთ საქართველოს საეკლესიო საქმეები, ააგო და შეამკო მრავალი ეკლესია-მონასტერი, მან მოახატინა ცაიშის ტაძარი, ააშენა ჯეგეთას ეკლესია. მისი ინიციატივით შედგა აფხაზეთის საკათალიკოსო გლეხების დიდი დავთარი. მოაწესრიგა საკათალიკოსოს სამეურნეო საქმე, გაზარდა სასახლეების, ყმებისა და მამულების რიცხვი. არქანჯელო ლამბერტის ცნობით სიმდიდრითა და გავლენით აღემატებოდა მთავრებს. ეხმარებოდა ირანის წინააღმდეგ მებრძოლ ქართლისა და კახეთის მეფეებს, აგრეთვე გიორგი სააკაძეს.\n\n==ურთიერთობა კათოლიკეებთან==\nმალაქია მფარველობას უწევდა კათოლიკე მისიონერებსა და ქართველ კულტურის მოღვაწეებს. 1626 წელს მიიღო წერილი პაპ ურბან VIII-საგან. როცა გაიგო თეატინელ მისიონერთა აღმოსავლეთ საქართველოში ჩასვლის შესახებ, მიიწვია ისინი გურიაში. მალაქიამ მისიონერები დროებით საკუთარ სასახლეში მოათავსა, შემდეგ კი მისცა სახლი და ყველაფერი, რაც კი სჭირდებოდათ. მისიონერები თავიანთ წერილებში ხოტბას ასხამენ კათალიკოსს და თავიანთ მფარველს უწოდებენ.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n* დასავლეთ საქართველოს კათოლიკოს-პატრიარქები\n\n==ლიტერატურა==\n{{ქსე|6|384|ლომინაძე ბ.}} \n*{{წიგნი|ავტორი=ქართველიშვილი თ.|სათაური= „გურიის საეპისკოპოსოები“ |გვერდები= 32-34; 102-109 |გამომცემლობა= „არტანუჯი“|ადგილი= თბილისი|წელი= 2006| ISBN= 99940-11-89-8}}\n*''თამარაშვილი მ.'' „ქართული ეკლესია დასაბამიდან დღემდე“ გვ. 457-461 — „კანდელი“, თბილისი, 1995\n*{{წიგნი| ავტორი= თამარაშვილი მ.| სათაური=„ისტორია კათოლიკობისა ქართველთა შორის“| publisher= |ადგილი=ტფილისი|წელი=1902|ბმული=}}\n\n\n{{საქართველოს მართლმადიდებელი ეკლესიის მეთაურები}}\n{{გურიელები}}\n\nკატეგორია:დასავლეთ საქართველოს კათოლიკოსები\nკატეგორია:გურიის მთავრები\nკატეგორია:დაბადებული 1577\nკატეგორია:გარდაცვლილი 1639", "url": "https://ka.wikipedia.org/wiki/მალაქია_II", "len": 2825}
{"id": "3289", "title": "ევდემონ I", "text": "'''ევდემონ I''' (''ჩხეტიძე'') (გ.  1578) — დასავლეთ საქართველოს კათოლიკოს-პატრიარქი 1557-1578 წლებში. \n\nიმერეთის მეფეების ბაგრატ III-ისა (1510-1565) და გიორგი II-ის (1565-1583) აქტიური თანამოაზრე დასავლეთ საქართველოს პოლიტიკურ გაერთიანებისა და კულტურულ-ეკონომიკური აღმშენებლობის საქმეში. 1543–1557 წლებში იყო გაენათელი ეპისკოპოსი, შემდეგ — კათოლიკოსი.  \n\nევდემონ I-ის სახელს უკავშირდება ბიჭვინთიდან  საკათოლიკოსო რეზიდენციის გელათში გადატანა. აღმოსავლეთ საქართველოს კათოლიკოს-პატრიარქ მალაქიასთან ერთად ხელმძღვანელობდა საეკლესიო კრებას, რომელმაც სიკვდილით დასჯა დაუწესა ტყვეთა გამყიდველებს და მოაწესრიგა საეკლესიო მმართველობის დარღვეული წესები. ევდემონ I-მა მოახატვინა გელათის წმინდა გიორგის ტაძრის ნაწილი; შეაკეთა და მოახატვინა მოქვისა და ბიჭვინთის მონასტრების ნაწილი, რომელთა წარწერებში მოხსენებულია თვით ევდემონ I; 1568 წელს მოაჭედვინა ბიჭვინთის ღვთისმშობლის ხატი. ცნობილია ევდემონ I-ის დაკვეთით გადაწერილი გელათის ხელნაწერები. ბიჭვინთის საკათოლიკოსო მამულს საკუთარი ხარჯით შეუძინა ახალი მამულები და ძვირფასი ინვენტარი. \n\nდაკრძალულია გელათის წმინდა გიორგის ეკლესიაში. მის საფლავს ამშვენებს წარწერა:\n{{ციტატა|ქ. განუსვენე სულსა მონისა შენსასა აფხაზეთის კათალიკოზს ევდემონ ჩხეტიძეს და მე დამარხულმან საფლავთა შინა მეფეთასა დავახატვინე საყდარი ესე და შევამკვე ხატი ბიჭვინტისა ღვთისმშობელი სახსენებლად სულისა ჩემისა. ამინ.}}\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|4|31|ლომინაძე ბ.}}\n{{ქე|2|549|ლომინაძე ბ.}}\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:გარდაცვლილი  1578\nკატეგორია:XVI საუკუნის ქართველები", "url": "https://ka.wikipedia.org/wiki/ევდემონ_I", "len": 1617}
{"id": "3290", "title": "ევდემონ II", "text": "'''ევდემონ II''' (გვარად ''საყვარელიძე'') — აფხაზეთის (დასავლეთ საქართველოს) კათოლიკოს-პატრიარქი 1666-1669 წლებში.\n\nმის შესახებ ცნობები არ მოიპოვება. ე. თაყაიშვილის ვარაუდით, ხობის მონასტრის გულანში მოხსენიებული „აფხაზთა პატრიარქი ბატონი ევდემო“, რომლის ბრძანებითაც გადაიწერა აღნიშნული გულანი, ევდემონ II უნდა იყოს.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|2|550}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:XVI საუკუნის ქართველები", "url": "https://ka.wikipedia.org/wiki/ევდემონ_II", "len": 545}
{"id": "3291", "title": "ეფთვიმე I", "text": "{{მრავალმნიშვნელოვნება*|ეფთვიმე}}\n\n'''ეფთვიმე I''' — ქართველი საეკლესიო მოღვაწე, აფხაზეთის კათოლიკოს-პატრიარქი 1578-1616 წლებში. \n\nკათოლიკოსობამდე იყო მოქვის მთავარეპისკოპოსი — მოქველი. ბიჭვინთის საკათოლიკოსოს შეუძინა დიდძალი მოძრავი ქონება: თვალ-მარგალიტით შემკული, ძვირფასი ქსოვილებისაგან დამზადებული საპატრიარქო შესამოსელი, ოქრო-ვერცხლისაგან ნაკეთები სარიტუალო ინვენტარი, მდიდრულად მოკაზმული საეკლესიო წიგნები, „ქართლის ცხოვრება“, თავისივე გადაწერილი „გულანი“ და სხვ. პირადი ქონებაც ეკლესიის საკუთრებად აქცია; კერძოდ, ოდიშის მთავარს, ლევან II დადიანს, ადგილ-მამულის საკათოლიკოსოსათვის გადასაცემად მისცა დიდი რაოდენობით ძვირფასი ნივთი. კათოლიკოსმა შეამკო მოქვის ტაძარი, სპეციალურად მოაჭედვინა და შესწირა მას მოქვის ღვთისმშობლის ხატი. მისი შეკვეთით გადაიწერა უამრავი ხელნაწერი. \n\n==ლიტერატურა==\n* ქრონიკები და სხვა მასალა საქართველოს ისტორიისა და მწერლობისა, თ. ჟორდანიას გამოც., წგ. 2, ტფ., 1897.\n* ლომინაძე ბ., ქართული ფეოდალური ურთიერთობის ისტორიიდან (სენიორიები), [ტ.] 1, თბ., 1966. \n* საქართველოს კათოლიკოს-პატრიარქები, რედ. რ. მეტრეველი, თბ., 2000.\n{{ქე|3|110|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:XVI საუკუნის ქართველები\nკატეგორია:XVII საუკუნის ქართველები", "url": "https://ka.wikipedia.org/wiki/ეფთვიმე_I", "len": 1245}
{"id": "3292", "title": "ეფთვიმე II", "text": "{{მრავალმნიშვნელოვნება*|ეფთვიმე}}\n'''ეფთვიმე II''' (გვარად '''საყვარელიძე''') — ქართველი საეკლესიო მოღვაწე, აფხაზეთის კათოლიკოს-პატრიარქი 1669-1673 წლებში. \n\nძირითადად იმერეთში ცხოვრობდა. 1672 წელს იმყოფებოდა ოდიშის მთავარ ლევან III დადიანის კარზე, სადაც შეხვდა ფრანგ მოგზაურს ჟან შარდენს. წერილში, რომელიც იმერეთის მეფე ბაგრატ IV-მ (1669) გაუგზავნა რუსეთის მეფეს — ალექსი მიხეილის ძეს, იმერეთის სამეფოს თავკაცთა შორის იხსენიება როგორც „საქართველოს მაკურთხეველი კათალიკოზი“. \n\n==ლიტერატურა==\n* ''ლომინაძე ბ.'', მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n{{ქე|3|110|ლომინაძე ბ.}}\n* Броссе М., Переписка на иностранных языках Грузинских царей с Российскими государями от 1659 до 1700, СПб., 1861.\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nეფთვიმე II\nკატეგორია:XVII საუკუნის ქართველები", "url": "https://ka.wikipedia.org/wiki/ეფთვიმე_II", "len": 937}
{"id": "3293", "title": "მაქსიმე I", "text": "მინი|{{ციტატა|ႵႤ: ႷႣ: ႻႪႰႭ: ႸႤ: ႠႴႾႦႧ: ႩႦႨ: ႡႲႨ: ႫႵႱႨႫႤ: ႠႬ:|ქრისტე ყოვლად ძლიერო შეიწყალე აფხაზეთის კათალიკოზი ბატონი მაქსიმე ამინ.}}\n'''მაქსიმე I''' (გვარად '''მაჭუტაძე''';  გ.  1656) — დასავლეთ საქართველოს კათოლიკოს-პატრიარქი 1639-1656 წლებში. ადრე იყო შემოქმედელი მღვდელთმთავარი, ნახსენებია შემოქმედის მონასტრის მთავარი ეკლესიის სამშენებლო წარწერაში. იბრძოდა ტყვეებით ვაჭრობის წინააღმდეგ. \n\n1634 წელს როსტომ მეფისა და მარიამ დადიანის ქორილში ამ უკანასკნელს ამალში ახლდნენ გურია-სამეგრელოს რჩეული თავადები და ეპისკოპოსები, მათ შორის მაქსიმე მაჭუტაძე. მაქსიმე გორში შეხვდა იტალიელი კათოლიკე მისიონერების, თეატინელთა მისიის წარმომადგენლებს, მათ პრეფექტს პიეტრო ავიტაბილეს და სთხოვა მისიონერები გაეყოლებინათ გურიაში ტყვეთა სყიდვის წინააღმდეგ ბრძოლაში დასახმარებლად. თანხმობის მიღების შემდეგ მან გურიაში ჩაიყვანა ქრისტეფორე კასტელი, პატრი ანტონიო ჯარდინა და ბერი კლაუდიო.<ref>*{{წიგნი | ავტორი= თამარაშვილი მ. | series=| სათაური=„ისტორია კათოლიკობისა ქართველთა შორის“| გამომცემლობა= |ადგილი=ტფილისი|წელი=1902| origyear=|ბმული=| isbn=| edition=|გვერდები=105}}</ref> \n\nმაქსიმე I-მა ოდიშის მთავარს,  ლევან II დადიანს, აღადგენინა გაუქმებული ხობის მონასტერი, მოაწესრიგა ოდიშში თავად-აზნაურთა საწესო-საკათოლიკოსო გადასახადების აკრეფის საქმე. 1640 წელს მასპინძლობდა  ელჩინისა და ზახარევის ელჩობას ლევან II დადიანთან, აგრეთვე ტოლოჩანოვისა და იევლევის ელჩობას იმერეთის მეფესთან 1650-1652 წლებში. მაქსიმე I-მა სამჯერ იმოგზაურა იერუსალიმში, სადაც დიდი შეწირულება გაიღო ქართული მონასტრებისათვის.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n* დასავლეთ საქართველოს კათოლიკოს-პატრიარქები\n\n==ლიტერატურა==\n{{ქსე|6|500|ლომინაძე ბ.}}\n*{{წიგნი|ავტორი=ქართველიშვილი თ.|სათაური= „გურიის საეპისკოპოსოები“ |გვერდები= 92-94|გამომცემლობა= „არტანუჯი“|ადგილი= თბილისი|წელი=2006| ISBN= 99940-11-89-8}}\n*''ლომინაძე ბ.'' ქართული ფეოდალური ურთიერთობის ისტორიიდან (სენიორიები), [ტ.] 1., თბ., 1966\n*''ლომინაძე ბ.,'' მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n\n==რესურსები ინტერნეტში==\n* მაქსიმე მაჭუტაძის სიგელი უდაბნოს მონასტერს\n\n==სქოლიო==\n{{სქოლიო}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:გარდაცვლილი  1657\nკატეგორია:შემოქმედელი მღვდელმთავრები", "url": "https://ka.wikipedia.org/wiki/მაქსიმე_I", "len": 2306}
{"id": "3294", "title": "მაქსიმე II", "text": "'''მაქსიმე II''' (გვარად ''აბაშიძე''; გ.  30 მაისი, 1795, კიევი) — დასავლეთ საქართველოს კათოლიკოს-პატრიარქი 1776–1795 წლებში, ქუთათელი ეპისკოპოსი მიტროპოლიტის ხარისხით 1759–1781 წლებში. 1770-მდე რეზიდენცია ჰქონდა მაღლაკში, სადაც ააგო მცირე ეკლესია და გადმოასვენა ღვთისმშობლის ხატი. ენერგიულად იბრძოდა ტყვეებით მოვაჭრე თავადთა წინააღმდეგ, ზოგიერთს უკანვე გამოასყიდვინა ოსმალებისათვის მიყიდული ქართველები. 1777 წელს გურიისა და ოდიშის მთავრებს დააბრუნებინა მითვისებული საეკლესიო მამულები, აღადგინა საეპისკოპოსოები, აღკვეთა საკათოლიკოსო მამულების გაცემა მეფის მოურავებსა და მოხელეებზე. 1781 წელს სოლომონ I-თან უთანხმოების გამო მაქსიმე II აღმოსავლეთ საქართველოში გადავიდა, საიდანაც დაბრუნდა 1784 წელს, სოლომონ I-ის გარდაცვალების შემდეგ. 1768–1769 წლებში მაქსიმე II სოლომონ I-ის ელჩი იყო რუსეთის სამეფო კარზე, 1784-1786 წლებში კი -  დავით II-ისა (ზურაბ წერეთელთან და დავით კვინიხიძესთან ერთად). პეტერბურგიდან უკან დაბრუნებული მაქსიმე II ასტრახანში დარჩა საცხოვრებლად. 1792 წლის შემდეგ კიევს გაემგზავრა, სადაც გარდაიცვალა. დასაფლავებულია კიევ-პეჩორის ლავრაში.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n*''ლომინაძე ბ.,'' მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n* ''სოსელია ო.'', ნაეკვევები ფეოდალური ხანის დასავლეთ საქართველოს სოციალურ-პოლიტიკური ისტორიიდან (სათავადოები), ტ. 1 თბ., 1973\n {{ქსე|6|500|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:გარდაცვლილი   30 მაისი\nკატეგორია:გარდაცვლილი  1795", "url": "https://ka.wikipedia.org/wiki/მაქსიმე_II", "len": 1612}
{"id": "3295", "title": "სვიმონი (ჩხეტისძე)", "text": "'''სვიმონი''' (გვარად ''ჩხეტისძე''), დასავლეთ საქართველოს კათოლიკოს-პატრიარქი 1660-1666 წლებში. ერთდროულად იყო ქუთათელი ეპისკოპოსიც (დაახლოებით 1637-იდან). მანამდე ნიკორწმინდელი. 1664 წელს აღკვეთა კათოლიკოსის სამეურნეო და ადმინიატრაციულ საქმეებში ოდიშისა და გურიის მთავართა ჩარევის ცდა. 1663 წელს მისი მხარდაჭერით იმერეთის ტახტი დაიბრუნა ბაგრატ IV-მ.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n*''ლომინაძე ბ''., ქსე, ტ. 9, გვ. 317, თბ., 1985\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები", "url": "https://ka.wikipedia.org/wiki/სვიმონი_(ჩხეტისძე)", "len": 580}
{"id": "3296", "title": "დავითი (ნემსაძე)", "text": "'''დავითი''' (გვარად ''ნემსაძე'') (გ. 1696) — აფხაზეთის (დასავლეთ საქართველოს) კათოლიკოს-პატრიარქი 1673-1696 წლებში.\n\nდავითმა აღადგინა ოდიშის სამთავროში დასავლეთ საქართველოს კათოლიკოს-პატრიარქის უმაღლესი საეკლესიო უფლებები, რომლის ხელყოფა ოდიშის მთავარმა ლევან III დადიანმა სცადა. 1675 წელს დავითმა ლევან III დადიანს კათოლიკოსის საქმეში ჩაურევლობის პირობა დაადებინაა. მისგანვე მიიღო საკათოლიკოსო მამულად ხობი, ხოლო სადგომად და საძვალედ — ხობის ღვთისმშობლის ეკლესია და ორი სასახლე. მისი კათოლიკოსობის პერიოდში აფხაზეთის სამთავროში გაძლიერდა ქრისტიანული მოსახლეობის შევიწროება, საკათოლიკოსო ყმების გაყიდვა. დავითმა აფხაზეთის მთავარს ყვაპუ შარვაშიძეს ფიცის წიგნი დაადებინა, რომ შეწყვეტდა საკათოლიკოსო ყმების შევიწროებას.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* ''ლომინაძე ბ.'', მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n{{ქე|2|287|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:დასავლეთ საქართველოს კათოლიკოსები\nკატეგორია:შემოქმედელი მღვდელმთავრები\nკატეგორია:გარდაცვლილი 1696", "url": "https://ka.wikipedia.org/wiki/დავითი_(ნემსაძე)", "len": 1153}
{"id": "3297", "title": "გრიგოლ II (ლორთქიფანიძე)", "text": "{{მმ*|გრიგოლ II}}\n{{მმ*|გრიგოლ ლორთქიფანიძე (მრავალმნიშვნელოვანი)}}\n'''გრიგოლ II''' (ერისკაცობაში — გრიგოლ ბეჟანის ძე ლორთქიფანიძე) — აფხაზეთის (დასავლეთ საქართველო) კათოლიკოს-პატრიარქი 1696-1742 წლებში. გრიგოლმა აღადგინა საკათოლიკოსოს დაცემული მეურნეობა, დაიბრუნა ოდიშის, გურიის სამთავროებსა და რაჭის საერისთავოში ფეოდალებისაგან მიტაცებული ზოგიერთი საკათოლიკოსო მამული; საკათოლიკოსოს შემოსავლის გაზრდის მიზნით ადრე გაუქმებული ფულადი ბეგრის ნაცვლად შემოიღო სანთლის ბეგარა, ამითვე შეცვალა ნატურალური საკომლო ბეგრის ნაწილიც. მონაწილეობდა იმერეთის სამეფოს პოლიტიკურ ცხოვრებაში, , ეკავა ლეგიტიმისტური პოზიცია. მან პირობა დაადებინა იმერეთისა და ოდიშის თავადებს, რომ თავს არ დაზოგავდნენ თურქთაგან ქუთაისის ციხისა და იმერეთის გასათავისუფლებლად; გრიგოლი იბრძოდა ტყვის სყიდვისა და მაჰმადიანობის გავრცელების წინააღმდეგ, დადიანს მღვდელმსახურების შეწყვეტით დაემუქრა, თუ იგი თავის სამფლობელოში ტყვის სყიდვას არ აკრძალავდა; ცდილობდა აღედგინა, ქრისტიანობა კავკასიის მთიანეთის მოსახლეობაში.\n\n==წყაროებში მოხსენიება==\n* '''იმერეთის სამეფოს 1737 წლის რუკაზე''' მოხსენიებულია როგორც პატრიარქი:\n{{ციტირება|მეფე მელეტინცკსა (იმერეთისა) ალექსანდრე: მართლ მადიდებელი გვირგვინოსანი: თანა დგომითა პატრიარქისა ჩვენისა გრიგოლისითა: და ყოველთა ერთათა დამოწმებითა: ქარტასა მელეთინტისასა (იმერეთისასა) მივართმევთ: დიდსა ხელმწიფესა: იმპერატრიცას: ანნა იოანეს ას: ხელითა მიტროპოლიტისა ტიმოთესითა.}}\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|3|267|ლომინაძე ბ.}} \n{{ქე|2|157|ლომინაძე ბ.}} \n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nგრიგოლ II", "url": "https://ka.wikipedia.org/wiki/გრიგოლ_II_(ლორთქიფანიძე)", "len": 1612}
{"id": "3298", "title": "ბესარიონი (ერისთავი)", "text": "{{მმ*|ბესარიონი}}\n'''ბესარიონი''' (გ. 15 ნოემბერი, 1773) — დასავლეთ საქართველოს კათოლიკოს-პატრიარქი 1742–1769 წლებში, ოდიშის სამთავროს კათოლიკოს-პატრიარქი 1769–1773 წლებში, შოშიტა III რაჭის ერისთავის ძე. მეფისადმი მტრულად განწყობილი სათავადო სახლის წევრი. თავდაპირველად იგი მეფის მიმართ ლოიალობას იჩენდა, შემდეგ ფარულად შეუკავშირდა თავის ძმას, - როსტომ რაჭის ერისთავს და დისწულს, — ოდიშის მთავარს კაცია დადიანს და მათთან ერთად გაილაშქრა სოლომონ I-ის პოლიტიკის წინააღმდეგ. 1768 წელს ბესარიონი ახალციხის ფაშას ეწვია და სოლომონის წინააღმდეგ დახმარება სთხოვა. ფაშამ დააპატიმრა იგი, მაგრამ ბესარიონი პატიმრობიდან გამოიქცა. მეფესთან კონფლიქტის გამო მალე გადააყენეს. კაცია დადიანმა კი ოდიშის კათოლიკოსად დასვა და სამთავროში შემავალი საეპისკოპოსოები დაუქვემდებარა. დასავლეთ საქართველოს ახალი კათოლიკოს-პატრიარქი იოსები არ ცნობდა ბესარიონის არალეგიტიმურ საეკლესიო უფლებებს ოდიშის ეკლესია-მონასტრებსა და საეკლესიო მამულებზე, რის გამო მათ მუდმივი დავა ჰქონდათ. ახალგაზრდობაში ბესარიონზე დიდი გავლენა მოუხდენია სულხან-საბა ორბელიანს. დასავლეთ საქართველოს კათოლიკოსობის პერიოდში ბესარიონი დაუახლოვდა და მფარველობდა კაპუცინელ მისიონერებს. 1750 წლისთვის კი მას უკვე კათოლიკობა აქვს მიღებული, რაზეც დღემდე უხვი ისტორიული მასალა მოიპოვება კაპუცინელთა არქივში. მისიონერები ბესარიონის გაკათოლიკებას უშუალოდ სულხან-საბა ორბელიანს მიაწერენ.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|2|339|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:დასავლეთ საქართველოს კათოლიკოსები\nკატეგორია:პიროვნებები გაურკვეველი დაბადების თარიღით \nკატეგორია:გარდაცვლილი 15 ნოემბერი\nკატეგორია:გარდაცვლილი 1773\nკატეგორია:რაჭის ერისთავები (საგვარეულო)", "url": "https://ka.wikipedia.org/wiki/ბესარიონი_(ერისთავი)", "len": 1683}
{"id": "3299", "title": "გერმანე (წულუკიძე)", "text": "{{მმ*|გერმანე}}\n'''გერმანე''' (გვარად ''წულუკიძე'') — დასავლეთ საქართველოს კათოლიკოს-პატრიარქი XVIII საუკუნის 40-იან წლებში, იმერეთის სამეფო კართან დაახლოებული და გავლენიანი მსხვილი ფეოდალური სახლის წევრი. ხანმოკლე მმართველობის შემდეგ გადამდგარა, ბოლოს ნიკორწმინდის ეპისკოპოსი ყოფილა მიტროპოლიტის ხარისხით.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქე|1|599|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:XVIII საუკუნის ქართველები\nკატეგორია:წულუკიძეები", "url": "https://ka.wikipedia.org/wiki/გერმანე_(წულუკიძე)", "len": 572}
{"id": "3300", "title": "იოსები (ბაგრატიონი)", "text": "{{მმ*|იოსები (მრავალმნიშვნელოვანი)}}\nმინი|კათალიკოსი იოსები\n'''იოსები''' (გ. 24 მაისი  [ძვ. სტ. 13 მაისი], 1776) — დასავლეთ საქართველოს კათოლიკოს-პატრიარქი 1769–1776 წლებში, იმავდროულად გელათის მიტროპოლიტი 1745–1776 წლებში, იმერთა მეფის ალექსანდრე V-ის ძე, სოლომონ I-ის უფროსი ძმა.\n\nკათოლიკოს-პატრიარქად დანიშნა სოლომონ I-მა. იყო ცენტრალური ხელისუფლების გაძლიერების მომხრე. 1760 წელს გელათის ღვთისმშობლის ტაძარში ააშენა სამღვდელთმთავრო ქვის ტახტი, რომლის წარწერაშიც იხსენიება. გამოხატულია ამავე ტაძრის კედლებზე. დაეხმარა სოლომონ I-ს რაჭის ერისთავის როსტომის საბოლოო განადგურებაში. 1771–1773 წლებში იოსებს მოლაპარაკება ჰქონდა კაცია II დადიანთან ზავის შესახებ, მაგრამ შედეგს ვერ მიაღწია. იოსები იცავდა დასავლეთ საქართველოს საეკლესიო ერთიანობას, ამიტომაც არ ცნობდა დადიანის მიერ ახალდადგენილ ოდიშის კათოლიკოს-პატრიარქს. იოსებს პოლიტიკურ-კონფესიონალურ ნიადაგზე უთანხმოება ჰქონდა იმხანად იმერეთში მყოფ იტალიელ მისიონერებთან.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n{{ქსე|5|203|ლომინაძე ბ.}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:დასავლეთ საქართველოს კათოლიკოსები\nკატეგორია:პიროვნებები გაურკვეველი დაბადების თარიღით\nკატეგორია:გარდაცვლილი 24 მაისი\nკატეგორია:გარდაცვლილი 1776\nკატეგორია:იმერეთის სამეფოს ბაგრატიონები", "url": "https://ka.wikipedia.org/wiki/იოსები_(ბაგრატიონი)", "len": 1279}
{"id": "3301", "title": "დოსითეოს ქუთათელი", "text": "'''დოსითეოსი (წერეთელი)''', ''ღირსი დოსითეოს ქუთათელი'' (გ. თებერვალი, 1820) — ქართველი სასულიერო და პოლიტიკური მოღვაწე, ქუთათელი მიტროპოლიტი 1781-1820 წლებში და აფხაზეთის საკათალიკოსოს გამგებელი 1792-1814 წლებში. კათოლიკოსობა უბოძა მეფე სოლომონ II-მ, მაგრამ კურთხევა არ მომხდარა. იწოდებოდა როგორც „ყოვლადსამღვდელო ქუთათელი მიტროპოლიტი დოსითეოზ და განმგე საკათალიკოსოსი“. საქართველოს მართლმადიდებელი ეკლესიის მიერ შერაცხულია წმინდანად [ხსენების დღე — 6 (19) მარტი].\n==ბიოგრაფია==\nდოსითეოზი (ერისკაცობაში დავით ნიკოლოზის ძე წერეთელი) დაიბადა საჩხერეში 1750 წლის ახლო ხანებში. დოსითეოსის პაპა, პაპუნა წერეთელი 1720-იან წლებში იმერეთის სამეფოს ზემო მხარის სარდალი, ხოლო მამა — ნიკოლოზ წერეთელი, მეფე სოლომონ I-ის მეაბჯრეთუხუცესი და მეფის თარჯიმანი. დოსითეოზს ოთხი ძმა ჰყავდა: ბეჟანი, ვახუშტი, გიორგი და ქველი. \n\nმიტროპოლიტ დოსითეოს ქუთათელს კათოლიკოსობა უბოძა სოლომონ II-მ, მაგრამ კურთხევა არ მომხდარა. დოსითეოსი დიდ მზრუნველობას იჩენდა ქუთაისის საეპისკოპოსო და საკათოლიკოსო ეკლესიების სამეურნეო საქმეებისადმი. მხარს უჭერდა ცენტრალური ხელისუფლების გაძლიერებას. 1789 წელს შედიოდა იმერეთის საერო და საეკლესიო თავკაცთა ჯგუფში, რომელთაც წინადადებით მიმართეს ერეკლე II-ს, გაეერთიანებინა და თავისი ძალაუფლებისათვის დაექვემდებარებინა ქართლ-კახეთისა და იმერეთის სამეფოები, რასაც, უარით უპასუხა ერეკლე II-მ. 1819 წლის იმერეთის აჯანყების დროს დოსითეოს ქუთათელი რუსეთის ხელისუფლებამ დააპატიმრა, როგორც აჯანყების ერთ-ერთი მოთავე. რუსეთში გადასახლების დროს იგი გზაში მოკლეს. დაკრძალულია ანანურში.\n\n== იხილეთ აგრეთვე ==\n* დასავლეთ საქართველოს კათოლიკოს-პატრიარქები\n\n==ლიტერატურა==\n{{ქსე|3|627|ლომინაძე ბ.}}\n{{ქე|2|487|ლომინაძე ბ.}}\n* ''დადიანი ნ.,'' ქართველთ ცხოვრება, შ. ბურჯანაძის გამოც., თბ., 1962\n* ''კიკვიძე ა.,'' საქართველოს ისტორია (XIX ს.), თბ., 1954\n*''ლომინაძე ბ.,'' მასალები დასავლეთ საქართველოს XVII-XVIII საუკუნეთა ისტორიის ქრონოლოგიისათვის «მასალები საქართველოსა და კავკასიის ისტორიისათვის», 1954, ნაკვ. 31\n*''იოსელიანი პ.,'' ცხოვრება გიროგი მეცამეტისა, ა. გაწერელიას გამოც., ტფ., 1936\n\n{{საქართველოს მართლმადიდებელი ეკლესიის მეთაურები}}\nკატეგორია:დასავლეთ საქართველოს კათოლიკოსები\nკატეგორია:გარდაცვლილი  1820\nკატეგორია:ქართველი წმინდანები\nკატეგორია:XIX საუკუნის ქრისტიანი წმინდანები\nკატეგორია:საჩხერის მუნიციპალიტეტში დაბადებულები\nკატეგორია:მართლმადიდებელი ეკლესიის წმინდანები\nკატეგორია:წერეთლები", "url": "https://ka.wikipedia.org/wiki/დოსითეოს_ქუთათელი", "len": 2294}
{"id": "3302", "title": "ნიკოლოზ ჩოლოყაშვილი", "text": "250px|thumb|ნიკიფორე ირბახი, [[კრისტოფორო დე კასტელი]]\n'''ნიკოლოზ ჩოლოყაშვილი–ირუბაქიძე''' ('''ნიკიფორე ირბახი''') (დ. დაახლოებით 1585 — გ. 1658) — ქართველი სასულიერო და პოლიტიკური მოღვაწე, დიპლომატი, მწიგნობარი, პირველი ქართული ნაბეჭდი წიგნის ერთ-ერთი გამომცემელი, ქართული არისტოკრატიის ჩოლოყაშვილებისა და არაგვის ერისთავების შთამომავალი. \n\n==ბიოგრაფია==\nნიკოლოზის მამა იყო სარდალი და მარტყოფის მოურავი ომან ჩოლოყაშვილი–ირუბაქიძე; დედა — ბარბარე, არაგვის ერისთავის ასული; ძმა — მარტყოფის მოურავი ქაიხოსრო ჩოლოყაშვილი. 8 წლის ასაკში მშობლებმა რომის კათოლიკეთა წმინდა ბასილის სახელობის ბერძნულ სასულიერო სასწავლებელში მიაბარეს, სადაც საფუძვლიანი განათლება მიიღო, შეისწავლა უცხო ენები. რომში ყოფნისას ბერად აღიკვეცა და საერისკაცო სახელი ნიკოლოზი ნიკიფორეთი შეიცვალა. დაახლოებით 1608 წელს ის კახეთის მეფის თეიმურაზ I-ის კარის მოძღვარი გახდა. 1614 წელს შაჰ-აბას I-ის საქართველოში ლაშქრობის დროს, იერუსალიმში წავიდა. 1625 წელს ანტისპარსული კოალიციის შექმნის თაობაზე მოსალაპარაკებლად, თეიმურაზ I-ის დავალებით, დიპლომატიური მისიით გაემგზავრა ევროპაში. \n\nნიკოლოზ ჩოლოყაშვილის მრავალმხრივი მოღვაწეობა მიმართული იყო საქართველოს პოლიტიკისა და კულტურის აღორძინებისკენ. თანამედროვენი მას უწოდებდნენ ბრძენსა და ფილოსოფოსს, რიტორს, „ღირსს ყოვლისა სიკეთისა“. ნიკიფორე ირბახის ცხოვრების გზა წააგავს სულხან-საბა ორბელიანის გზას. თეიმურაზ I-ის დავალებით იგი მიემგზავრება ევროპაში და 1626-1629 წლებში უკვე მოიხსენიება როგორც თეიმურაზის ელჩი პაპ ურბან VIII-ის კარზე. ამ პერიოდშივე იგი ეწვია ესპანეთის მეფე ფილიპე IV-ს, რომელიც მაშინ ევროპაში მიმდინარე ოცდაათი წლის ომშია ჩაბმული. ელჩობას შედეგეი არ მოუტანია, თუმცა ესპანეთის სახელმწიფო საბჭომ 1628 წლის იანვარში ნიკოლოზ ჩოლოყაშვილს გადასცა ფილიპე IV-ის წერილი, რომელშიც ის ატყობინებდა თეიმურაზს, რომ სიამოვნებით მიიღო მისი წინადადება ესპანეთსა და საქართველოს შორის მეგობრული ურთიერთობის დამყარების შესახებ. \n\n1628 წლის ზაფხულში ნიკოლოზ ჩოლოყაშვილი რომში ჩავიდა. აქ მან ოფიციალურად აღიარა კათოლიციზმი და კათოლიკედ მიღების ცერემონიაც შეასრულა. პაპმა ურბან VIII-მ მამობრივი სიყვარულით მიიღო, თეიმურაზს ალერსით სავსე წერილი გაუგზავნა და შემწეობის აღმოჩენას დაჰპირდა. რომში ყოფნისას ჩოლოყაშვილმა აქტიური მონაწილეობა მიიღო ქართული ბეჭდვითი წიგნის გამოცემაში. რომაელმა პატრებმა, მისი უშუალო მონაწეილეობით დაამზადეს მხედრული შრიფტი და კათოლიკური სარწმუნოების გამავრცელებელი კონგრეგაციის სტამბაში დაიწყეს ქრთული წიგნების ბეჭდვა. რომის ეკლესიის მიზანი იყო, ამ წიგნებით დახმარებოდა საქართველოში გაგზავნილ კათოლიკე მისიონერებს, უფრო ადვილად დაემყარებინათ კავშირი ხალხთან. 1629 წელს გამოიცა „ქართულ–იტალიური ლექსიკონი\" ( Dttionario Giorgiano). წიგნის სათაურში აღნიშნულია, რომ ლექსიკონი შედგენილია „სტეფანო პაოლინის მიერ ქართველის, წმიდა ბასილის წესის ბერის ნიკიფორე ირბახის დახმარებით, სახმარებლად სარწმუნოების გამავრცელებელ სასულიერო კონგერაციის მისიონერთათვის\". ეს იყო არა მარტო პირველი ქართული ნაბეჭდი წიგნი, არამედ 3086 სიტყვისაგან შემდგარი პირველი ქართული ლექსიკოგრაფიული ნაშრომიც. ნიკიფორეს აქტიური მონაწილეობით იმავე წელსვე დაისტამბა არანაკლებ მნიშვნელოვანი მეორე წიგნი — „ქართული ანბანი ლოცვანითურთ\" (Litania Lauretana).\n\nნიკოლოზ ჩოლოყაშვილი რომში დიდხანს არ დარჩა. 1629 წელს საქართველოში დაბრუნდა თეატინელთა ორდენის მისიონერებთან ერთად და იმავე წელს გახდა მეტეხის ტაძრის წინამძღვარი. მაშინდელი მიმოწერა მისიონერებს, პაპსა და ქართველ მეფეს შორის ადასტურებს, რომ ნიკიფორე ირბახი შუამავლობდა ურბან VIII-სა და თეიმურაზ I-ს შორის ქართული ეკლესიის რომთან შეერთებას (ე.წ. უნიას). 1632 წელს, ქართლში როსტომ–ხანის გამეფების შემდეგ, როდესაც თეიმურაზ I-მა იმერეთის სამეფოს შაფარა თავი, ჩოლოყაშვილი სამეგრელოს მთავარ ლევან II დადიანის უახლოესი თანამებრძოლი და მისი პოლიტიკური გეგმების სულისჩამდგემელი გახდა. მისიონერები მას დადიანის კარის სახლთუხუცესად იხსენიებენ. იგი მფარველობას უწევდა კათოლიკე მისიონერებს, ხედავდა რა მათში საქართველოს დასავლეთ ევროპასთან დამაკავშირებელ ერთ–ერთ მძლავრ საშუალებას. მეგობრობდა ჯუზეპე ჯუდიჩისთან, არქანჯელო ლამბერტთან და კრისტოფორო დე კასტელთან. ეხმარებოდა მათ მორალურად და მატერიალურად. რის გამოც პაპის კონგრეგაცია ფრიად ემადლიერებოდა.\n\nმინი|ლითონის დისკო წარწერით\n1642 წლის ბოლოს ნიკოლოზ ჩოლოყაშვილმა დატოვა სამეგრელო და იერუსალიმს გაემგზავრა. 1643-1649 წლებში ის იყო იერუსალიმის ჯვრის მონასტრისა და გოლგოთის ქართველ ბერთა წინამძღოლი. ზუსტად ამ პერიოდში მიჰყო ხელი მან წმინდა მიწაზე ქართველთა უმთავრესი სავანის — ჯვრის მონასტრის შეკეთება-განახლებას. ამის სამახსოვროდ ჯვარის მამამ მთავარ ტაძარში რამდენიმე მოსახსენიებელი წარწერა დატოვა. მათ შორის, ბრინჯაოს დისკოზე, რომელიც ეკლესიის შუაგულში, ზუსტად გუმბათის ქვეშ, იატაკის მოზაიკურ წყობაში იქნა ჩართული. 55 სმ დიამეტრის დისკოს წრიულად გასდევდა ლამაზი ასომთავრული ხელრთვით (ასოთა სიმაღლე 15 სმ სიმაღლის) შესრულებული, ალაგ-ალაგ დაქარაგმებული წარწერა: „მ(ა)მ(ა)ნო, დეგით მტკიცედ და შეურყევლად და მომიხსენ(ე)თ მე, ც(ოდვილ)ი ჯ(ვარის მამა)ი ნიკ(იფორე), ქ(ორონი)კ(ონ)სა ტკა(1643 წ.)“.\n\n1650 წელს ის საქართველოში ბრუნდება. ჯერ იმერეთის სამეფოს კარზე იმყოფებოდა, შემდეგ კვლავ ლევან II დადიანთან, რომლის ხელისშეწყობითაც 1656-1657 წ. სამეგრელოსა და აფხაზეთის კათოლიკოსი ხდება. სამეგრელოში მოღვაწე თატინელთა ორდენის ბერების პრეფექტი ჯუზეპე მარია ძამპი წერდა: „დღევანდელი სამეგრელოს ბერები... ათონის მთიდან მოდიან და, იერუსალიმისათვის შეწირულობის შეგროვების საბაბით, რჩებიან ამ მხარეში.... ზოგი მათგანი თავშესაფარს პოულობს ქართველი ბერის, სახელად ნიკიფორე ირბახის სახლში, რომელსაც ჩვეულებრივად ნიკოლოზ ბერს უწოდებენ. იგი საქართველოში ერთ–ერთი უწარჩინებულესი გვარის წარმომადგენელია. არის 70 წლისა. აქვს არქიმანდრიტის, ანუ წინამძღვრის ხარისხი. მას უწოდებენ ჯვრის მამას, ხალხი მას დიდ პატივსა სცემს. სამეგრელოს მთავრები მას თავის ვეზირად ან ელჩად ნიშნავენ, რადგან იგი კარგად არის გარკვეული პოლიტიკაში და მრავალჯერ ყოფილა იერუსალიმში, შემოვლილი აქვს ევროპა\".\n\n1657 წელს, ლევან II დადიანის გარდაცვალების შემდეგ სამეგრელოს სამთავრო ვამეყ III-მ მიიტაცა და ოდიშის ახალი მთავარი გახდა, რისთვისაც ნიკოლოზმა საჯაროდ შაჩვენა. ვამეყ III-ემ დააპატიმრა ყველა, ვინც მის ბატონობას არ სცნობდა, მათ შორის ნიკიფორე ირბახიც. მან მღვდელმთავარი კათალიკოსობიდან გაადაყენა და დილეგში ჩაამწყვდია, სადაც აღესრულა კიდეც 1658 წელს.\n\nთბილისში არსებობს მისი სახელობის ქუჩა.\n\n==ლიტერატურა==\n{{ქსე|11|147|აკოფაშვილი გ.}}\n*თამარაშვილი მ., ისტორია კათოლიკობისა ქართველთა შორის, ტფ., 1902;\n*{{წიგნი|სათაური=ქართველ კათოლიკეთ მოღვაწენი და მესხეთ-ჯავახეთის ცნობები|ავტორი=ჭიჭინაძე ზ|ადგილი=ტფილისი|წელი=1904|გამომცემლობა=არ. ქუთათელაძის სტამბა|ბმული=|გვ=3-17}}\n\n==რესურსები ინტერნეტში==\n{{Nplg ემიგრანტი|00000126}}\n\n{{commonscat|Niceforo Irbachi}}\n \n\nკატეგორია:ქართველი კათოლიკეები\nკატეგორია:ქართველი დიპლომატები\nკატეგორია:ქართველი მწიგნობრები\nკატეგორია:დაბადებული  1585\nკატეგორია:გარდაცვლილი  1658\nკატეგორია:ქართველი კალიგრაფები\nნიკოლოზ", "url": "https://ka.wikipedia.org/wiki/ნიკოლოზ_ჩოლოყაშვილი", "len": 6584}
{"id": "3304", "title": "მაასტრიხტის ხელშეკრულება", "text": "{{ინფოდაფა დოკუმენტი}}\n'''მაასტრიხტის ხელშეკრულება''', 1992 – (ევროპის კავშირის შექმნის შესახებ), ხელი მოაწერეს 7 თებერვალს მაასტრიხტში (ნიდერლანდები) ევროპის გაერთიანების 12 სახელმწიფოს – ბელგიის, დანიის, გფრ-ს, ესპანეთის, ირლანდიის, იტალიის, ლუქსემბურგის, ნიდერლანდების, პორტუგალიის, საბერძნეთის, საფრანგეთის, გაერთიანებული სამეფოს წარმომადგენლებმა.\n\nხელშეკრულება წარმოადგენს ახალ მნიშვნელოვან ეტაპს ევროპის ქვეყნების ინტეგრაციაში და ითვალისწინებს: ევროპის სახელმწიფოში მცხოვრებ ხალხთა საერთო მოქალაქეობის, ანუ ევროკავშირის მოქალაქეობის, შემოღებას, ასევე მოქალაქეთა თავისუფალ გადაადგილებას ევროპის წევრი ქვეყნების ტერიტორიაზე; ევროპის ქვეყნების მიერ საერთო საგარეო და უშიშროების პოლიტიკის, საერთო თავდაცვის პოლიტიკის განხორციელებას.\n\nევროპის ქვეყნების ეკონომიკის გაძლიერების და ერთმანეთთან დაახლოების მიზნით, ევროკავშირის წევრების გადაწყვეტილებით შეიქმნა საერთოევროპული ვალუტა – ევრო.\n\nხელშეკრულება ასევე ითვალისწინებს ევროპის ქვეყნებს შორის მჭიდრო თანამშრომლობას საშინაო პოლიტიკასა და სამართლებრივ სფეროში.\n\nხელშეკრულების მიხედვით ევროკავშირის წევრი შეიძლება გახდეს ნებისმიერი ევროპული სახელმწიფო. ამისათვის მან უნდა მიმართოს ევროსაბჭოს შესაბამისი თხოვნით. ევროსაბჭო ევროკომისიასთან კონსულტაციისა და ევროპარლამენტიდან ნებართვის მიღების შემდეგ გადაწყვეტილებას ახალი წევრის მიღების შესახებ იღებს ხმათა აბსოლუტური უმრავლესობით.\n\n== იხილეთ აგრეთვე ==\n* რეფორმის ტრაქტატი\n\n== ლიტერატურა ==\n* {{cite journal | last1 = Christiansen | first1 = Thomas | last2 = Duke | first2 = Simon | last3 = Kirchner | first3 = Emil | title = Understanding and assessing the Maastricht Treaty | journal = Journal of European Integration, special issue: The Maastricht Treaty: Second Thoughts after 20 Years | volume = 34 | issue = 7 | pages = 685–698 | publisher = Taylor and Francis | doi= 10.1080/07036337.2012.726009 | date = November 2012 | url =  | ref = harv | postscript = . | issn=0703-6337 }}\n* {{cite journal | last = Smith | first = Michael | title = Still rooted in Maastricht: EU external relations as a ‘third-generation hybrid’ | journal = Journal of European Integration, special issue: The Maastricht Treaty: Second Thoughts after 20 Years | volume = 34 | issue = 7 | pages = 699–715 | publisher = Taylor and Francis | doi= 10.1080/07036337.2012.726010 | date = November 2012 | url =  | ref = harv | postscript = .}}\n\n== რესურსები ინტერნეტში ==\n* ხელშეკრულება ევროპის კავშირის შექმნაზე {{Webarchive|url= |date=2006-11-21 }} - ინტერნეტ-ვერსია (თავდაპირველი სახით)\n** ჩამოსატვირთ ვერსია {{Webarchive|url= |date=2006-11-22 }} PDF-ფაილი\n** სხვადასხვა ენაზე იხ. ევროკავშირის გვერდზე ევროპული ხელშეკრულებები {{Webarchive|url= |date=2006-04-24 }}\n** მიმდინარე ვერსია კონსოლიდირებული ფორმით{{Dead link|date=სექტემბერი 2021 |bot=InternetArchiveBot }}\n* ევროკავშირის ისტორია - მაასტრიხტის ხელშეკრულება\n\nკატეგორია:ევროპის კავშირი\nკატეგორია:საერთაშორისო ხელშეკრულებები\nკატეგორია:ევროპის უახლესი ისტორია", "url": "https://ka.wikipedia.org/wiki/მაასტრიხტის_ხელშეკრულება", "len": 2887}
{"id": "3306", "title": "ოდინი", "text": "{{ინფოდაფა მითური არსება\n|სახელი = ოდინი\n|ორიგინალური სახელი = {{lang-non|Odhinn, Odinn}}, {{lang-de|Wodan, Woutan}}\n|სახელის მნიშვნელობა = \n|სურათი =  Georg von Rosen - Oden som vandringsman, 1886 (Odin, the Wanderer).jpg\n|სურათის_ზომა =\n|ტიტრი = „ოდინი დედამიწაზე ხეტიალის დროს“\n|აღწერა = 1886, გეორგ ფონ როზენი\n|მითოლოგია = სკანდინავიური მითოლოგია\n|ჯგუფი = ღმერთი\n|რეგიონი = სკანდინავია\n}}\nthumb|\n'''ოდინი''', ''ვოდანი'' ({{lang-non|Odhinn, Odinn}}, {{lang-de|Wodan, Woutan}}) — ძველ გერმანელთა მითური სისტემის უზენაესი ღმერთი, ქვეყნიერების მომწესრიგებელი, აზების ოქროსბეჭდიანი მბრძანებელი, ღმერთების სკანდინავიური პანთეონის მამამთავარი, „ვალფარეტად“ წოდებული (ვალჰალის მამა), არსთა მპყრობელი, იგივე ვოდანაზი (ვოდან-აზი). თავდაპირველად ქართა და ქარიშხალთა მბრძანებელი იყო, შემდეგ ომის ღმერთი, ვაჭართა მფარველი და ღმერთების მეორე თაობის მამამთავარი, ქრისტიანობის დამკვიდრების შემდეგ, ჩრდილოეთის მითოლოგიის ცენტრალურ ღვთაებად იქცა. მის გარშემო თავს იყრის ღმერთების მთელი თაობა - ძმების, შვილების, ასულების სახით. მათი ორეულებია ვანები (ნიორდი, ფერია). საგებში აღწერილია მათი ომი და შერიგება. ოდინი უპირატესად გერმანელთა ღმერთია, ფრიგის ქმარი, კანონმდებელი, ომისა და მშვიდობის განმგებელი, „ჩრდილოეთის ზევსი“, აზთა შორის ყველაზე ბრძენი, რადგან ბუმბერაზ მიმირის სიბრძნის წყარო შესვა. მისი ცალი თვალი - მზეა, მეორე კი - მთვარე. მზე მიმირს დაუთმო ამ წყაროს სამაგიეროდ. აზების (ასბის) მამა და უბრძნესი მათგანი, ოდინი სიჭაბუკეში მივიდა ბუმბერაზ მიმირთან და სთხოვა, შენი სიბრძნის წყალი მასვიო. „მუქთად არაფერი არ არის, - მიუგო მიმირმა, - რას მომცემ სამაგიეროდ?“ „რასაც მომთხოვ“. „მაშ მომეცი შენი მარჯვენა თვალი“ (ეს იყო მზე!). „კარგი, მიმირ, სირძნის ფასი არაფერია. ბრძენი ცალი თვალით უკეთ ხედავს, ვიდრე ბრიყვი ორივე თვალით“. ამის შემდეგ ოდინი ცალთვალაა.\n\nმანვე შექმნა რუნები, დამწერლობა, მეცნიერება, წინასწარმეტყველება, კანონები. ყოველ დილით მისი მხრებიდან ორი ყორანი აფრინდება, საღამომდე ქვეყნიერებას შემოიქროლებენ და აუწყებენ ყველაფერს, რაც ნახეს, რაც მოისმინეს. ყორანთა სახელებია ''ჰუგინი'' („აზრი“) და ''მუნინი'' („მეხსიერება“). ფეხრთით ორი მგელი უწევს. ერთი მეომარი, მეორე მონადირე. ორი მგელი, რომლებიც მის ფეხებთან სხედან : გერი (ნაყროვანება) და ფრეკი (განადგურება). ეს მგლები ნთქავენ ოდინის კერძებს (ძირითადად ტახს), მხოლოდ ღვინოს უტოვებენ. პოეტური შთაგონების წყაროა, რადგან პოეტური შარბათი მოიტაცა იოტურნების (ბუმბერაზთა) ქვეყნიდან.\n\nომში მიმავალს რჩეული გმირები ახლავს, არწივის ფრთებით შემკული ოქროს მუზარადი ადგას, ოქროს ბრწყინვალე აბჯარი მოსავს, მარად გამარჯვების ხმალი ჰკიდია გვერდზე, ხელში უჭირავს ოქროს მშვილდი, რაც მიზანს არ ასცდებს და ისარი უკანვე უბრუნდება. რვაფეხა რაში სლაიპნირი დააქროლებს უსასრულო სივრცეში, აბჯრის ზრიალით ებრძვის მტრებს - ბუმბერაზებს, მგლებს, გველეშაპებს, ან კიდევ ბერიკაცის სახეს იღებს. სახეშეცვლილი, უჩინარის სამოსითა და რუხხალებიანი მოსასხამით მოსილი, ცალთვალიანობის დასაფარავად სახეზე ქუდჩამოფხუტული, წვერულვაშიანი ჭაღარა ბერიკაცის სახით დაიარება და ქვეყნად მტერ-მოყვარეს სწავლობს, მტერს სპობს. სიბრძნეს დაეძებს ნიადაგ, ფარულ ზრახვებს ავლენს, წელში მოკეცილი ესტუმრება გლეხკაცებს, თავს აბრალებს და ცდის (შეადარეთ - ზევსი), მეორე დღეს კი მისი რაშის ჩლიქების დაკვრისაგან მიწა იძვრის, ფაფარს ცეცხლი ედება. მისი სახელობისაა ოთხშაბათი (გერმანულად ვოდანს-ტაგ). შექმნაში ეხმარებოდნენ ვილი და ვე.\n\nროგორც ბრძოლის ველის მბრძანებელს, ოდინ-ვოდანს ეძახიან, ამასთანავე უწოდებენ ჰეერფატერსაც (ჯარის მამას), ზიიგფატერს (გამარჯვების მამას), ვალფატერს (დაცემულთა, ვალჰალელ გმირთა მამას) და სხვა ზედწოდებებს, რომელთა რიცხვი ჩრდილოეთში ორასამდეა. ყველაზე ბრძენია, რადგან ყოველივე მიმირის სიბრძნის წყაროს წყალს სვამს, და იკვებება მხოლოდ ღვინით, სხვა ღმერთები კი ყველაფერს მიირთმევენ, ესაუბრება საგას, პოეტთა ქალღმერთს, და „პოეზიის მამაა“, სვამს „სკალდების შარბათს“, ცოდნის წყაროა, მეცნიერების მამა, რუნების გამომგონებელი (რაშს აწერია კბილებზე ასოები - რუნები). თავი ჩამოიხრჩო რუნთა სიბრძნისთვის.\n\nწყვდიად ღამეებში, ჩვეულებრივ შობიდან სამი აღმოსავლელი მოგვის სახელობის დღეებამდე, ჩრდილოეთის ხალხებს ელანდებოდათ შმაგი ხმაური, ბუკთა ხმა, მარეკთა ყიჟინი, ცხენთა ფლოქვების თქარუნი, ძაღლების ყეფა, კატების ჩხავილი, და მთელს ამ ბუმბერაზულ ხმაურში შმაგი მხედრობა დაფეთებულ ნადირს მისდევდა ტყე - ღრეში, ჭალებში და ხევ-ხუვში (მოსავლიანი წლის ნიშანი), ან ღრუბელთა შორის (ომის მოლოდინი). ეს იყო ოდინის „გიჟური“ ნადირობა, რაც ანადგურებდა სოფლებს, ტყის ნადირს, ზღვაზე - ხომალდებს. შმაგი მხედრობა არავის ინდობდა. წინ თეთრ ცხენზე ამხედრებული ოდინი მიუძღოდათ. მართალია რარიბებს ნანადირევს უზიარებდნენ, ხოლო თუ შორეულ ლაშქრობაში მყოფი ქმრის ამაო ლოდინში ქალს განზრახული ჰქონდა მეორედ გათხოვება, მოულოდნელად ქმარი ესტუმრებოდა იმ ქარიშხლიან ღამეს, მაგრამ ოდინის ნადირობა ხალხს მაინც აძრწუნებდა.\n\nხანდახან ოდინი მეფეს ეწვევა, მეომრებს აღაფრთოვანებს, ომში მოუწოდებს, გამარჯვებას მოუტანს და რჩეულთ ხოცავს, რომ საიქიოს მათ სულებს მიესალმოს. მისი სასახლე ციურ სივრცეშია. სასახლის სახელია ვალჰალი. ზღუდის ალაყაფის კარებს იცავენ მრისხანე მგელი და ძლიერი არწივი. დიდებული სასახლის შუა დარბაზის ბოლოს დგას მარალი ტახტი. დარბაზშია 12 სკამი, ზედ ამდენივე ციური მსაჯული ზის და ქვეყნის ბედს განაგებს. აქედან გასცქერის სამყაროს ოდინი, ღმერთების მეფე, მონადირე და მეომარი, ვოლსუგთა წინაპარი, სიდგრანი („გრძელწვერა“). მისი პერსონა ფართოდ აისახა „უფროს ედაში“ და სხვა.\n\nოდინს უამრავი ზედმეტსახელი შეარქვეს. ყველაზე გავრცელებული სახელებია:\n\n*ალფადირ (ყველაფრის მამა)\n*ბოლვერკ (უბედურების მომტანი)\n*ჰარ (ძალიან მაღალი)\n*ჰარბარდ (ნაცრისფერი წვერი)\n*ჯაფნჰარ (უმაღლესი)\n*თჰიდი (მესამე)\n*ვეგტამ (ბილიკების მცოდნე)\n\n== მსოფლიო ომი - რაგნაროკი ==\n\nროცა ბოროტმა ძალებმა ღმერთების დაღუპვა განიზრახეს, ოდინმა ბრძენ მიმირს მიაშურა და გაიგო, რომ იწყება მსოფლიო ხანძარი, რაგნაროკი. ამხედრებული დაეშვა ციდან, ჰაიმდალი საყვირის ხმამ შეძრა, ახებმა და ვანებმა თავი მოიყარეს ვიდრიდის ფართო ველზე (შეადარეთ - ფლეგრეის ველი ბერძნულ მითოლოგიაში, სადაც მოხდა ოლიმპიელთა და გიგანტების ომი). აქ მოხდა ოდინის თაობის ღმერთთა ომი ლოკის, ფენრის - ვოლფის, მიდგარდ - შლანგეს და ჩრდილოეთიდან გემებით მოსული სხვა ბოროტი ძალების წინააღმდეგ. ამ ბრძოლაში ფენრისმა შთანთქა ოდინი. მაშინვე ოდინის ძემ ვიდარმა მგლის ქვედა ყბას ფეხი დაადგა, მაღლა ასწია, გახლიჩა და შური იძია მამის მოკვლისათვის. დაიღუპა ოდინის მოდგმა, დაიწყო მსოფლიო ხანძარი. გავიდა ხანი და ფერფლიდან აღდგა ორი ადამიანი, ტალღებიდან აღიმართნენ მთები, გაცოცხლდნენ მარადიული არსებები - აზები და ვანები, განახლდა მშვიდობიანი ცხოვრება და ყოველივე ამას მაღლით დასცქერის „ძლიერი, რომლის სახელიც არ ითქმის“. ეს „ძლიერი, მაღლით მოვლენილი“ („დერ შტარკე ფონ ობენ“) უნდა იყოს იგივე ოდინი, უზენაესი პრინციპი, კიდევ უფრო ამაღლებული და საყოველთაო ბუნების განსახიერება, ღმერთთა მამამთავარი (ასე ეწოდა თავიდანვე), მამათა მამა („ალფატერ“), ეს იყო „პირველი ზედწოდება ოდინისა. მამამთავარი ცოცხლობს გერმანელთა წარმოდგენაში ყველა დროში და განაგებს ყველაფერს. მან შექმნა ცა და მიწა, არსი ყოველი“.<ref>(კარლ კრუგერი, გერმანელთა ღმერთები, 149)</ref> ამრიგად ოდინი ბედითაც ამართლებს „ჩრიდილოეთის ზევსის“ საპატიო წოდებას.<ref>მ. ზიმროკი, მით. 206... „ოდინის შევარდენი“ - ყორანია.</ref>\n\n== მითი და ლეგენდა ==\n\nოდინმა და მისმა ძმებმა იმირი (პირველი გიგანტი) მოკლეს. იმირის ნარჩენებისგან მათ მიდგარდი (ადამიანთა სამყარო) შექმნეს. ჭიაყელებისგან, რომლებიც იმირის ჩონჩხს შესეოდნენ, ნაინები იქნა შექმნილი. ცხრა დღე-ღამის განმავლობაში, საჭმელ-სასმელის გარეშე, ოდინი იგდრასილზე (ხე-სამყარო) იყო ჩამოკიდული, რათა ხის სიმბოლოთა საიდუმლო შეეცნო. თავისი ცალი თვალი მან მიმირის შადრევანში დატოვა. თვალის ნაცვლად მან სიბრძნე მიიღო. \nოდინმა ნაინებს პოეზია მოპარა და ღმერთებს და ადამიანებს აჩუქა. ოდინი მოკლული იქნა მგელ ფენრირის, ლოკის შვილის მიერ, რაგნაროკის (უკანასკნელი ბრძოლა) დღეს.\n\n== საინტერესო ფაქტები ==\n\nოდინის ჟამისა - უძველესი, - შეადარეთ - ქართულად ოდინდელი, ოდითგან. ოდინის შუბი - უბედურების სიმბოლო (ოქროზე შეშლილ ადამიანებს ოდინმა შუბი სტყორცნა - დაიწყო ომები.)\n\n== რესურსები ინტერნეტში ==\n{{Commons category}}\n* A. Asbjorn Jon's \"Shamanism and the Image of the Teutonic Deity, Óðinn\"\n\n== სქოლიო ==\n{{სქოლიო}}\n\n{{სკანდინავიური მითოლოგია}}\n\nკატეგორია:სკანდინავიური მითოლოგია", "url": "https://ka.wikipedia.org/wiki/ოდინი", "len": 7849}
{"id": "3307", "title": "რელიგია", "text": "მინი|450პქ|მსოფლიოს რელიგიები\nმინი|200პქ\n'''რელიგია''' — იდეათა და ქმედებათა სისტემა, რომელიც დაფუძნებულია რწმენაზე, რომ არსებობენ ზებუნებრივი ძალები, რომლებიც ზემოქმედებენ სამყაროზე და ადამიანის ცხოვრებაზე. ეტიმოლოგიურად რელიგიის ყველაზე ცნობილი განსაზღვრებაა „ხელახლა დაკავშირება“, თუმცა სხვები ვარაუდობენ, რომ იგი ნიშნავს „(სამყაროს) განმეორებით წაკითხვას“. ეს იდეა ღირებულია ქრისტიანობისათვის, მაგრამ არა რომაული წარმართობისათვის, რომლისგანაც მომდინარეობს ეს სიტყვა. მათთვის „რელიგია“ არის ღმერთთან ვისიმე ხელახლა დაკავშირების იარაღი. რელიგია უნივერსალური მოვლენაა, რომელიც დამახასიათებელია ნებისმიერი ცივილიზაციისთვის. ის არსებობდა ისტორიის ყველა ეტაპზე. ისტორიაში არ დასტურდება ისეთი დრო, როდესაც არ არსებობდა ესა თუ ის რელიგია.\n\nრელიგია უბრალო რწმენისგან განსხვავდება შემდეგი ელემენტების არსებობით: \n* რელიგია გულისხმობს მორწმუნეთა ჯგუფის არსებობას;\n* რელიგია გულისხმობს საკრალურის, უჩვეულის, სასწაულის, ზებუნებრივის არსებობას. ის არ არის შეზღუდული ბუნების კანონებით;\n* რელიგია გულისხმობს რწმენათა ერთობლიობას – სარწმუნოებას;\n* რელიგიის აუცილებელი ელემენტია რიტუალების არსებობა;\n* რელიგია განსაზღვრავს ცხოვრების სწორ წესს მორწმუნისთვის.\n\n== რელიგიის წარმოშობა ==\nმარჯვნივ|200პქ|მინი|[[ანჩისხატი]] – VI საუკუნის ქართული ეკლესია [[თბილისი|თბილისში]]\nრელიგიის წარმოშობას წინ უსწრებდა რწმენების და რიტუალების ფორმირების პროცესი. გვარ-ტომობრივი რელიგიის ერთ-ერთი უძველესი ფორმა იყო ტოტემიზმი. ტოტემიზმი იყო რწმენა ტომის და რომელიმე ცხოველის, მცენარის ან ბუნებრივი მოვლენის სულიერი კავშირისა. პირველყოფილ საზოგადოებებში გავრცელებული იყო ფეტიშიზმი – საგნების თაყვანისცემა. ამ საგნებს ადამიანები ზებუნებრივ თვისებებს მიაწერდნენ. გავრცელებული იყო წინაპრების კულტი და წინაპართა სულების რწმენა, ასევე ბუნების გასულიერება ანუ ანიმიზმი. ეს ფორმები მჭიდროკავშირში თანაარსებობდნენ. ერთ-ერთი უძველესი ფორმა რელიგიისა იყო მაგია - ჯადოქრული გზით ბუნებაზე ზემოქმედების რწმენა, რასაც პირველყოფილი ადამიანი საკულტო ცერემონიებით და შელოცვებით გამოხატავდა მისთვის სასურველი მიზნების მისაღწევად. \n\nკლასობრივი საზოგადოების შექმნის შემდეგ, თანდათან შეიქმნა რწმენა ღმერთებისა, გაჩნდა მითები, რომელშიც ადამიანებთან ერთად მოქმედებდნენ ღმერთები და ქალღმერთები, დემონები და ქაჯები, ჭინკები და ფერიები. ანტიკურ ხანაში ღმერთების მოწესრიგებული სისტემა არსებობდა, მაგრამ ჯერ კიდევ არ იყო მკაფიო ზღვარი მითოლოგიურ და რელიგიურ პერსონაჟებს შორის. საკრალური გმირები მაღლდებოდნენ უმაღლეს ღმერთამდე. ასეთი რელიგიები დღესაც არსებობს, მაგ. ინდუიზმი, შინტოიზმი, დაოსიზმი, ზოროასტრიზმი, ჯაინიზმი. \n\nპარალელურად შეიქმნა თეისტური რელიგიები, რომლებშიც მკაფიოდ მოხდა მიწიერის და საკრალურის გამიჯვნა. თეისტური რელიგიებია იუდაიზმი, ქრისტიანობა და ისლამი. ეთნიკურ და პოლიტიკურ საზღვრებში მოქცეულმა რელიგიებმა ადგილი დაუთმეს ზენაციონალურ მსოფლიო რელიგიებს, რომლებიც აერთიანებენ ადამიანებს მიუხედავად წარმოშობის, ენის ან ეთნიკური კუთვნილებისა.\n\n== მსოფლიოს რელიგიები ==\nმსოფლიოში 5000-მდე აღმსარებლობა არსებობს. რელიგიებს ყოფელ დახურულ და ღია, ბუნებრივ და ეთიკურ, ბუნებრივ და გამოცხადებაზე დაფუძნებულ რელიგიებას. არსებობს ასევე სხვა კლასიფიკაციებიც. რობერტ ბელახი გამოყოფს პრიმიტიულ, არქაულ, ისტორიულ, ადრე-მოდერნისტულ და მოდერნისტულ რელიგიებს. არსებობს მკვდარი და ცოცხალი (დღეს არსებული) რელიგიები. არსებობს გვარ-ტომობრივი, ნაციონალური და მსოფლიო რელიგიები. \n\nარსებობს პოლითეისტური და მონოთეისტური რელიგიები. პოლითეისტურ რელიგიებში მრავალი ღმერთია, თუმცა ისინი ყოველთვის ერთსადაიმავე იერარქიულ საფეხურზე არ დგანან. შესაძლოა მათ შორის ერთი იყოს უპირატესი. პოლითეისტურ რელიგიებში ადამიანის ცხოვრების სხვადასხვა სფეროს სხვადასხვა ღმერთი განაგებს. პოლითეისტრ რელიგიებში შეინიშნება ერთღმერთიანობის ტენდენცია – მონოლატრია. ასეთი რამ შეინიშნებოდა ძველი აღთქმის ხალხში. არსებობს ტრანსცენდენტური რელიგიები, რომლებშიც ღმერთი სამყაროს მიღმა დგას. ამისგან საპირისპიროდ, პანთეიზმის მიხედვით ღმერთი ჩართულია ბუნებს პროცესებში, თანაარსებობს მასში, შესაძლოა მოკვდეს და აღორძინდეს ბუნებასთან ერთად. პანთეიზმი დამახასიათებელი იყო პოლითეისტური რელიგიებისთვის.\n\nნაციონალურია რელიგიები, რომელთა საზღვრები ერთ ეთნოსს არ სცდება. ასეთია იუდაიზმი, ზოროასტრიზმი, ეზიდიზმი. თავდაპირველად ნაციონალური რელიგიები იყო ისლამი, ინდუიზმი და ბუდიზმიც, თუმცა შემდეგ მათ უნივერსალური ხასიათი მიიღეს. მსოფლიო რელიგიებია: ქრისტიანობა, ისლამი და ბუდიზმი. ზოგი მსოფლიო რელიგიებს შორის იხსენიებს ინდუიზმსაც. \n\n* ქრისტიანობა (2,3 მილიარდი, 31,2%)\n** კათოლიციზმი (1,3 მილიარდი) \n** პროტესტანტიზმი (900 მილიონი) \n** მართლმადიდებლობა (260 მილიონი) \n** სხვა მიმდინარეობები (28 მილიონი)\n* ისლამი (1,8 მილიარდი, 24,1%)\n** სუნიზმი (1,6 მილიარდი)\n** შიიზმი (200 მილიონი)\n* ინდუიზმი (1,1 მილიარდი, 15,1%)\n* ბუდიზმი (500 მილიონი, 6,9%)\n* ხალხური რელიგიები (400 მილიონი, 5,7%)\n\n== რელიგიური ცნებები და ტერმინები ==\n\n* ''სხვა რელიგიები და რელიგიური მიმდინარეობები''\n\n:ბაჰაიზმი - ბრაჰმანიზმი - ზოროასტრიზმი - იუდაიზმი - კონფუციანელობა - მორმონიზმი - ოომოტო - სინტოიზმი - სიქიზმი - სპირიტიზმი - ტაოიზმი - უონბულიზმი -შამანიზმი -ჯაინიზმი\n\n* ''წმინდა წიგნები''\n\n:ავესტა - ბიბლია - თანახი - ყურანი - ტიპიტაკა - ვედები\n\n* ''შვიდი ბრძენი''\n\n:მოსე - ლაო-ძი - ბუდა - სოკრატე - კონფუცი - იესო ქრისტე - მუჰამედი\n\n* ''წმინდა ადგილები''\n\n:სიონი - ქააბა - არტემიდას ტაძარი - იერუსალიმის ტაძარი\n\n* ''წმინდა ენები''\n\n:ლათინური ენა - ბერძნული ენა - სანსკრიტი - ებრაული ენა - არამეული ენა - არაბული ენა\n\n== იხილეთ აგრეთვე ==\n* ლოცვა\n* მღვდელი\n* თეოკრატია\n* ტაძარი\n\n== ლიტერატურა ==\n*{{წიგნი | ავტორი= კიკნაძე ზ. |ავტორის ბმული=ზურაბ კიკნაძე| ნაწილი=„რელიგია“| სათაური=„რელიგიები საქართველოში“| გამომცემლობა=სახალხო დამცველის ბიბლიოთეკა |ადგილი=თბილისი|წელი=2008| origyear=|ბმული=| isbn=978-9941-0-0902-0| edition=|გვერდები=12-23}}\n\n* Saint Augustine; ''The Confessions of Saint Augustine'' (John K. Ryan translator); Image (1960), ISBN 0-385-02955-1.\n* Descartes, René; ''Meditations on First Philosophy''; Bobbs-Merril (1960), ISBN 0-672-60191-5.\n* Barzilai, Gad; ''Law and Religion''; The International Library of Essays in Law and Society; Ashgate (2007),ISBN 978-0-7546-2494-3\n* Durant, Will (& Ariel (uncredited)); ''Our Oriental Heritage''; MJF Books (1997), ISBN 1-56731-012-5.\n* Durant, Will (& Ariel (uncredited)); ''Caesar and Christ''; MJF Books (1994), ISBN 1-56731-014-1\n* Durant, Will (& Ariel (uncredited)); ''The Age of Faith''; Simon & Schuster (1980), ISBN 0-671-01200-2.", "url": "https://ka.wikipedia.org/wiki/რელიგია", "len": 6170}
{"id": "3308", "title": "სკანდინავიური მითოლოგია", "text": "'''სკანდინავიური მითოლოგია''' — ჩრდილო-გერმანულენოვანი ტომების (ნორმანების, დანების, ანგლების, საქსების) მითოლოგია, რომელიც ჩამოყალიბდა ქრისტიანობის მიღებამდე, დაწყებული ძვ.წ. მე-5 საუკუნიდან. მის შესახებ ინფორმაციის ძირითადი წყაროა პოეტური „უფროსი ედას“ და ს. სტურლუსონის პროზაული „ედას“ ტექსტები. თითქმის იმავე პერიოდს მიეკუთვნება დანიელი ქრონოლოგის საქსონ გრამატიკის მითოლოგიური სიუჟეტები.\n\n== კოსმოგონია ==\n\n=== სამყაროს შექმნა ===\nთავდაპირველად მხოლოდ უფრსკული გინუნგაგაპი იყო. მისგან ჩრდილოეთით ნისლთა სამეფო ნიფლჰეიმი, ხოლო სამხრეთით ცეცხლის სამეფო - მუსპელჰეიმი მდებარეობდა. ნილსთა სამეფოში გელგერმირმა წყარო შექმნა,რომლისგანაც თორმეტი ძლიერი ნაკადი (ელივაგარი) წარმოიშვა. წყალი ნიფლჰეიმში ყინულად იქცეოდა, მაგრამ წყარო მაინც აგრძელებდა წყლის ნაკადს და გაყინული ლოდები მუსპელჰეიმისკენ მიედინებოდნენ. ბოლოს ყინულოვანი ლოდები ისე ახლოს მივიდნენ, რომ გადნობა იწყეს. გამდნარი ყინულების ნაპერწკლებიდან წარმოიშვა გიგანტი იმირი.\nმოგვიანებით, მარილიანი ყინულიდან გაჩნდა ძლიერი გიგანტი ბური. მისმა შვილმა, ბიორმა ცოლად დევქალა ბესლა შეირთო. მათ გაუჩნდათ სამი შვილი - ასები: ოდინი, ვილი და ვე. ძმებს არ მოეწონათ ბოროტი იმირის მბრძანებლობა და მოკლეს იგი, ხოლო მისი სხეულისგან შექმნეს მიდგარდი.\nმიდგარდისგან აღმოსავლეთით, ასებმა იოტუნჰეიმი შექმნეს და სამფლობელოდ ბელგელმირს და მის შთამომავლობას გადასცეს. დროთაგანმავლობაში ასები მომრავლდნენ და მიწიდან მაღალზე აიშენეს ქვეყანა და მას ასგარდი დაარქვეს. \n\n=== ადამიანის შექმნა ===\nსამყაროს შექმნის შემდეგ, ოდინმა და მისმა ძმებმა მისი დასახლება გადაწყვიტეს. ზღვის პირას იპოვეს ხეები: თხმელა და იფანი. თხმელისგან კაცი, ხოლო იფნისგან ქალი შექმნეს. მერე ოდინმა მათ სული მისცა, ვილიმ გონება, ვემ კი სისხლი და გრძნობა. ასე გაჩნდნენ პირველი ადამიანები. კაცს ერქვა ასკი (''Frêne''), ქალს - ემბლა (''Orme''). ისინი ერთად იქნებიან ქვეყნის დასაბამიდან ცხრა სამყაროს შექმნამდე და კაცობრიობას გაამრავლებენ.\nადამიანთა და ღმერთთა სამყაროს საზღვარი (ბიფროსტი) ცისარტყელის ფორმით წარმოიდგინება. ბიფროსტს ჰეიმდალი იცავს.\n\n== ღმერთების პანთეონი ==\n* ოდინი\n* ვილი\n* ვე\n* თორი\n* ლოკი\n* ბალდრი\n* ჰაიმდალი\n* ული\n* იდუნი\n* სიფი\n* ლეფნი\n* ვარი\n\n== მითოლოგიური არსებები ==\n\n* იოტუნები\n\n== მეფეები და გმირები ==\n* ველუნდი\n* ზიგფრიდი\n* ბეოვულფი\n* რაგნარ ლოდბროკი\n* შილდმეიდენი\n* ხარალდ კბილმტკივნეული\n\n== მონსტრები და ცხოველები ==\n* სლეიპნირი\n\n== წყაროები ==\n* პროზა ედა\n* პოეტური ედა\n* დანორუმის ღვაწლი\n* ინგლინგლახების საგა\n* საგა\n\n== რესურსები ინტერნეტში ==\n{{Commons category|Norse mythology}}\n* ძველ სკანდინავიური პროზა და პოეზია (heimskringla.no)\n* Jörmungrund: Skálda- & vísnatal Norrœns Miðaldkveðskapar/ისლანდიურ სკანდინავიური პოეზია {{Webarchive|url= |date=2006-09-23 }} (ისლანდიურად)\n* ძველი ტექსტები ორიგინალურ ენებზე {{Webarchive|url= |date=2011-07-24 }}\n\n{{ვიკინგები}}\n\n*\nკატეგორია:ვიკინგები", "url": "https://ka.wikipedia.org/wiki/სკანდინავიური_მითოლოგია", "len": 2720}
{"id": "3311", "title": "მანდატურთუხუცესი", "text": "'''მანდატურთუხუცესი''' — საქართველოს სამეფოში მანდატურების უფროსი, საპოლიციო უწყების ხელმძღვანელი, ერთ-ერთი ვაზირთაგანი. მას ხელმწიფის კარზე წესრიგის დაცვა და სხვა ადმინისტრაციულ ფუნქციათა შესრულება ევალებოდა. მანდატურთუხუცესის საგანგებო სამოხელეო ნიშანი „სამანდატურო არგანი“ (ოქროს ჯოხი) იყო. იგი თავისი რანგითა და პატივით ამირსპასალარს უტოლდებოდა. იყო შემთხვევები მანდატურთუხუცესის და ამირსპასალარის სახელოების გაერთიანებისა. \n\nფეოდალურ საქართველოში სავაზიროში შემავალი ზოგიერთი უწყების ხელმძღვანელს საერთაშორისო თუ დიპლომატიურ ურთიერთობათა წარმართვა ევალებოდა და ეს თავისი სპეციფიკიდან გამომდინარე ჰქონდათ განაწილებული. მეფის მგზავრობისას ასრულებდა ცერემონმაისტერის როლს. მანდატურთუხუცესი უცხო ქვეყნების ელჩების ჩამოსვლას, მიღება-დაცვასა და სხვა მსგავს საკითხებს ადევნებდა თვალყურს. ამ კუთხით იგი საგარეო საქმეთა გამგის მოვალეობასაც ასრულებდა. ივანე ჯავახიშვილის აზრით მანდატურთუხუცესი იყო სახელმწიფო ფოსტისა და მიმოსვლის უფროსიც. ვარაუდობენ, რომ როგორც მეფის ნდობით აღჭურვილი პირს, მას ებარა მეფის სამზარეულოც. მას მანდატურების გარდა ექვემდებარებოდნენ ამირეჯიბი, მესტუმრე და სხვა მოხელეები. XVII საუკუნეში მანდატურთუხუცესის თანამდებობა ეშიკაღასბაშმა შეცვალა.\n\n==მანდატურთუხუცესების სია==\n*ხაჟიგ დადიანი — XIII საუკუნის II ნახევარი\n*ოზბეგ დადიანი — დაახლ. 1452-1452 წლებში ჭლოუს წარწერის თანახმად. \n\n== ლიტერატურა ==\n{{ქსე|6|405|ნადარეიშვილი, გ.}}\n* '' ჯავახიშვილი ივ.,'' ქართული სამართლის ისტორია, წგნ. 2, ნაკვ. 1, ტფილისი, 1928\n\nკატეგორია:თანამდებობები ძველ საქართველოში", "url": "https://ka.wikipedia.org/wiki/მანდატურთუხუცესი", "len": 1475}
{"id": "3312", "title": "ამირსპასალარი", "text": "'''ამირსპასალარი''' (არაბ.-სპარს. ამირ — უფროსი, სპარს. სეფაჰსალარ — სარდალი) — გაერთიანებული ფეოდალური საქართველოს ვეზირი, მთავარსარდალი. განაგებდა მუდმივ ჯარს, მეფის მონა-სპას, სახასო მამულებიდან და საფეოდალოებიდან გამოწვეულ ლაშქარს და სხვა ქვეყნებში დაქირავებულ რაზმებს. ომის დროს ჯარის უშუალო ხელმძღვანელი იყო მეფის შემდეგ, ებარა სახელმწიფო დროშა და წინ მიუძღოდა ლაშქარს. სავაზიროს სხდომაზე სამხედრო საქმეთა განხილვისასაც მეფის შემდეგ პირველი სიტყვა მას ეკუთვნოდა. მეფედ კურთხევისას მას უნდა შემოერტყა მეფისთვის ხმალი. \nამირსპასალარი ვეზირთა პირველ სამეულში შედიოდა ათაბაგსა და მანდატურთუხუცესთან ერთად. ზოგჯერ კი შეიძლებოდა ათაბაგის ან მანდატურთუხუცესის თანამდებობაც სჭეროდა. ჰყავდა პირადი მხლებელი. ამირსპასალარი პირველად გიორგი III-ის დროს წყაროებში იხსენიება (მანამდე ცნობილი იყო სპასალარი, რომელიც ადგილობრივი სამხედრო საქმეებს განაგებდა), მაგრამ ამ თანამდებობის არსებობა სავარაუდოა უკვე იმ დროიდან, როდესაც დავით აღმაშენებელმა სახელმწიფო წესწყობილებაში რეფორმები განახორციელა და მუდმივი ჯარი შექმნა. ამირსპასალარის სახელწოდების შემოღებამდე მთავარსარდალს სპასპეტი ეწოდებოდა, შემდეგ კი სპასპეტი აღნიშნავდა საერთოდ მხედართმთავარს. ამირსპასალარის უწყებაში შედიოდნენ ამილახორი, ზარდახნისუხუცესი და მათდამი დაქვემდებარებული მოხელეები. საქართველოს პოლიტიკური დაშლა-დანაწილების შედეგად ამირსპასალარის თანამდებობა მოისპო.\n\n==ლიტერატურა==\n{{ქსე|1|399|სურგულაძე ი.}}\n\nკატეგორია:თანამდებობები ძველ საქართველოში", "url": "https://ka.wikipedia.org/wiki/ამირსპასალარი", "len": 1408}
{"id": "3313", "title": "მემორანდუმი", "text": "{{წყარო}}\n{{მრავალმნიშვნელოვნება}}\n'''მემორანდუმი''' ({{lang-la|memorandum}} — რაც უნდა გვახსოვდეს) — დიპლომატიური დოკუმენტი, რომელშიც დეტალურად არის ჩამოყალიბებული რაიმე საკითხის ფაქტობრივი ან იურიდიული ანალიზი, ან სახელმწიფოს ოფიციალური პოზიციაა განმარტებული. <ref> nplg.gov.ge </ref>\n\nმემორანდუმი შეიძლება იყოს ორი სახის:\n* იგი წარმოადგენს დანართს პირადი ან ვერბალური ნოტისათვის; \n*იგი არის დამოუკიდებელი დოკუმენტი, რომელიც გადაიცემა პირადად ან კურიერის მეშვეობით. პირველ შემთხვევაში მემორანდუმი იბეჭდება უგერბო ფურცელზე; არ აღინიშნება ნომერი, ბეჭედი, გაგზავნის ადგილი, თარიღი და მისამართი. \n\nროდესაც მემორანდუმი დამოუკიდებელი დოკუმენტია, იგი იბეჭდება სანოტო ქაღალდზე, რომელზეც აღინიშნება გაგზავნის ადგილი და თარიღი, თუმცა ნომერი და ბეჭედი არ ისმება. \n\nხშირია ცალკეულ სახელწიფოთა მიერ მემორანდუმის გამოქვეყნება მნიშვნელოვან საერთაშორისო საკითხებთან დაკავშირებით.\n\n==სქოლიო==\n{{სქოლიო}}\n\nკატეგორია:დიპლომატია", "url": "https://ka.wikipedia.org/wiki/მემორანდუმი", "len": 910}
{"id": "3314", "title": "ბაგრატ I კურაპალატი", "text": "{{მრავალმნიშვნელოვნება*|ბაგრატ I}}\n{{მმართველი \n|ქვეყანა               =ტაო-კლარჯეთის \n|თანამდებობა           =  მეფე\n|სახელი                  = ბაგრატ I\n|ორიგინალური სახელი       = კურაპალატი\n|რიგი              = \n|რიგი-მეუღლეების          = \n|სურათი              =\n|წარწერა              = \n|მმართველობის დასაწყისი    = 826\n|მმართველობის დასასრული = 876\n|კორონაცია  = \n|წინამორბედი       = აშოტ I დიდი\n|მემკვიდრე             = დავით I კურაპალატი\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = დავით<br />ადარნასე<br />აშოტ\n|დინასტია             = ბაგრატიონი\n|მამა                 = აშოტ I დიდი\n|დედა             = \n}}\n'''ბაგრატ I კურაპალატი''' — ტაო-კლარჯეთის მთავარი (826–876), ძე აშოტ I კურაპალატისა. \n\nდაახლოებით 830 ბიზანტიის კეისრისაგან მიიღო „ქართველთა კურაპალატის“ ტიტული.<ref>ტაო-კლარჯეთის სამეფო ტახტზე ავიდა ბაგრატი (შემდგომში ბაგრატ I). მასაც ბიზანტიის კეისარმა მიხეილ II-მ კურაპალატის ტიტული უბოძა.</ref> 841 წლისთვის ბაგრატ I-ს უკვე გათავისუფლებული ჰქონდა არაბებისგან მთელი მესხეთი. იბრძოდა მთელი ქართლის შემოსაერთებლად. ამ მიზნით 843 მიეშველა არაბთა ხალიფის სარდალს მუჰამად იბნ ხალიდს თბილისის ამირა საჰაკისა და მისი მოკავშირე კახელების წინააღმდეგ ბრძოლაში. დაბა რეხთან დამარცხების შემდეგ ბაგრატ I ტაო-კლარჯეთში დაბრუნდა და მალე თვით საჰაკის მოკავშირე გახდა. ქართლში ბუღა თურქის ლაშქრობისას (853) ბაგრატ I არაბებს მიემხრო და მონაწილეობდა საჰაკის შეპყრობასა და ქართლში შემოჭრილი აფხაზთა მეფის ლაშქართან ბრძოლაში \nკვერცხობთან, მაგრამ ქართლში გაბატონება ამჯერადაც ვერ შეძლო.\n\nგარდაიცვალა 876 წელს. დარჩა სამი ვაჟი: დავითი, ადარნასე და აშოტი.<ref>''ტარიელ მუმლაძე'', ქართველ მეფეთა ქრონოლოგია, თბილისი, 2008, გვ. 84.</ref>\n\nბაგრატ I-ის დროს ტაო-კლარჯეთში გრძელდებოდა აშოტ I-ის მიერ დაწყებული დიდი საეკლესიო-სამონასტრო მშენებლობა, რომლის ერთ-ერთი ინიციატორი გრიგოლ ხანძთელი იყო.\n\n== ლიტერატურა ==\n{{ქსე|2|127|ბოგვერაძე ა.}}\n\n==სქოლიო==\n{{სქოლიო}}\n\n{{დაიწყე ყუთი}}\n{{მემკვიდრეობის ყუთი| წინამორბედი= აშოტ I დიდი | ტიტული=ტაო-კლარჯეთის მეფე  | წლები=826 - 876| შემდეგი = დავით I}}\n{{დაასრულე ყუთი}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:ტაო-კლარჯეთის მეფეები\nკატეგორია:ტაო-კლარჯეთის სამეფოს ბაგრატიონები\nკატეგორია:ქართველი კურაპალატები", "url": "https://ka.wikipedia.org/wiki/ბაგრატ_I_კურაპალატი", "len": 2373}
{"id": "3315", "title": "ბაგრატ I (აფხაზთა მეფე)", "text": "{{მრავალმნიშვნელოვნება*|ბაგრატ I}}\n{{მმართველი \n|ქვეყანა               = აფხაზთა\n|თანამდებობა           = მეფე \n|სახელი                  = ბაგრატ I\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              =\n|წარწერა              = \n|მმართველობის დასაწყისი    =887\n|მმართველობის დასასრული = 893\n|კორონაცია  = \n|წინამორბედი       = ადარნასე შავლიანი\n|მემკვიდრე             = კონსტანტინე III\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = 893\n|გარდაცვალების ადგილი         = \n|ქორწინება              = \n|შვილები                 =\n|დინასტია             =\n|მამა                 = დემეტრე II\n|დედა             = \n}}\n'''ბაგრატ I''' (გ. 893) —  „აფხაზთა სამეფოს“ მეფე (887–893), მეფე  დემეტრე II-ის ძე.\n\nგიორგი I-ის სიკვდილის შემდეგ ბაგრატის, როგორც ტახტის მემკვიდრის, წინააღმდეგ შეთქმულება მოაწყვეს ქვრივმა დედოფალმა და  იოანე შავლიანმა. ბაგრატ I-მა თავი  კონსტანტინოპოლს შეაფარა. ბიზანტიის კეისრის დახმარებით ბაგრატ I დასავლეთ საქართველოში დაბრუნდა, მოკლა მეფე ადარნასე, ძე იოანე შავლიანისა, ტახტი დაიჭირა და ადარნასეს ქვრივი (გვარამ მამფლის ასული) შეირთო ცოლად. 885 ბაგრატ I-მა ბიზანტიიდან დააბრუნა ცოლისძმა ნასრა და მას  ტაო-კლარჯეთის მფლობელთა წინააღმდეგ თავისი ლაშქარი მიაშველა. ბაგრატ I-ის ეს ღონისძიება კლარჯეთში დამკვიდრებას ისახავდა მიზნად, მაგრამ უშედეგოდ დამთავრდა.\n\n== ლიტერატურა ==\n{{ქსე|2|127-128|ბოგვერაძე ა.}}\n{{დაიწყე ყუთი}}\n{{მემკვიდრეობის ყუთი| წინამორბედი= ადარნასე შავლიანი | ტიტული=აფხაზეთის მეფე  | წლები=887–893| შემდეგი = კონსტანტინე III}}\n{{დაასრულე ყუთი}}\n\n{{აფხაზთა მეფეების გენეალოგია|მდგომარეობა=collapsed}}\n{{აფხაზთა მეფეები}}\n\nკატეგორია:აფხაზეთის მმართველები\nკატეგორია:აფხაზთა სამეფოს მეფეები\nკატეგორია:გარდაცვლილი 893", "url": "https://ka.wikipedia.org/wiki/ბაგრატ_I_(აფხაზთა_მეფე)", "len": 1802}
{"id": "3316", "title": "ბაგრატ I (ქართველთა მეფე)", "text": "{{მრავალმნიშვნელოვნება*|ბაგრატ I}}\n{{ინფოდაფა მმართველი \n|სახელი                  = ბაგრატ I\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|სურათის ზომა        = 250პქ\n|წარწერა              = \n|ქვეყანა               = ქართველთა\n|თანამდებობა           = მეფე\n|მმართველობის დასაწყისი    = 937\n|მმართველობის დასასრული = 945\n|წინამორბედი       = დავით II\n|მემკვიდრე             = აშოტ IV\n|ქვეყანა2               = ტაოს\n|თანამდებობა2           = ერისთავი\n|მმართველობის დასაწყისი2    = 941\n|მმართველობის დასასრული2 = 945\n|წინამორბედი2       = გურგენ IV (ტაოს I შტო)\n|მემკვიდრე2             = ადარნასე III\n|კორონაცია  =\n|სხვა წოდებები       = მაგისტროსი <small>(923–945)</small>\n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = \n|დინასტია             =  ბაგრატიონები\n|მამა                 = ადარნასე II\n|დედა             =\n}}\n'''ბაგრატ I''', ერისთავთა შორის '''ბაგრატ II''' (გ. 945) —  ქართველთა მეფე 937–945, კლარჯეთის ბაგრატიონთა ტაოს შტოს წარმომადგენელი, ძე ადარნასე II-ისა. მეფედ იხსენიება იშხნის წარწერაში. ატარებდა მაგისტროსის ბიზანტიის ტიტულს 923–945 წლებში.\n\n== ლიტერატურა ==\n{{ქსე|2|128|ბოგვერაძე ა.}}\n\n== სქოლიო ==\n{{სქოლიო}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:გარდაცვლილი 945\nკატეგორია:ტაო-კლარჯეთის სამეფოს ბაგრატიონები", "url": "https://ka.wikipedia.org/wiki/ბაგრატ_I_(ქართველთა_მეფე)", "len": 1489}
{"id": "3318", "title": "ბაგრატ I ერისთავი", "text": "{{მმ*|ბაგრატ I}}\n{{მმართველი \n|ქვეყანა               = იმერეთის\n|თანამდებობა           = ერისთავი \n|სახელი                  = ბაგრატ I\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1329\n|მმართველობის დასასრული = 1330\n|კორონაცია  =\n|წინამორბედი       = მიქელი I\n|მემკვიდრე             = ალექსანდრე I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = ?\n|დაბადების ადგილი       = \n|გარდაცვალების თარიღი          = 1372\n|გარდაცვალების ადგილი         = ქუთაისი\n|ქორწინება              = \n|შვილები                 =1.ალექსანდრე<br />2.გიორგი<br />3.კონსტანტინე\n|დინასტია             = ბაგრატიონები\n|მამა                 = მიქელი I\n|დედა             = \n}}\n'''ბაგრატ I''' ''ერისთავი'' (გ. 1372) — იმერეთის ტახტის პრეტენდენტი,  დავით VI ნარინის შვილიშვილი. მამის, მიქელ დავითის ძის, გარდაცვალებისას მცირეწლოვანი იყო და ფაქტობრივად მხოლოდ სამეფო დომენს ფლობდა. 1330 წელს გიორგი V ბრწყინვალე იმერელ ფეოდალთა ნაწილთან შეთანხმებით დასავლეთ საქართველოში გადავიდა და ქუთაისის ციხეში თავისი მომხრეებით გამაგრებულ ბაგრატ I-ს ალყა შემოარტყა. ბაგრატ I იძულებული გახდა მეფეს მორიგებოდა და იმერეთი დაეთმო. სამაგიეროდ გიორგი V-მ მას შორაპნის საერისთავო უბოძა. 1358 წელს ბაგრატ I-მა საქართველოს მეფის დავით IX-ის ნებართვით ცოლად შეირთო ყვარყვარე I ათაბაგის ასული, რომელთანაც სამი ვაჟი: ალექსანდრე, გიორგი და კონსტანტინე შეეძინა.\n\n== ლიტერატურა ==\n{{ქსე|2|128|ჩხატარაიშვილი ქ.}}\n\n{{დაიწყე ყუთი}}\n{{მემკვიდრეობის ყუთი| ტიტული= იმერეთის ერისთავი| წინამორბედი= მიქელი I | შემდეგი= ალექსანდრე I| წლები= 1329 - 1330}}\n{{დაასრულე ყუთი}}\n\nკატეგორია:გარდაცვლილი 1372\nკატეგორია:იმერეთის სამეფოს ბაგრატიონები\nკატეგორია:იმერეთის ერისთავები", "url": "https://ka.wikipedia.org/wiki/ბაგრატ_I_ერისთავი", "len": 1767}
{"id": "3320", "title": "ბაგრატ II (ქართველთა მეფე)", "text": "{{მრავალმნიშვნელოვნება*|ბაგრატ II}}\n{{ინფოდაფა მმართველი \n|სახელი                  = ბაგრატ II „''რეგვენი''“\n|ორიგინალური სახელი       = \n|ქვეყანა               = ქართველთა\n|თანამდებობა           = მეფე\n|წინამორბედი       = სუმბატ I\n|მემკვიდრე             = გურგენი\n|რიგი              = \n|რიგი-მეუღლეების          = \n|სურათი              = \n|სურათის ზომა        = 250პქ\n|წარწერა              = \n|მმართველობის დასაწყისი    = 958\n|მმართველობის დასასრული = 994\n|ქვეყანა2                 = ამიერ ტაოს\n|თანამდებობა2            = ერისთავთერისთავი\n|მმართველობის დასაწყისი2  = 937\n|მმართველობის დასასრული2 = 994\n|წინამორბედი2             = სუმბატ I\n|მემკვიდრე2               = გურგენი\n|კორონაცია  =\n|სხვა წოდებები       =\n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = \n|დინასტია             =  ბაგრატიონები\n|მამა                 = სუმბატ I\n|დედა             =\n}}\n'''ბაგრატ II''' ''რეგვენი'', ერისთავთა შორის ბაგრატ III (გ. 994) — ძე სუმბატ კურაპალატისა, ბაგრატიონი, ჯერ ერისთავთერისთავი 937 – 958, შემდეგ ქართველთა მეფე 958-994. 990 ბაგრატ II დავით III კურაპალატს დაეხმარა ადარბადაგანის ამირა მამლანისა და სხვა ამირების შეერთებული მხედრობის წინააღმდეგ ბრძოლაში ქ. ვალაშკერტთან.\n\n==ზედწოდების შესახებ==\nარსებობს მოსაზრება, რომ „რეგვენი“ ტახტზე ასვლის დროს მეტისმეტი ახალგაზრდობის გამო შეერქვა. თუმცა უნდა აღინიშნოს, რომ ეს სიტყვა თანამედროვე მნიშვნელობით გამოიყენებოდა ძველ ქართულ ენაშიც. შესაბამისად, ზედწოდება შესაძლოა უკავშირდებოდეს ბაგრატის პიროვნულ თვისებებს, უგუნურ, გაუმართლებელ, ანდა უბრალოდ, დაპირისპირებული ბანაკისთვის გაუგებარ და მიუღებელ გადაწყვეტილებებს. არ არის გამორიცხული, რომ ზედწოდება სწორედ პოლიტიკური შეფასების ნაწილი იყოს (ბაგრატ II ერთხანს დაპირისპირებული ჩანს ვაჟთან — გურგენთან და შვილიშვილთან — ბაგრატ III-სთან).<ref>ბუბა კუდავა, ბაგრატ II - რეგვენი თუ ახალგაზრდა?</ref>\n\n==ლიტერატურა==\n{{ქსე|2|128|ბოგვერაძე ა.}}\n{{ქე|1|315-316|ბოგვერაძე ა.}}\n\n==სქოლიო==\n{{სქოლიო}}\n\n{{დაიწყე ყუთი}}\n{{მემკვიდრეობის ყუთი| წინამორბედი= დავით II | ტიტული=ტაო-კლარჯეთის მეფე  | წლები=937 - 994| შემდეგი = გურგენი}}\n{{დაასრულე ყუთი}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:გარდაცვლილი 994\nკატეგორია:ტაო-კლარჯეთის სამეფოს ბაგრატიონები", "url": "https://ka.wikipedia.org/wiki/ბაგრატ_II_(ქართველთა_მეფე)", "len": 2335}
{"id": "3321", "title": "ბაგრატ III (იმერეთის მეფე)", "text": "{{მრავალმნიშვნელოვნება*|ბაგრატ III}}\n{{ინფოდაფა მმართველი\n|ქვეყანა               = იმერეთის\n|თანამდებობა           = მეფე \n|სახელი                = ბაგრატ III\n|ორიგინალური სახელი = \n|რიგი              = \n|რიგი-მეუღლეების     = \n|სურათი              = Gelati Monastery Complex fresque.jpg\n|წარწერა              = ბაგრატ III-ის ფრესკა გელათის მონასტერში\n|მმართველობის დასაწყისი = 1510\n|მმართველობის დასასრული = 1565\n|კორონაცია  =\n|წინამორბედი       = ალექსანდრე II\n|მემკვიდრე           = გიორგი II\n|სხვა წოდებები       = \n|ვიცე-პრეზიდენტი    = \n|პარტია              = \n|დაბადების თარიღი      = 1495\n|დაბადების ადგილი     = \n|გარდაცვალების თარიღი = 1565\n|გარდაცვალების ადგილი =\n|ქორწინება             = ელენე\n|შვილები              = გიორგი II<br />თეიმურაზი<br />ვახტანგი<br />კონსტანტინე<br />თამარი\n|დინასტია             = ბაგრატიონები\n|მამა                = ალექსანდრე II\n|დედა             = თამარი\n|ხელმოწერა=Bagrat III of Imereti, khelrtva (vect).svg\n}}\n'''ბაგრატ III''' (დ. 1495 — გ. 1565) — იმერეთის მეფე 1510-1565, ალექსანდრე II-ის ძე. \nმინი|მარცხნივ|ბაგრატ III-ის სამეფო სიგელი.\nენერგიულად ებრძოდა ოსმალებს, ცდილობდა იმერეთის მთლიანობის შენარჩუნებას. „ტყვეთა სყიდვის“ წინააღმდეგ მოიწვია საეკლესიო კრება, რომელმაც ტყვის გამსყიდველთათვის სიკვდილით დასჯა დაადგინა. ბაგრატ III-ის თანხმობით 1533 წელს მამია I გურიელმა და მამია III დადიანმა ილაშქრეს ჯიქეთს, მაგრამ დამარცხდნენ. 1535 წელს მურჯახეთის ბრძოლაში ბაგრატ III-მ დაამარცხა ყვარყვარე III ჯაყელი, დაიკავა სამცხე და ათი წელი ფლობდა მას. 1543 წელს ყვარყვარეს შვილმა ქაიხოსრო II ჯაყელმა მოიშველია ოსმალთა ჯარი მუსტაფა ლალა-ფაშას მეთაურობით და ქარაღაქთან შეებრძოლა ბაგრატ III-ს, მაგრამ დამარცხდა. ამის შემდეგ სულთანმა უფრო მრავალრიცხოვანი ჯარი გამოგზავნა. სოხოისტის ბრძოლაში ბაგრატ III დამარცხდა. სამცხეში ოსმალებმა მოიკიდეს ფეხი. ამის შემდეგ ბაგრატ III-მ მთავრებს (დადიანი და გურიელი) შეუტია, მაგრამ ვერ შეძლო მათი დამორჩილება. 1548 წელს ბაგრატმა ლევან I დადიანი და როსტომ გურიელი სადარბაზოდ მიიწვია. გურიელი მას არ ეახლა, ხოლო დადიანი ბაგრატმა დააპატიმრა და გამოამწყვდია გელათის სამრეკლოში, საიდანაც იგი სამცხის ათაბაგის ქაიხოსრო III-ის ხელშეწყობით სამცხეში გაიპარა. ოდიშია და გურიის მთავრები სულთნის ვასალები გახდნენ. 1555 წელს ბაგრატ III-ც იძულებული გახდა სულთნისათვის ხარკის მიცემა ეკისრა.\n\n== ლიტერატურა ==\n{{ქსე|2|128|ხანთაძე შ.}}\n\n{{დაიწყე ყუთი}}\n{{მემკვიდრეობის ყუთი| ტიტული= იმერეთის მეფე| წინამორბედი= ალექსანდრე II | შემდეგი= გიორგი II| წლები= 1510 - 1565}}\n{{დაასრულე ყუთი}}\n\n{{საქართველოს მეფეები (1490-1810)}}\n\nკატეგორია:დაბადებული 1495\nკატეგორია:გარდაცვლილი 1565\nკატეგორია:იმერეთის მეფეები\nკატეგორია:იმერეთის სამეფოს ბაგრატიონები", "url": "https://ka.wikipedia.org/wiki/ბაგრატ_III_(იმერეთის_მეფე)", "len": 2597}
{"id": "3322", "title": "1935", "text": "{{წელი|}}\n== მოვლენები ==\n* დაარსდა გორის სახელმწიფო ისტორიულ-ეთნოგრაფიული მუზეუმი.\n* 16 მარტი : ადოლფ ჰიტლერმა გამოაცხადა გერმანიის კვლავ შეიარაღება, ვერსალის ხელშეკრულების მიუხედავად.\n* 2 ოქტომბერი : იტალიის ჯარი აბისინიაში შეიჭრა.\n\n== დაიბადნენ ==\n{{მთავარი|:კატეგორია:დაბადებული }}\n===იანვარი   ===\n* 8 იანვარი :  ელვის პრესლი — ამერიკელი მომღერალი (გ.1977)\n* 16 იანვარი  : უდო ლატეკი — გერმანელი სპორტსმენი, სპორტული კომენტატორი. (გ. 2015)\n* 18 იანვარი : პეტერ არბნორი  — ალბანელი პოლიტიკოსი, დისიდენტი და უფლებათადამცველი.   (გ. 2006)\n*18 იანვარი : დავით  ჯავახიშვილი   — ქართველი მწერალი.\n* 31 იანვარი : ოე კენძაბურო —  იაპონელი მწერალი\n\n=== თებერვალი  ===\n* 12 თებერვალი : ჰრანტ მათევოსიანი — სომეხი მწერალი  (გ. 2002)\n* 14 თებერვალი : გრიგორე ვიერუ  — მოლდოველი მწერალი და პოეტი. (გ. 2009)\n* 23 თებერვალი :  როსტომ აბაშიძე —  ქართველი მოჭიდავე\n* 25 თებერვალი : ოქთაი სინანოღლუ — თურქი ფიზიკური ქიმიკოსი და მოლეკულური ბიოფიზიკოსი.  (გ. 2015)\n* 26 თებერვალი : არტურ რასიზადე — აზერბაიჯანელი პოლიტიკოსი და სახელმწიფო მოღვაწე\n\n=== მარტი  ===\n* 3 მარტი : ჟელიუ ჟელევი — ბულგარელი ფილოსოფოსი და პოლიტიკოსი.   (გ. 2015)\n* 5 მარტი  : ბაადურ წულაძე — ქართველი მსახიობი და კინორეჟისორი.\n* 10 მარტი  : ნოდარ ჭითანავა — ქართველი ეკონომისტი\n* 26 მარტი : მაჰმუდ აბასი — პალესტინის ეროვნული ადმინისტრაციის პრეზიდენტი\n\n=== აპრილი  ===\n===მაისი   ===\n\n=== ივნისი  ===\n* 5 ივნისი : კახი კავსაძე – ქართული კინოსა და თეატრის მსახიობი მსახიობი (გ. 2021)\n* 21 ივნისი : საგანი, ფრანსუაზ —  ფრანგი მწერალი (გ.2004)\n\n=== ივლისი  ===\n* 6 ივლისი : XIV დალაი ლამა — ტიბეტური ბუდიზმის ლიდერი\n===აგვისტო   ===\n* 10 აგვისტო: გია ყანჩელი   — ქართველი კომპოზიტორი (გ. 2019)\n\n=== სექტემბერი  ===\n* 1 სექტემბერი : ოზავა, სეიჯი — იაპონელი დირიჟორი\n* 11 სექტემბერი : პერტი, არვო —  ესტონელი კომპოზიტორი\n* 17 სექტემბერი : კენ კიზი —  ამერიკელი მწერალი  (გ. 2001)\n===ოქტომბერი   ===\n* 1 ოქტომბერი : ანდრიუსი, ჯული —  ინგლისელი მსახიობი\n* 12 ოქტომბერი : პავაროტი, ლუჩიანო —  იტალიელი მომღერალი (გ. 2007)\n===ნოემბერი   ===\n* 8 ნოემბერი : დელონი, ალენ — ფრანგი მსახიობი, პროდიუსერი, რეჟისორი და სცენარისტი\n===დეკემბერი   ===\n\n== გარდაიცვალნენ ==\n{{მთავარი|:კატეგორია:გარდაცვლილი }}\n\n===იანვარი   ===\n* 28 იანვარი : იპოლიტოვ-ივანოვი, მიხაილ — რუსი კომპოზიტორი (დ.1859)\n=== თებერვალი  ===\n=== მარტი  ===\n=== აპრილი  ===\n===მაისი   ===\n* 18 მაისი : ლორენსი, თომას ედუარდ — ბრიტანელი ჯარისკაცი, \"არაბეთის ლორენსი\" (დ.1888)\n=== ივნისი  ===\n\n=== ივლისი  ===\n* 12 ივლისი : დრეიფუსი, ალფრედ— საფრანგეთის სახელმწიფო მოღვაწე (დ.1859)\n===აგვისტო   ===\n=== სექტემბერი  ===\n===ოქტომბერი   ===\n===ნოემბერი   ===\n===დეკემბერი   ===\n\n== ნობელის პრემიის ლაურეატები ==\n* ფიზიკა : ჯეიმზ ჩადუიკი\n* ქიმია : ფრედერიკ ჟოლიო, ირენ ჟოლიო-კიური\n* ფიზიოლოგია და მედიცინა : ჰანს შპემანი\n* ლიტერატურა : ––\n* მშვიდობა : კარლ ფონ ოსიეტსკი\n\n*", "url": "https://ka.wikipedia.org/wiki/1935", "len": 2777}
{"id": "3323", "title": "ბაგრატ IV (იმერეთის მეფე)", "text": "{{მრავალმნიშვნელოვნება*|ბაგრატ IV}}\n{{ინფოდაფა მმართველი \n|ქვეყანა               = იმერეთის\n|თანამდებობა           = მეფე \n|სახელი                  = ბაგრატ IV\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              =Bagrat V of Imereti, by Castelli.jpg \n|წარწერა              = \n|მმართველობის დასაწყისი    = 1660\n|მმართველობის დასასრული = 1681\n|კორონაცია  =\n|წინამორბედი       = ალექსანდრე III\n|მემკვიდრე             = ვამეყ III დადიანი\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = 1681\n|გარდაცვალების ადგილი         =\n|ქორწინება              = ქეთევანი, თეიმურაზ I-ის ძის, დავითის ასული<br />თამარი\n|შვილები                 =ალექსანდრე IV<br />გიორგი<br />დარეჯანი<br />თინათინი<br />მარიამი\n|დინასტია             = ბაგრატიონები\n|მამა                 = ალექსანდრე III\n|დედა             = თამარ გურიელი\n}}\n'''ბაგრატ IV''' (გ. 1681) — იმერეთის მეფე (1660-1661, 1663-1668, 1669-1678, 1679-1681), ალექსანდრე III-ის ძე. \n\nალექსანდრე III-ის გარდაცვალების შემდეგ (1660, 4 მარტი), ბაგრატის დედინაცვალმა დარეჯანმა, რომელიც ქვეყნის ფაქტობრივი გამგებელი იყო, ბაგრატს ცოლად შერთო თავისი ძმის, თეიმურაზ I–ს ვაჟის, დავითის ასული ქეთევანი. მაგრამ, სულ რამდენიმე თვეში, მისივე ბრძანებით, ბაგრატი დააბრმავეს და ტახტიდან გადააყენეს, თვითონ დარეჯანი კი ვახტანგ ბაგრატიონს, ზედწოდებით ჭუჭუნიაშვილს მისთხოვდა. ვახტანგი მეფედ გამოაცხადეს.\n\nდარეჯანის საქციელით უკმაყოფილო თავადთა ერთმა ნაწილმა (ქვემო იმერეთიდან) ვამეყ დადიანი, მეორე ნაწილმა კი (ზემო იმერეთიდან) ვახტანგ V შაჰნავაზი მიიწვია იმერეთში. ვამეყმა შეიპყრო დარეჯანი და ვახტანგი (ამ უკანასკნელს თვალები დასთხარა) და თავი მეფედ გამოაცხადა. ამასობაში ვახტანგმა ზემო იმერეთი დაიკავა. დადიანი და ვახტანგი შეთანხმდნენ და იმერეთი შუაზე გაიყვეს, საზღვრად მდ. ბუჯისწყალი დადვეს (1660). ცოტა ხანში მათ შორის ურთიერთობა აირია და ვახტანგმა მის წინააღმდეგ გაილაშქრა. ჯერ იმერეთში აიღო სვერის, კაცხის და სკანდის ციხეები, შემდეგ კი ოდიშზე გაილაშქრა. ვამეყ დადიანი ცოლ-შვილით სვანეთში გაიქცა და ჭაქვინჯის ციხეს შეაფარა თავი. ქუთაისში ვახტანგმა იმერეთის მეფედ გამოაცხადა თავისი ძე — არჩილი (1661 წელი), შემდეგ ქართლში დაბრუნდა და თან წამოიყვანა უსინათლო ბაგრატ IV. მოგვიანებით ვახტანგმა ირანის მოთხოვნით არჩილი უკან გაიწვია და იმერეთში კვლავ გამეფდა ბაგრატი. ვახტანგმა ბაგრატს გაატანა იორამ სააკაძე, იორამმა იგი ქუთაისში მიიყვანა და ტახტზე დასვა. \n\nბაგრატ IV-ის მერყევმა პოლიტიკამ ხელი შეუწყო ფეოდალური შინაომების გაღრმავებას, გაძლიერდა იმერელ ფეოდალთა და გურია-სამეგრელოს მთავართა თვითნებობა, გახშირდა „ტყვის სყიდვა“. ბაგრატ IV-ს სამჯერ ჩამოართვეს მეფობა. მეფობის პერიოდშიც მას, ფაქტობრივად, მხოლოდ სამეფო დომენი ემორჩილებოდა. სახლთუხუცესმა სეხნია ჩხეიძემ ქუთაისის ციხე ორჯერ (1666, 1668) გადასცა ოსმალებს. ბაგრატ IV-მ შეძლო მისი დაბრუნება, მაგრამ 1674 წელს იძულებული გახდა თვითონ გადაეცა ის ოსმალებისათვის.\n\n== ლიტერატურა ==\n{{ქსე|2|129|ჩხატარაიშვილი ქ.}}\n\n{{დაიწყე ყუთი}}\n{{მემკვიდრეობის ყუთი| ტიტული= იმერეთის მეფე| წინამორბედი= ალექსანდრე III | შემდეგი= ვამეყ III დადიანი| წლები= 1660 - 1681}}\n{{დაასრულე ყუთი}}\n\n{{საქართველოს მეფეები (1490-1810)}}\n\nკატეგორია:იმერეთის მეფეები\nკატეგორია:გარდაცვლილი 1681\nკატეგორია:იმერეთის სამეფოს ბაგრატიონები\nკატეგორია:დამხობილი მონარქები", "url": "https://ka.wikipedia.org/wiki/ბაგრატ_IV_(იმერეთის_მეფე)", "len": 3262}
{"id": "3324", "title": "ბაგრატ V დიდი", "text": "{{მმართველი \n|ქვეყანა               = საქართველოს\n|თანამდებობა           = მეფე \n|სახელი                  = ბაგრატ V\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1360\n|მმართველობის დასასრული = 1393\n|კორონაცია  =\n|წინამორბედი       = დავით IX\n|მემკვიდრე             = გიორგი VII\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = ?\n|დაბადების ადგილი       = \n|გარდაცვალების თარიღი          = 1393\n|გარდაცვალების ადგილი         = \n|ქორწინება              = ელენე<br />ანა კომნენოსი\n|შვილები                 = 1.გიორგი VII<br />2.კონსტანტინე I<br>3.დავითი<br>4.ულუმპია\n|დინასტია             = ბაგრატიონები\n|მამა                 = დავით IX\n|დედა             = \n}}\n'''ბაგრატ V დიდი''' (გ. 1393) — საქართველოს მეფე 1360–1393 წლებში, დავით IX-ის ძე. მის პიროვნებასა და მმართველობას (თემურლენგის შემოსევებამდელ პერიოდში) მაღალ შეფასებას აძლევდნენ როგორც ქართველი, ისე უცხოელი ისტორიკოსები.\n\n== ცხოვრება ==\nმინი|საქართველო [[1380]] წელს\nდავით IX-ის გარდაცვალების შემდეგ, ბაგრატი ქუთაისში ეკურთხა მეფედ:{{ციტატა|ამან დაიპყრა ყოველი ივერია საბრძანებელსა შინა თჳსსა, რამეთუ იყო მჴნე, ახოვანი, ტანითა ძლიერი, შუენიერებითა ჰაეროვანი, უცთური მოისარი, სამჴედროთა სრული, სამღუდელოთა პატივისმცემელი, მშჳდი, მოწყალე, შემმართებელი ძლიერი.}}ქართული საისტორიო მწერლობა ბაგრატ V-ს „დიდის“ სახელით იხსენიებს. ტრაპიზონელი ისტორიკოსი მიქაელ პანარეტოსი, რომელიც პირადად იცნობდა ბაგრატ V-ს, მას „გამოჩენილ სარდალს“ უწოდებს. სომხურ მწერლობაშიც ბაგრატ V „ძლევამოსილისა და ძლიერის“ სახელითაა მოხსენიებული. თათარ-მონღოლთა შემოსევების შემდეგ საქართველო თუმცა ეკონომიურად დაქვეითებული იყო და სამეფოს დაშლის ტენდენცია თანდათანობით თავს იჩენდა, ბაგრატ V-ის ხელისუფლება მაინც მთელ საქართველოზე ვრცელდებოდა. მისი სამეფოს სამხრეთ-დასავლეთი საზღვარი (ტრაპიზონის იმპერიასთან) მაკრიალის ხეობას გასდევდა, მაკრიალი, გონია, აჭარა, შავშეთ-კლარჯეთი, მესხეთი  საქართველოს ეკუთვნოდა. ქ. ანისი და მისი ოლქი წინანდებურად ბაგრატ V-ის სამეფოს შემადგენლობაში იყო. ბაგრატ V-ის ხელისუფლებას ცნობდნენ დვალეთი და ოსეთი. ბაგრატმა წარმატებით მოიგერია თურქთა ეპიზოდური შემოსევები სამცხესა და ჯავახეთში. ბაგრატ V-ის ზრუნვას წმ. მიწის ქართულ სავანეებზე ადასტურებს იერუსალიმის ჯვრის მონასტრის კრებულის მიერ მისთვის განჩენილი სამი აღაპი. \n\nბაგრატ V-ის მეფობის დასაწყისში საქართველოში შავი ჭირი მძვინვარებდა. 1366 წელს მისი მსხვერპლი გახდა დედოფალი ელენე, რომლისაგანაც მეფეს ორი ძე გიორგი და კონსტანტინე ჰყავდა. 1367 წლის ივნისში ბაგრატ V დაქორწინდა ტრაპიზონის იმპერატორის, იოანე-ალექსი III-ის ასულ ანაზე, რომლისაგანაც შეეძინა მესამე ვაჟი დავითი. 1367 წელსვე მან ჩაახშო სვანეთის ერისთავ ვარდანისძის აჯანყება და მის მაგივრად გელოვანს უბოძა ერისთავობა. მისი მეფობის დროს შენარჩუნებული იყო გიორგი V ბრწყინვალეს დროს მოპოვებული საერთაშორისო ავტორიტეტი. მის დროს კვლავ ესწრაფვოდა საქართველოსთან ურთიერთობას კათოლიკური ეკლესია. 1370-1373 წლებში ფრანცისკანელი ბერების დელეგაცია იმყოფებოდა თბილისსა და ახალციხეში, ხოლო 1382 წელს ამავე ქალაქებში „მოქადაგე ძმათა საზოგადოების“ მისიები დააფუძნეს.\n\nბაგრატ V-ის მეფობის ბოლო წლებში საქართველოს დიდი უბედურება დაატყდა თავს: 1386 წელს თემურლენგი დიდძალი ლაშქრით საქართველოში  შემოიჭრა და, მიუხედავად ქართველთა მედგარი წინააღმდეგობისა, აიღო თბილისი. მტერმა დაატყვევა ბაგრატ V, მისი მეუღლე ანა და შვილი დავითი და ყარაბაღში წაიყვანა. თემურლენგმა ბაგრატ V-ს გამაჰმადიანება მოსთხოვა. ბაგრატ მეფე დიდხანს უარზე იყო, ბოლოს მოჩვენებით დათანხმდა, რომ ტყვეობიდან თავი დაეღწია და დამპყრობლის წინააღმდეგ ბრძოლას სათავეში ჩასდგომოდა. თემურმა მტრის 12 000 მხედრის თანხლებით ბაგრატი საქართველოში გაისტუმრა. ბაგრატმა თავისი ამალის ერთ-ერთი წევრი, ეგნატაშვილი გზიდან გააპარა და მის ვაჟს გიორგის თემურლენგის ჯარის მოძრაობის მარშუტი შეატყობინა. ქართული მხედრობა გიორგის მეთაურობით ქ. ხუნანთან ჩაუსაფრდა მტრის ჯარს, განთიადისას თავს დაესხა და ერთიანად გაჟლიტა ისე, რომ ამბის წამღებიც არ დარჩენილა. გამარჯვებული მამა-შვილი თბილისს მიადგა და მტრისგან გაათავისულა. ამ ამბის შემდეგ ბაგრატ V მალევე გარდაიცვალა:  {{ციტატა|მეფემან ბაგრატ კუალად იპყრა სამეფო თვისი და განაგებდა კეთილად და მცირედსა ხანსა შინა მიიცვალა.}}მის შემდეგ საქართველოს მეფე გახდა მისი უფროსი ვაჟი, გიორგი VII.\n\n== ოჯახი ==\nბაგრატი პირველად დაქორწინებული იყო დედოფალ ელენეზე. ისტორიულ წყაროებში მისი წარმომავლობის შესახებ ინფორმაცია არ არის. ერთ-ერთი თეორიის თანახმად, ის შეიძლება ყოფილიყო ტრაპიზონის იმპერატორის, ბასილის ასული, '''ელენა დიდი კომნენოსი'''.<ref>კრისტოფერ ბაიერსი, „საქართველო : ბაგრატიონების დინასტია“</ref> 1366 წელს ელენეს გარდაცვალების შემდეგ ბაგრატმა ცოლად შეირთო ანა კომნენოსი, ტრაპიზონის იმპერატორის, ალექსი III-ის ასული.\n\nბაგრატ V-ის შვილები:\n\n# გიორგი VII — ბაგრატის პირველი ვაჟი ელენესაგან.\n# კონსტანტინე I — გაურკვეველია კონსტანტინეს დედის ვინაობა. კირილ თუმანოვი მიიჩნევს, რომ მისი სახელი რომის იმპერატორს, კონსტანტინეს უკავშირდება და ის ანა კომნენოსის ვაჟია.<ref name=\"toumanoff\">კირილ თუმანოვი - მეთხუთმეტე საუკუნის ბაგრატიონები (ფორდჰემის უნივერსიტეტი, ''ტრადიციო'', ნაწ. 7, გვ. 169-221)</ref>\n# დავითი — ბაგრატის ვაჟი ანასაგან. ნახსენებია მიქაელ პანარეტოსის ისტორიაში.\n# ულუმპია — ბაგრატის ქალიშვილი ანასაგან.\n# თამარი (?) — ნახსენებია მხოლოდ ბეთანიის 1704 წლის საბუთში, რომლის მიხედვითაც დაქორწინებული იყო ელეს ორბელი-ბარათაშვილზე.<ref name=\"toumanoff\" />\n\n== ლიტერატურა ==\n{{ქსე|2|129-130}}  \n* {{წიგნი |გვარი=ჯავახიშვილი |სახელი=ივ. |სათაური=ქართველი ერის ისტორია |წიგნი=3 |ადგილი=თბ. |წელი=1966}}\n* {{წიგნი |გვარი1=მეტრეველი |სახელი1=რ. |გვარი2=ლორთქიფანიძე |სახელი2=მ. |გვარი3=მუსხელიშვილი |სახელი3=დ. |წელი=2012 |სათაური=საქართველოს ისტორია ოთხ ტომად |ტომი=III: საქართველო XIII საუკუნიდან XIX საუკუნემდე |ადგილი=თბ. |გამომცემლობა=პალიტრა L |გვ=88–90}}\n\n== სქოლიო ==\n{{სქოლიო}}\n\n{{დაიწყე ყუთი}}\n{{მემკვიდრეობის ყუთი| ტიტული= საქართველოს მეფე| წინამორბედი= დავით IX | შემდეგი= გიორგი VII| წლები= 1360 - 1393}}\n{{დაასრულე ყუთი}}\n\n{{ერთიანი საქართველოს მეფეები}}\n\nკატეგორია:საქართველოს მეფეები\nკატეგორია:გარდაცვლილი 1393\nკატეგორია:საქართველოს სამეფოს ბაგრატიონები\nკატეგორია:პიროვნებები გაურკვეველი დაბადების თარიღით", "url": "https://ka.wikipedia.org/wiki/ბაგრატ_V_დიდი", "len": 6026}
{"id": "3325", "title": "ბაგრატ VI (იმერეთის მეფე)", "text": "{{ინფოდაფა მმართველი \n|ქვეყანა               = იმერეთის\n|თანამდებობა           = მეფე \n|სახელი                  = ბაგრატ VI\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|წარწერა              = \n|მმართველობის დასაწყისი    = 1463\n|მმართველობის დასასრული = 1466\n|კორონაცია  =\n|წინამორბედი       = –\n|მემკვიდრე             = –\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = 1439\n|დაბადების ადგილი       = \n|გარდაცვალების თარიღი          = 1478\n|გარდაცვალების ადგილი         = სამეგრელო\n|ქორწინება              = ელენე\n|შვილები                 =ალექსანდრე II<br />გიორგი<br />ვახტანგი\n|დინასტია             = ბაგრატიონები\n|მამა                 = გიორგი (კონსტანტინე I-ის ძე)\n|დედა             = გულშარი\n}}\n'''ბაგრატ VI''', იმერეთში '''ბაგრატ II''' (დ. დაახლოებით  1439 — გ. 1478) — იმერეთის მეფე 1463-1466, ქართლ-იმერეთის მეფე 1466-1478, ბაგრატიონთა იმერეთის შტოს წარმონადგენელი, ალექსანდრე I-ის ძმის გიორგის ძე. XV საუკუნის შუა წლებში იყო სამოქალაქოს ერისთავი. სამეფო ხელისუფლების მოწინააღმდეგე ყვარყვარე II ჯაყელთან კავშირის გამო საქართველოს მეფე გიორგი VIII-მ ბაგრატ VI-ს 1462 ქუთაისი ჩამოართვა. ბაგრატ VI აჯანყდა, 1463 ჩიხორის ბრძოლაში გიორგი VIII დაამარცხა და იმერეთის მეფედ ეკურთხა. 1465 გიორგი VIII ყვარყვარე II ჯაყელმა დაატყვევა; ბაგრატ VI-მ ამით ისარგებლა, ქართლში გადავიდა და 1466 თავი მეფედ გამოაცხადა. 1477 საქართველოში შემოჭრილმა ირანის ლაშქარმა უზუნ-ჰასანის მეთაურობით თბილისი, გორი და ქართლის ვაკე დაიკავა. ბაგრატ VI უზუნ-ჰასანს დაუზავდა და ხარკი იკისრა. 1477 წელს ილაშქრა ოდიშში, ვამეყ II დადიანი დაამარცხა და დაიმორჩილა. 1478 წელს უზუნ-ჰასანის სიკვდილისთანავე, მტერმა საქართველო მიატოვა. იმავე წელს ბაგრატ VI-ც გარდაიცვალა.\n\n== ლიტერატურა ==\n{{ქსე|2|130|ჩხატარაიშვილი ქ.}}\n{{ქე|1|317-318|ჩხატარაიშვილი ქ.}}\n\n{{დაიწყე ყუთი}}\n{{მემკვიდრეობის ყუთი| ტიტული= იმერეთის მეფე| წინამორბედი= სამეფო დაარსდა| შემდეგი= სამეფოს წყვეტა| წლები= 1463 - 1466}}\n{{მემკვიდრეობის ყუთი| ტიტული= ქართლ–იმერეთის მეფე| წინამორბედი= სამეფო დაარსდა | შემდეგი= სამეფო დაიშალა| წლები= 1466 - 1478}}\n{{დაასრულე ყუთი}}\n\n{{საქართველოს მეფეები (1490-1810)}}\n\nკატეგორია:იმერეთის მეფეები\nკატეგორია:გარდაცვლილი 1478\nკატეგორია:იმერეთის სამეფოს ბაგრატიონები\nკატეგორია:ერისთავები", "url": "https://ka.wikipedia.org/wiki/ბაგრატ_VI_(იმერეთის_მეფე)", "len": 2266}
{"id": "3327", "title": "აშოტ I დიდი", "text": "{{განსხვავება|აშოტ კურაპალატი}}\n{{მმართველი \n|სახელი                  = აშოტ I\n|ორიგინალური სახელი       = დიდი\n|რიგი              = \n|რიგი-მეუღლეების          = \n|სურათი              =Aschot I. (Iberien).jpg\n|წარწერა              = აშოტ კურაპალატის ბარელიეფი ოპიზის მონასტრიდან\n\n|ქვეყანა                   = \n|თანამდებობა              = ტაო-კლარჯეთის ერისთავი\n|მმართველობის დასაწყისი   = 786 \n|მმართველობის დასასრული  = 813\n|წინამორბედი              = ადარნასე ბაგრატიონი\n|მემკვიდრე                = ადარნასე I\n\n|ქვეყანა2                   = \n|თანამდებობა2              = ქართლის ერისთავი\n|მმართველობის დასაწყისი2   = 787\n|მმართველობის დასასრული2  = 809\n|წინამორბედი2              = იოანე და ჯუანშერი\n|მემკვიდრე2                = \n\n|ქვეყანა3                  = \n|თანამდებობა3             = ქართლის მეფე\n|მმართველობის დასაწყისი3  = 809\n|მმართველობის დასასრული3 = 813\n|წინამორბედი3             = \n|მემკვიდრე3               = ბაგრატ I კურაპალატი\n\n|ქვეყანა4                  = \n|თანამდებობა4             = ქართლის ერისმთავარი\n|მმართველობის დასაწყისი4  = 813\n|მმართველობის დასასრული4 = 29 იანვარი, 826\n|წინამორბედი4             = \n|მემკვიდრე4               = ბაგრატ I კურაპალატი\n\n|ქვეყანა5                  = \n|თანამდებობა5             = ქართველთა კურაპალატი\n|მმართველობის დასაწყისი5  = 813\n|მმართველობის დასასრული5 = 29 იანვარი, 826\n|წინამორბედი5             = \n|მემკვიდრე5               = ბაგრატ I კურაპალატი\n\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = ადარნასე I,<br />ბაგრატ I,<br />გვარამ მამფალი\n|დინასტია             = ბაგრატიონები\n|მამა                 = ადარნასე\n|დედა             = \n}}\n'''აშოტ I დიდი, კურაპალატი''' (გ.  29 იანვარი, 826, დოლისყანა) — ტაო-კლარჯეთის ერისთავი (786 – 813); ქართლის ერისთავი (787 – 809);  ქართლის მეფე (809 – 813); ტაო-კლარჯეთის მეფე კურაპალატი (813 – 826); ქართლის ერისმთავარი (813 – 826). \n\nპირველად პავლე ინგოროყვამ გამოთქვა მოსაზრება, რომ აშოტ ბაგრატიონმა აღადგინა ქართლში მეფობა. „809 – 813 წლებში აშოტმა აღადგინა „მეფობაჲ ქართლისაჲ“. მეცნიერი ეყრდნობოდა გიორგი მერჩულეს თხზულებას და ოპიზის საოსტიგნეს წარწერას<ref>ქართული ტიტულატურა ტაო-კლარჯეთის სამეფოს მმართველ ბაგრატიონთა დინასტიაში</ref><ref>{{Cite web |url= |title=ქართლ-მესხეთის ფეოდალური სახელმწიფო («ქართველთ სამეფო») და ცნობები მის შესახებ გიორგი მერჩულის ძეგლში |accessdate=2018-11-03 |archiveurl= |archivedate=2016-08-16 }}</ref>. \n\nაშოტ I დიდი (აგრეთვე ცნობილი, როგორც აშოტ I კურაპალატი) იყო პირველი ბაგრატიონი, რომელიც გამეფდა, შესაბამისად 809 წელს მან სამეფო დინასტია დააფუძნა. ის მართავდა ტაო-კლარჯეთს 826 წელს დოლისყანაში გარდაცვალებამდე. მამამისი იყო ადარნასე ბაგრატიონი (კლარჯეთის ერისთავი) <ref>{{Cite web |url= |title=საქართველოს სამეფო სახლის გენეალოგია |accessdate=2018-11-03 |archiveurl= |archivedate=2019-06-08 }}</ref>.\n\nაშოტის ერისთავობის დროს აღმოსავლეთ საქართველო დაიქვემდებარა არაბთა სახალიფომ, ქართლის სატახტოში იჯდა თბილისის ამირა. არაბების წინააღმდეგ ბრძოლებში დამარცხებამ, აშოტი აიძულა დაეტოვებინა ქართლი, გადასახლებულიყო ოჯახით და მომხრეებით სამხრეთ-დასავლეთ საქართველოში – ტაო-კლარჯეთში. აშოტმა აღადგინა ქალაქი არტანუჯი და გახადა მის რეზიდენციად. მიუხედავად ბიზანტიის იმპერატორის, მიხეილ I რანგაბეს მიერ აშოტისთვის კურაპალატის ტიტული მინიჭებისა, ბიზანტიის დახმარების იმედი მას არ ჰქონია. აშოტი თავისი ძალებით იბრძოდა არაბების წინააღმდეგ, თანდათან აფართოებდა თავის ძალაუფლებას მთელს სამხრეთ საქართველოზე, შემდეგ შემოიერთა ქართლი.\n\n826 წელს აშოტმა შეკრიბა ჯარი, არაბების წინააღმდეგ დაძრა, მაგრამ მათ შორის აღმოჩნდნენ მოღალატეები, რომლებმაც სცადეს მოეკლათ აშოტი. მან გადაწყვიტა თავი შეეფარებინა მონასტრისთვის დოლისყანის დასახლებაში. იგი იმედოვნებდა, რომ მას იქ ხელს არ ახლებდნენ. თუმცა შეთქმულები შეიჭრნენ ტაძარში და მოკლეს აშოტი.\n\nაშოტის მემკვიდრეები გაიყვნენ ორ შტოდ: არტანუჯის ანუ კლარჯეთის (უფროსი ძის, ადარნასე I-ის მემკვიდრეები) ბაგრატიონები და ტაოს (შუათანა ძის, ბაგრატ I კურაპალატის მემკვიდრეები, მომავალი ქართველთა სამეფოს მეფეები) ბაგრატიონები. უმცროსი შვილის, გვარამ მამფალის მემკვიდრეები, გახდნენ ბაგრატიონების გვარის შიდა დაპირისპირების მსხვერპლი.\n\nthumb|right|აშოტ I-ის [[რელიეფი (სკულპტურა)|რელიეფი]].\n\n==წარმომავლობა==\nსუმბატ დავითის ძის ქრონიკის მიხედვით, აშოტი იყო დავითის ტომის წარმომადგენელი, რომლის სახელოვანმა წინაპრებმა მოიპოვეს ქართლში ერისმთავრის ტიტული. აშოტი, სუმბატ დავითის ძის ქრონიკისა და ვახუშტის გენეალოგიური რუკის მიხედვით — ადარნასეს ძეა. \n\nაშოტი ფლობდა როგორც ქართლის ერისმთავრის ისე კურაპალატის ტიტულს. აშოტ კურაპალატის მთავრობის დროს არაბთა ბატონობა გაძლიერდა და დაიწყეს ბიზანტიის საზღვრების შევიწროვება, აღნიშნული ვითარება ასევე შეეხო ბიზანტიის კურაპალატს, აშოტს. მან ვერ შესძლო წინააღმდეგობის გაწევა არაბებისათვის და იძულებული შეიქმნა გადაადგილებულიყო ბიზანტიის მიერ კონტროლირებად ისტორიულ სამხრეთ საქართველოში — შავშეთ-კლარჯეთში. \n\nაშოტ I კურაპალატის ოჯახის ლტლოვილობა რთული აღმოჩნდა, ხელზე ჰყავდა ორი ჩვილი ძე — ადარნასე და ბაგრატი. ჯავახეთში ფარავნის ტბასთან შესვენებულს მტერი კვლავ წამოეწია. მტერი უკუაგდეს და მიაღწიეს შავშეთის საზღვარს. შავშეთი აშოტ კურაპალატს ჯერ კიდევ მურმან-ყრუსგან აოხრებული და განადგურებული დახვდა. ბიზანტიის ხელმწიფის ნებართვით აშოტი ემკვიდრება შავშეთ-კლარჯეთის ტერიტორიაზე. აღადგინა მურვან-ყრუს მიერ განადგურებულ არტანუჯის ციხე, რომელიც თავის დროზე ვახტანგ გორგასალმა ააშენა, ხოლო ციხის ძირში ააშენა ქალაქი, რომელშიც წამომართა პეტრე-პავლეს ეკლესია მისი გვარის საძვალედ. \n\nაშოტ I კურაპალატის შავშეთ-კლარჯეთში მმართველობის პერიოდში, სამონასტრო მოღვაწეობა დაიწყო გრიგოლ ხანძთელმა, რომელმაც თავისი სიწმინდით გაითქვა სახელი და მის აზრს დიდად აფასებდა თავად აშოტი. „გრიგოლ ხანძთელის ცხოვრებაში“ მოხსენიებულია აშოტის ცხოვრების ზოგიერთი საინტერესო დეტალი.\nthumb|მარცხნივ|ბაგრატიონების გვარის გენეალოგიური ხე [[ვახუშტი ბატონიშვილი]]ს მიხედვით\nარაბთა თარეშის ასალაგმავად, აშოტ I კურაპალატს პერიოდულად უწევდა მტრის რაზმების გასანადგურებლად, შეტაკებების ორგანიზება. ერთ-ერთი შეტაკების დროს ოროზ-მოროზის ძეებმა, აშოტ I კურაპალატი მოიხელთეს და დოლისყანის ეკლესიაში შეფარებული, ხმლით განგმირეს ტაძრის საკურთხეველში. მისი სისხლის კვალი ბოლო დრომდე შეინიშნებოდა დოლისყანის ეკლესიაში. დოლისყანელებმა რა შეიტყვეს მათი საყვარელი მთავრის მკვლელობა, დევნა დაუწყეს მტერს, ვიდრე უკანასკნელიც არ ამოხოცეს. აშოტ კურპალატის გვამი, მადლიერმა ერმა დაკრძალა არტანუჯის პეტრე-პავლეს ეკლესიაში.\n\nსუმბატ დავითის ძის ქრონიკის მიხედვით აშოტ I კურაპალატი მოკლეს ქორინიკონს მვ (46), ხოლო დასაბამითგან წელთა ხჳლ (6430) ანუ 826 წლის 29 იანვარს.\n{{ციტატა|რამეთუ მოიკლა ესე აშოტ კურაპალატი დასაბამითგან წელთა ხ~ჳ~ლ, ქრონიკონსა მეათცამეტედ მოქცეულსა შინა მ~ვ, თუესა იანვარსა ოცდაცხრასა.|სუმბატ დავითის ძის ქრონიკა}}\n\nაშოტ I კურაპალატს დარჩა სამი ძე: ადარნასე, ბაგრატი და გვარამი. აქედან, შუათანამ — ბაგრატმა გააგრძელა კურაპალატის ტიტული.\n\nაშოტ I კურაპალატის სახელს უკავშირდება ქართული ქორონიკონის შექმნა და დამკვიდრება, რომელიც მანამდე არსებული ქორონიკონებისაგან განსხვავდება.\n\n== ლიტერატურა ==\n* '' ბადრიძე შ.,'' «ქართველთა სამეფოს» პოლიტიკური სტრუქტურის ისტორიიდან, «თსუ შრომები», 1965, ტ. 113;\n* ''კეკელიძე კ.,'' აშოტ დიდი კურაპალატის ქრონოლოგიისათვის, მის წგნ.: ეტიუდები ძველი ქართული ლიტერატურის ისტორიიდან, ტ. 8, თბ., 1962;\n* ''ჯავახიშვილი ივ.,'' ქართველი ერის ისტორია, წგნ., 2, თბ., 1963;\n{{ქსე|2|68-69|ბადრიძე შ.}}\n\n== რესურსები ინტერნეტში ==\n*  ოპიზა. ფილა აშოტ კურაპალატის გამოსახულებებით {{Webarchive|url= |date=2016-03-05 }}\n* აშოტ I კურაპალატი\n{{commonscat|Ashot I of Iberia}}\n\n== სქოლიო ==\n{{სქოლიო}}\n\n{{დაიწყე ყუთი}}\n{{succession box | წინამორბედი = იოანე და ჯუანშერი| ტიტული = ქართლის ერისთავი |წლები= 787–809<br />'''ქართლის მეფე'''<br /> 809–813<br />'''ქართლის ერისმთავარი'''<br />813 – 826<br />'''ტაო-კლარჯეთის მეფე კურაპალატი'''<br /> 813–826 | შემდეგი = ბაგრატ I კურაპალატი}}\n{{დაასრულე ყუთი}}\n\n{{ქართლის ერისთავები}}\n\n{{ტაო-კლარჯეთის ბაგრატიონები}}\n\nკატეგორია:ქართლის ერისმთავრები\nკატეგორია:ქართველი წმინდანები\nკატეგორია:ტაო-კლარჯეთის მეფეები\nკატეგორია:გარდაცვლილი 29 იანვარი\nკატეგორია:გარდაცვლილი 826\nკატეგორია:ტაო-კლარჯეთის სამეფოს ბაგრატიონები\nკატეგორია:ქართველი კურაპალატები\nკატეგორია:მოკლული მონარქები", "url": "https://ka.wikipedia.org/wiki/აშოტ_I_დიდი", "len": 8086}
{"id": "3328", "title": "დავით I კურაპალატი", "text": "{{მრავალმნიშვნელოვნება*|დავით I}}\n{{მმართველი \n|ქვეყანა               =ტაო-კლარჯეთის \n|თანამდებობა           =  მეფე\n|სახელი                  = დავით I კურაპალატი\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              =\n|წარწერა              = \n|მმართველობის დასაწყისი    = 876\n|მმართველობის დასასრული = 881\n|კორონაცია  = \n|წინამორბედი       = ბაგრატ I\n|მემკვიდრე             = გურგენ I\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = ადარნასე II</br>1 ქალიშვილი\n|დინასტია             = ბაგრატიონები\n|მამა                 = ბაგრატ I კურაპალატი\n|დედა             = \n}}\n'''დავით I კურაპალატი''' (გ.  881) — ბაგრატ I-ის უფროსი ძე, ბაგრატიონთა ტაოს შტოს წარმომადგენელი. კურაპალატი 876 წლიდან. იბრძოდა შიდა ქართლისათვის (სომეხთა მეფის მხარდაჭერით) აფხაზთა მეფის ადარნასე შავლიანის წინააღმდეგ; ამ უკანასკნელის მოკავშირეები იყვნენ თავისი ცოლისძმა ნასრა გვარამის ძე და გურგენ ადარნასეს ძე ბაგრატიონები. 881 წელს დავით I ვერაგულად მოკლა გვარამ (გუარამ) მამფალის ძემ ნასრამ. ივანე ჯავახიშვილის აზრით, მკვლელობის მიზეზი გახდა შემდეგი გარემოება: როდესაც ლიპარიტ I ბაღვაშმა გვარამ მამფალის კუთვნილი თრიალეთის ქვეყანა დაიპყრო და თავის პატრონად და მფარველად დავით I გამოაცხადა, ნასრამ ეს აქტი გვარამის სახლის მფლობელობის ხელყოფად მიიჩნია და მამის შელახული უფლების აღდგენა მოისურვა.\n\n== ლიტერატურა ==\n{{ქსე|3|333|ბოგვერაძე ა.}}\n{{ქე|2|261|ბოგვერაძე ა.}}\n\n{{დაიწყე ყუთი}}\n{{მემკვიდრეობის ყუთი| წინამორბედი= ბაგრატ I | ტიტული=ტაო-კლარჯეთის მეფე  | წლები=876 - 881| შემდეგი = გურგენ I}}\n{{დაასრულე ყუთი}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:ტაო-კლარჯეთის მეფეები\nკატეგორია:გარდაცვლილი 881\nკატეგორია:ტაო-კლარჯეთის სამეფოს ბაგრატიონები\nკატეგორია:ქართველი კურაპალატები", "url": "https://ka.wikipedia.org/wiki/დავით_I_კურაპალატი", "len": 1923}
{"id": "3329", "title": "მესტუმრე", "text": "'''მესტუმრე''' — შუა საუკუნეების საქართველოში არსებული ერთ-ერთი თანამდებობა, რომლის მოვალეობათა შორის უცხოელი ელჩების, დიპლომატიური მისიების მიღება და კონტაქტების წარმოება შედიოდა.\n\nმესტუმრე ამირეჯიბის და მანდატურთუხუცესის „ქვეშეთ“ მდგომი მოხელე იყო და „მოციქულთა შემთხუევანი“ და „მეძღუნეთა ჯეროვანი მისაგებელნი“ ჰქონდა მინდობილი.\n\nმესტუმრე ანუ „სტუმართ მოურავი“ (საბა) მოციქულთა, სტუმრებისა და მეძღვენეთა დახვედრა-მიღების თადარიგის დამჭერი მოხელე იყო ძველ საქართველოში.  მესტუმრეს სახელმწიფოსაგან განსაზღვრული სარგო ჰქონდა და სტუმრებისაგანაც საჩუქრის სახით მნიშვნელოვან გასამრჯელოს იღებდა. მესტუმრეთა უფროსს მესტუმრეთუხუცესი ეწოდებოდა. გვიანდელ ფეოდალურ პერიოდში მესტუმრისა და მესტუმრეთუხუცესის მნიშვნელობით შემოვიდა „მემანდარი“ და „მემანდარბაში“. მემანდრები და მემანდარბაში ეშიკაღასბაშს ექვემდებარებოდნენ. ტერმინი „მესტუმრე“ „მემანდრის“ შემოსვლის შემდეგაც იხმარებოდა.\n\n==ლიტერატურა==\n* ''ჯავახიშვილი ივ.,'' ქართული სამართლის ისტორია, წგნ. 2, ნაკვ. 1 ტფ., 1928, გვ. 165-166;\n{{ქსე|6|601|სურგულაძე ი.}}\n\nკატეგორია:თანამდებობები ძველ საქართველოში", "url": "https://ka.wikipedia.org/wiki/მესტუმრე", "len": 1045}
{"id": "3331", "title": "ადარნასე II", "text": "{{მმ*|ადარნასე}}\n{{ინფოდაფა მმართველი \n|სახელი                  = ადარნასე II\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = \n|სურათის ზომა        = 250პქ\n|წარწერა              = \n|ქვეყანა               = ქართველთა\n|თანამდებობა           = მეფე\n|მმართველობის დასაწყისი    = 888\n|მმართველობის დასასრული = 923\n|წინამორბედი       = სამეფოს რესტავრაცია\n|მემკვიდრე             = დავით II\n|ქვეყანა2               = ქართველთა\n|თანამდებობა2           = კურაპალატი\n|მმართველობის დასაწყისი2    = 891\n|მმართველობის დასასრული2 = 923\n|წინამორბედი2       = გურგენ I (ტაოს I შტო)\n|მემკვიდრე2             = აშოტ IV\n|კორონაცია  =\n|სხვა წოდებები       = \n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          = \n|გარდაცვალების ადგილი         = \n|ქორწინება              = \n|შვილები                 = დავითი<br />ბაგრატი<br />აშოტი<br />სუმბატი<br />1 ქალიშვილი\n|დინასტია             =  ბაგრატიონები\n|მამა                 = დავით I\n|დედა             =\n}}\n'''ადარნასე II''' (გ. 923) — ქართველთა მეფე 888–923, ტაო-კლარჯეთის სამეფოს გამგებელი, ძე დავით I კურაპალატისა, ტაო-კლარჯეთის ბაგრატიონთა ტაოს შტოს შთამომავალი. \n\n==ცხოვრება და მოღვაწეობა==\nტაო-კლარჯეთის ბაგრატიონთა შორის გაჩაღებულ შინაფეოდალურ ომში დავით I კურაპალატის დაღუპვის (881) შემდეგ სამთავროს გამგებლობა ადარნასე II-ის ხელში გადავიდა. დავითის მკვლელმა ნასრა, გვარამ მამფლის ძემ (888) აფხაზთა მეფის ბაგრატის დახმარებით სცადა ტაო-კლარჯეთის სამფლობელოების დაბრუნება, მაგრამ ადარნასე II-მ და მისმა მომხრეებმა დაამარცხეს. ამ დროიდან დაიწყო ადარნასე II-ის გაძლიერება. ბაგრატიონთა შორის მან პირველმა მიიღო „ქართველთა მეფის“ ტიტული (888). ადარნასე II იბრძოდა საქართველოს გაერთიანებისათვის. მას მხარს უჭერდნენ სომხეთის (შირაქის) მეფეები. 891 ადარნასე II სომხეთის შინაფეოდალურ ბრძოლებში ჩაერია და ხელი შეუწყო შირაქში სუმბატ აშოტის ძის გამეფებას. 904 ადარნასე II-მ სუმბატის დახმარებით დაამარცხა და ტყვედ ჩაიგდო ქართლში შემოჭრილი აფხაზთა მეფე კონსტანტინე. შემდეგში სუმბატ სომეხთა მეფემ გაათავისუფლა კონსტანტინე, რასაც ყოფილ მოკავშირეებს შორის განხეთქილება მოჰყვა. 907 ადარნასე II მიემხრო სომხეთში შემოჭრილ არაბთა სარდალს აბუ ლ-კასიმს და სუმბატის წინააღმდეგ იბრძოდა. ადარნასე II ეწეოდა კულტურულ-სააღმშენებლო მოღვაწეობას: ააშენა და საეპისკოპოსო საყდრად აქცია ბანას ტაძარი.\n\n== ლიტერატურა ==\n{{ქსე|1|85-86|ნ. შოშიაშვილი}}\n\n{{დაიწყე ყუთი}}\n{{მემკვიდრეობის ყუთი| წინამორბედი= გურგენ I | ტიტული=ქართველთა მეფე  | წლები=888 - 923| შემდეგი = დავით II}}\n{{დაასრულე ყუთი}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:ტაო-კლარჯეთის მეფეები\nკატეგორია:გარდაცვლილი 923\nკატეგორია:ტაო-კლარჯეთის სამეფოს ბაგრატიონები", "url": "https://ka.wikipedia.org/wiki/ადარნასე_II", "len": 2689}
{"id": "3337", "title": "ბაგრატ ერისთავთერისთავი", "text": "{{ინფოდაფა მმართველი \n|ქვეყანა               = ტაოს\n|თანამდებობა           = ერისთავთერისთავი\n|სახელი                  = ბაგრატ IV\n|ორიგინალური სახელი       = \n|რიგი              = \n|რიგი-მეუღლეების          = \n|სურათი              = Oshki (35)-Bagrat eristavt-eristavi.JPG\n|სურათის ზომა        = 250პქ\n|წარწერა              = <small> (ბაგრატ ერისთავთერისთავი გამოსახულია ოშკის ტაძრის ბარელიეფზე.)</small> \n|მმართველობის დასაწყისი    = 961\n|მმართველობის დასასრული = 966\n|კორონაცია  =\n|წინამორბედი       = ადარნასე III\n|მემკვიდრე             = დავით III\n|სხვა წოდებები       =\n|ვიცე-პრეზიდენტი       = \n|პარტია              = \n|დაბადების თარიღი        = \n|დაბადების ადგილი       = \n|გარდაცვალების თარიღი          =\n|გარდაცვალების ადგილი         = \n|ქორწინება              = \n|შვილები                 = \n|დინასტია             =  ბაგრატიონები\n|მამა                 = ადარნასე III\n|დედა             =\n}}\n'''ბაგრატ ერისთავთერისთავი''' (გ. 966) — X საუკუნის ქართველი მწიგნობარი, ადარნასე III-ის ძე. გიორგი მერჩულეს „გრიგოლ ხანძთელის ცხოვრებაში“ იგი მოხსენებულია, როგორც ეკლესიების მშენებელი, საღმრთო წიგნების მაძიებელი და შემკრები. 958—966 მას განუახლებია „გრიგოლ ხანძთელის ცხოვრება“, ჩაურთავს რამდენიმე სასწაული.\n\n== ლიტერატურა ==\n{{ქსე|2|130|ლოლაშვილი ი.}}\n\n{{ტაო-კლარჯეთის ბაგრატიონები|მდგომარეობა=collapsed}}\n\nკატეგორია:გარდაცვლილი 966\nკატეგორია:ქართველი მწიგნობრები\nკატეგორია:ტაო-კლარჯეთის სამეფოს ბაგრატიონები", "url": "https://ka.wikipedia.org/wiki/ბაგრატ_ერისთავთერისთავი", "len": 1409}
{"id": "3338", "title": "ჩინური ენა", "text": "{{ენა\n| სახელი = ჩინური\n| თვითდასახელება =  Hànyǔ (''ჰანჲუჲ'')\n| რაოდენობა = 1,3 მლრდ.\n| ქვეყნები ={{დროშა|ჩინეთის სახალხო რესპუბლიკა}}<br />{{დროშა|ტაივანი}}<br />{{დროშა|სინგაპური}}<br />{{დროშა|ფილიპინები}}<br />{{დროშა|მალაიზია}}<br />{{დროშა|ინდონეზია}}<br />{{დროშა|აღმოსავლეთი ტიმორი}}<br />{{დროშა|ტაილანდი}}<br />{{დროშა|ვიეტნამი}}<br />{{დროშა|მიანმარი}}<br />{{დროშა|კამბოჯა}}<br />{{დროშა|კანადა}}<br />{{დროშა|აშშ}}<br />{{დროშა|პერუ}}\n| კლასიფიკაცია =ევრაზიის ენები\n:ჩინურ-ტიბეტური ოჯახი\n| დამწერლობა = ჩინური დამწერლობა\n| სტატუსი ={{დროშა|ჩინეთის სახალხო რესპუბლიკა}}<br />{{დროშა|ტაივანი}}<br />{{დროშა|სინგაპური}}<br />border|22px გაერო\n| კოდები = ISO1: '''zh'''<br />ISO2: '''chi (B); zho (T)'''<br />ISO3: '''zho და სხ.'''\n| რუკა =New-Map-Sinophone World.PNG\n| ზომა = 250px\n| აღწერა = {{legend|#0E0069|ქვეყნები, სადაც ჩინური არის ძირითადი ან ოფიციალური ენაა}}\n{{legend|#7FABAB|ქვეყნები, სადაც 5 მლნ მეტი მოლაპარაკეა}}\n{{legend|#9fceff|ქვეყნები, სადაც 1 მლნ მეტი მოლაპარაკეა}}\n{{legend|#D5E8FF|ქვეყნები, სადაც 0,5 მლნ მეტი მოლაპარაკეა}}\n{{legend|#F7D5FF|ქვეყნები, სადაც 0,1 მლნ მეტი მოლაპარაკეა}}\n{{legend|#0080ff|ქალაქები მოლაპარაკეთა მნიშვნელოვანი რიცხვით}}\n| კოდი =zh\n}}\n\n'''ჩინური''', ან '''სინ'''('''იტ''')'''ური ენები''' ქმნიან სინოტიბეტური ენების ოჯახის პირველადი შტოს ერთ-ერთ ჯგუფს, ხოლო ხსენებული პირველადი შტოს მეორე ჯგუფს კი ტიბეტურ-ბირმული ენები წარმოადგენენ. ჩინურ ენაზე დღესდღეობით დაახლოებით ლაპარაკობს 1,3 მილიარდი კაცი, რომელთა უმეტესობა ჩინეთის სახალხო რესპუბლიკასა და ჩინეთის (ტაივანის) რესპუბლიკაში ცხოვრობს. სამხრეთ-აღმოსავლეთ აზიის მრავალ ქვეყანაში არსებობს საკმაოდ მრავალრიცხოვანი უმცირესობები. ჩინური ენის სალიტერატურო ფორმა მოლაპარაკეთა რაოდენობის მიხედვით მსოფლიოს ყველაზე დიდი ენაა.\n\n== ჩინური (სინური) ენები - ერთი დამწერლობა ==\nსახელწოდებით „ჩინური ენა“ აღინიშნება ჩინური სალიტერატურო ენის სტანდარდიზებული ვარიანტი ('''ფუთონგჰუა''' (Pǔtōnghuà) ჩინეთის სახალხო რესპუბლიკაში, ხოლო '''გუოჲო''' (Guóyǔ) ტაივანში.), რომელიც ჩინური დიალექტების დიდ ჯგუფს, - ე.წ. '''მანდარინს''' ('''ბეიჶანგჰუა''' (Běifānghuà), '''ბეიჶიანგ ჶანგჲან''' (Běifāng Fāngyán), '''გუანჰუა''' (Guānhuà) ეფუძნება და არსებითად პეკინის დიალექტს შეესაბამება. ამას გარდა, არსებობს შვიდი ჩინური ენა, ან დიალექტების ერთობა, რომლებიც თავის მხრივ ცალკეულ დიალექტებად განიშლებიან. ჩინურის ეს რვა ერთეული (სალიტერატურო ფორმის ჩათვლით) ჩინურ ტერმინოლოგიაში ტრადიციულად დიალექტებად (ჩინურად 方言 fāngyán '''ჶიანგჲან''') მოიხსენიებიან, მიუხედავად იმისა, რომ ამ ენობრივ ერთეულთა შორის არსებული განსხვავებების გათვალისწინებით დასავლეთში მათ ენებს უწოდებდნენ. დიდი დიალექტების ჯგუფებში თანამოსაუბრეთა შორის ურთიერთგაგებინება ყოველთვის არაა შესაძლებელი. განსაკუთრებით ეს შეეხება ჩრდილოაღმოსავლეთ-ჩინური დიალექტებსა და სამხრეთულ დიალექტებზე მოლაპარაკეებს. ზერეგიონული ურთიერთგაგებინების საშუალებად ჩინელთა შორის სალიტერატურო ჩინური ენა გამოიყენება, თუმცა რამდენიმე რეგიონს შორის ამ თვალსაზრისით ზოგჯერ სხვა დიალექტებიც შეიძლება გამოდგეს, როგორიცაა მაგ.; კანტონეზური.\n\nჩინური შრიფტი გარკვეულწილად ითვალისწინებს და ეფუძნება ზოგადდიალექტური ურთიერთგაგებინების საშუალებებსაც, ვინაიდან ეტიმოლოგიურად მონათესავე მორფემები მიუხედავად რეგიონიდან რეგიონში მათი განსხვავებული წარმოთქმისა, ზოგადად, ყველა დიალექტში ერთნაირი სადამწერლო ნიშნებით გამოისახებიან. ამას კარგად გვიჩვენებს შემდეგი მაგალითი.\n\nძველ ჩინურში სიტყვა „ჭამის“ გამომხატველი *Ljɨk შესაძლებელი იყო ნიშნით 食. ისეთი სიტყვები, როგორიცაა shí (სალიტერატურო ჩინური), sɪk˨˨ (Yue, კანტონეზურ დიალექტზე), st˥ (ჰაკკა, მეჯიანი (Meixian) დიალექტი), sit˦ (სამხრეთული მინი, ჯიამენის (Xiamen) დიალექტი) სწორედ ძველი ჩინური დიალექტისაგან  წარმოდგებიან და ამდენად გამოისახებიან ასევე როგორც 食. აქედან გამომდინარე ლოგოგრაფიული ჩინური შრიფტი - სადაც ყოველი ნიშანი ერთი სიტყვას გამოხატავს - ასრულებს ერთგვარ გამაერთიანებელ ფუნქციას, რომელიც სრულიად ურთიერთგანსხვავებულ ენობრივ ვარიანტებზე მოლაპარაკეთ ათასწლოვან სადამწერლო (და სამწერლობო) ტრადიციის მქონე ერთ დიდ კულტურულ ერთობად ჰკრავს.\nანბანური, ან მარცვლოვანი დამწერლობის შემთხვევაში ამგვარი  ფუნქციურობას მოკლებული იქნებოდა ენა. თუმცა ეს იმას არ ნიშნავს, რომ ჩინური დიალექტები ერთმანეთისაგან მხოლოდ ფონოლოგიურად განსხვავდებიან. ამის მაგალითად გამოდგება იმავე სიტყვა „ჭამა“, რომლის გამოსახატავად არა shí, არამედ chī გამოიყენება. თავის მხრივ, chī მომდინარეობს  *Ljɨk-ისაგან და მაშასადამე საკუთარი ნიშნით, - 吃, გამოისახება. ჩინური ენის სხვა ვარიანტებშიც მოიპოვება მრავალი საკუთარი ნიშნის მქონე სიტყვა, ისე როგორც ეს კანტონეზურშია 冇 mou˨˧ „არქონა, არყოლა; უქონლობა“. ამის გამო, მაგრამ გრამატიკული გადახრების გამოც, დაწერილი ტექსტების გაგებადობა არაა  სრული, ან სათანადო. ჩინეთში, XX საუკუნის დასაწყისამდე გამოიყენებოდა კლასიკური ჩინური, რომლის წერილობითი ფორმა ზედიალექტური იყო, და მას არა მარტო ჩინეთში, არამედ გარკვეული დანიშნულებით ასევე იაპონიაში, კორეასა და ვიეტნამში გამოიყენებდნენ.\n\n== ჩინური ენები და მათი გეოგრაფიული გავრცელება ==\n\nჩინური ენის თავდაპირველი გავრცელების არეალის მეცნიერულად რეკონსტრუირება მეტად რთულია, რადგან ძველი ჩინეთის მეზობელთა ენები, რომელთაც ასევე წერილობითი ძეგლები რომ ჰქონებოდათ უწინ, თითქმის უცნობია. ამდენადვე უცნობია, იყო თუ არა გავრცელებული ჩინური (სინური) ენები სხვადასხვა დროს არსებულ ჩინურ სახელმწიფოთა საზღვრებს გადაღმა; ჩინეთის სამხრეთი საზღვრების დიდი ნაწილი მაგალითისათვის ჩინური ენობრივი სამყაროს გადაღმა უნდა არსებულიყო ჩვ. წელთაღრიცხვის  I საუკუნეში. ჯოუს დინასტიის მმართველობის ხანაში (ქრისტეს დაბადებამდე XI საუკუნე) მოიპოვება წერილობითი ძეგლები ჩინური ენის დიალექტური სახესხვაობის შესახებ. ეს დიალექტური განსხვავებულობა არსებითად მომდევნო საუკუნეებში უნდა გაძლიერებულიყო. დღევანდელი ჩინური მოითვლის 8 დიალექტს, რომელებიც თავის მხრივ კიდევ ქვედიალექტებად, ან ე.წ. კილო-თქმებად დაიყოფიან.\n\n=== ჩინური, ან სინ(იტ)ური ენები და დიალექტები ===\n\nშედგენილია „ეთნოლოგ“-ის (''„Ethnologue“'') მიხედვით. ენათა სახელწოდებების, ისევე როგორც გეოგრაფიული სახელების გადმოტანისას გათვალისწინებული იყო (ქართულის უქონლობის გამო) რუსული, გერმანული და ფრანგული ტრადიციები.\n\n\n\n== სიტყვა ჩინურის სახელისათვის საკუთრივ ჩინურში ==\n\nსაკუთრივ ჩინურში თანაარსებობს რიგი სიტყვებისა, რომლებიც ჩინურ ენას გამოხატავენ:  \n* სიტყვა „ჯონგვენ“ Zhōngwén (中文) არის ჩინურის გამომხატველი საზოგადო ცნება, რომელიც გამოიყენება წერისას. რადგან წერილობითი ფორმა დიალექტებისაგან მეტ-ნაკლებად დამოუკიდებლად დგას, ჩინური დიალექტების უმეტესობაც მას გამოიყენებს. \n* სიტყვა „ჰანჲუი“ Hànyǔ (漢語 / 汉语) გამოიყენება უმეტესწილად სასაუბრო ენის (მეტყველება) გამოსახატავად. მაგ.; წინადადებაში „მე ვსაუბრობ ჩინურად“ იტყვიან „ჰანჲუის“ და არა „ჯონგვენს“. \n** სიტყვა „ჰან“ (漢 / 汉 hàn) შეიცავს ჰან-ნაციონალობის აღმნიშვნელ ცნებასაც, რომელიც თავდაპირველად ჰან-ჩინელთა ყველა დიალექტს მოიაზრებდა. სასაუბრო ენაზე „ჰანჲუი“ (Hànyǔ) აღნიშნავს სალიტერატურო ჩინურ ენას, თუმცა ... \n* ცნების „სალიტერატურო ჩინური ენა“ გამოსახატავად ჩინურში დამატებით სპეციალური ტერმინიც არსებობს, - 普通話 ''[Pǔtōnghuà]'' ფუთონღჳა .\n\n== ლექსიკა ==\n\n'''ფრაზები და სიტყვები'''\n\nthumb|მამაკაცი საუბრობს მანდარინზე მალაიზიური აქცენტით\n\n* გამარჯობა - Nǐ hǎo; Nín hǎo; Nǐmen hǎo\n* კეთილი იყოს თქვენი მობრძანება - Huān yíng\n* გმადლობთ - Xiè xie; Duō xiè \n* კი / არა - Shì; Duì; Hǎo / Bú shì zhè yàng; Bú duì; Méiyou\n* გეთაყვა - Qǐng\n* ნახვამდის - Zài jiàn; Zài huì\n\n'''რიცხვები'''\n\n* 1 – yī, 2 – èr, 3 – sān, 4 – sì, 5 – wǔ, 6 – lìu, 7 – qī, 8 – bā, 9 – jĭu, 10 - shí\n\n== იხილეთ აგრეთვე ==\n\n* სინოლოგია\n* გამოცდა ჩინურ ენაში უცხელთათვის\n* ჩინური დამწერლობა\n==ლიტერატურა==\n{{ქსე|11|137}}\n\n*\nკატეგორია:ჩინურ-ტიბეტური ენები\nკატეგორია:ტონური ენები\nკატეგორია:ჩინეთის ენები", "url": "https://ka.wikipedia.org/wiki/ჩინური_ენა", "len": 7392}
{"id": "3339", "title": "ინგლისური ენა", "text": "{{ინფოდაფა ენა\n| სახელი = ინგლისური\n| თვითდასახელება = English\n| რაოდენობა = მშობლ. ენა: დაახლ. 360-400 მლნ (2006 წ.) <br /> მეორე ენა: დაახლ. 400 მლნ <br /> მთლიანობაში: დაახლ. 600-700 მლნ კაცი \n| ქვეყნები = 67 ქვეყანა (იხ. ამავე სტატიაში ქვესათაური  „ქვეყნები ოფიციალური სტატუსით“), <br /> \nსახელმწიფოთა საერთაშორისო გაერთიანებები და ორგანიზაციები,\n<br /> გაერო,\n<br /> ევროსაბჭო,\n<br /> ევროპის კავშირი,\n<br /> ჯანდაცვის მსოფლიო ორგანიზაცია,\n<br /> ეუთო, \n<br /> ნატო\n| კლასიფიკაცია = ინდოევროპული ენები \n: გერმანიკული ენები \n:: დასავლეთ გერმანიკული ენები \n::: ფრიზიული ენები \n:::: ინგლისური\n| დამწერლობა = ლათინური (ინგლისური ვარიანტი)\n|კოდი = en\n}}\nthumb|upright=2\n\n'''ინგლისური ენა''' (თვითსახელწოდება {{lang-en|English|ˈɪŋɡlɪʃ|ინგლისური}}, ასევე English language) — ფრიზიულ ენათა ჯგუფს ეკუთვნის და ინდოევროპულ ენათა ქვეოჯახის, დასავლეთ გერმანიკული ენების შტოს წარმოადგენს.\n\nინგლისური ენა ყველაზე ახლოს ფრიზიულ ენასთანაა. ასევე ენათესავება ნიდერლანდურ ენასა და გერმანული ენის დიალექტებს. გარკვეულ სიახლოვეს ამჟღავნებს სალიტერატურო გერმანულ ენასთანაც.\n\nV საუკუნეში დღევანდელი დანიისა და ჩრდილოეთ გერმანიის ტერიტორიიდან ინგლისში გადმოსახლდნენ ანგლები, საქსები და იუტები. ამ ტომთა ენების, ან დიალექტების საფუძველზე ჩამოყალიბდა შერეული ენა, რომელიც თანამედროვე ინგლისურის ფუძე-ენას წარმოადგენს. ინდოგერმანულ ენათა საწყისი ენა — პროტო-ინდოგერმანული ენა კი, სავარაუდოდ, ჩვ. წ. V საუკუნის დადგომამდე ბევრად ადრე, დაახლოებით, 5 ათასი წლის წინათ უნდა არსებულიყო.\n\n== ინგლისური ენის გავრცელების არეალი ==\nინგლისური ყველაზე გავრცელებული ენაა დღევანდელ მსოფლიოში და მას გლობალურ ან მსოფლიო ენასაც უწოდებენ. მართალია, მოლაპარაკეთა რაოდენობის მიხედვით, ყველაზე დიდია ჩინური ენა, მაგრამ მას მშობლიურ ენად, უმთავრესად, ჩინეთის სახალხო რესპუბლიკის მოქალაქეები მიიჩნევენ.\n\nსავარაუდოდ, ინგლისურ ენაზე მოლაპარაკეთა რიცხვი 380 მილიონს აღემატება. აქედან მოლაპარაკეთა ნახევარზე მეტი ამერიკის შეერთებულ შტატებში, ბრიტანეთის კუნძულებზე, კანადაში, ავსტრალიაში, ახალ ზელანდიაში, სამხრეთ აფრიკის რესპუბლიკასა და ბრიტანეთის ყოფილ კოლონიებში ცხოვრობს. აქედან გამომდინარე, დაახლოებით 360-370 მილიონ ადამიანზე მეტისთვის ინგლისური მეორე ენაა, რომლის შესწავლის აუცილებლობაც განპირობებულია ცალკეული ქვეყნების: ინდოეთის, პაკისტანის, ნიგერიის, კენიისა და სხვა სახელმწიფოების მრავალენოვნებით. ამ ქვეყნებში ინგლისური ზერეგიონალური კომუნიკაციის საშუალებას წარმოადგენს და, შესაბამისად, მეორე ოფიციალური ენაა.\n\nმრავალი ქვეყნის სკოლებში, სადაც ინგლისური არც პირველი და არც მეორე სახელმწიფო ენა არაა, მას სწავლობენ პირველ უცხო ენად, მეორე ან მესამე უცხო ენის დაწყებამდნენ. მეორე და მესამე ენები, შესაძლოა, სხვადასხვა იყოს, მაგრამ ინგლისურს ყოველთვის სწავლობენ პირველი უცხო ენის სახით.\n\nინგლისური ენა სხვადასხვა საერთაშორისო ორგანიზაციის ძირითადი ოფიციალური ენაა, ასევე — საერთაშორისო თემატური კონფერენციების სამუშაო ენაც.<br />\n\n=== ქვეყნები ოფიციალური სტატუსით ===\n# ამერიკის შეერთებული შტატები (210 მლნ)\n# დიდი ბრიტანეთი (55 მლნ) \n# კანადა (17.1 მლნ) — ფრანგულთან ერთად\n# ავსტრალია (15.7 მლნ)\n# ახალი ზელანდია (3.2 მლნ) — მაორულთან ერთად\n# სამხრეთ აფრიკის რესპუბლიკა (3.5 მლნ) — სხვა 11 ენასთან ერთად\n# ირლანდია (2.6 მლნ) — ირლანდიურთან ერთად\n# ინდოეთი (მეორე ენა — 11 მლნ) — სხვა 15 ენასთან ერთად\n# ბაჰამის კუნძულები\n# ბელიზი — იამაიკურ-კრეოლურთან და ესპანურთან ერთად\n# ბოცვანა\n# გაიანა\n# გამბია\n# ზამბია\n# კენია — სუაჰილისთან ერთად\n# კირიბატი — კირიბატულ ენასთან ერთად \n# ნიგერია — იგბო, იორუბასა და ჰაუსასთან ერთად\n# პაკისტანი — ურდუსთან ერთად\n# პაპუა-ახალი გვინეა — ტოკ-პისინსა და მოტუსთან ერთად\n# სინგაპური — მალაიურთან, თამილურთან და ჩინურთან ერთად\n# ფილიპინები — ფილიპინურთან ერთად\n# ფიჯი — ფიჯისა და ჰინდისთან ერთად\n\n== ინგლისური ენის ზოგადი მახასიათებლები ==\n=== სიტყვათა მარაგი ===\n\nინგლისურ ენას ძალიან მდიდარი სიტყვის მარაგი აქვს, რომელიც ენის განვითარების პერიოდში მნიშვნელოვნად განივრცო და გაფართოვდა.\n\nინგლისური ენის სრული ლექსიკონი, „ოქსფორდის უნივერსიტეტის ლექსიკონი“ (''Oxford English Dictionary'', 13 ტომი, 1933), „ახალი ინგლისური ენის ლექსიკონი“ (''A New English Dictionary on Historical Principles,'' 10 ტომი, 1884-1933; შევსებული გამოცემა) 500 ათას სიტყვას შეიცავს.\n\nენათმეცნიერთა შეფასებით, თანამედროვე ინგლისური ენაში, დაახლოებით, ერთ მილიონზე მეტი სიტყვაა. ამას ემატება უამრავი გამოთქმა სლენგიდან თუ დიალექტებიდან; საბუნებისმეტყველო მეცნიერებებისა და ტექნიკის სხვადასხვა სფეროდან შემოსული ცნებები და ტერმინები, რომელთა უმეტესი ნაწილი მხოლოდ XX საუკუნის მეორე ნახევრიდან გამოიყენება.\n\nინგლისური ენის ლექსიკის დაახლოებით ერთი ნახევარი გერმანიკული (ძველი ინგლისური და სკანდინავიური), ხოლო მეორე ნახევარი – რომანული (ფრანგული და ლათინური) სიტყვებისაგან შედგება.\n\nბოლო ორი-სამი საუკუნის განმავლობაში ინგლისურ ენაში გამუდმებით შემოდიოდა ნასესხები სიტყვები არა მარტო ევროპული (ლათინური, ბერძნული, ფრანგული, სკანდინავიური) და აღმოსავლური წამყვანი ენებიდან (არაბული და სპარსული), არამედ ნაკლებად ცნობილი ენებიდანაც. სწორედ ამით აიხსნება დღევანდელი ინგლისური ლექსიკის დიდი მოცულობა.\n\nძველი ინგლისური ენიდან შემორჩა რაოდენობითი და რიგობითი რიცხვითი სახელები, პირის ნაცვალსახელები, მრავალი არსებითი და ზედსართავი სახელი. ფრანგული ენიდან ინგლისურში, ძირითადად, ინტელექტუალური, განყენებული ცნებები შევიდა. მაგალითად, ფრანგული წარმოშობისაა რანგისა და სტატუსის გამომხატველი სიტყვები: ''duke'' (ჰერცოგი), ''marquis'' (მარკიზი) და ''baron'' (ბარონი).\n\n=== სიტყვათწარმოება ===\n\nმრავალრიცხოვანი ახალი სიტყვების წარმოქმნასა და ჩამოყალიბებაში დიდი როლი ითამაშა სხვადსახვა ლინგვისტურმა პროცესმა:\n* ონომატოპეა – სიტყვათწარმოება, რომელიც ხმაბაძვის შედეგად წარმოქმნის ახალ სიტყვებს (მაგ., ''burp'' და ''clink'').\n* აფიგირება – სიტყვათწარმოება სიტყვის ფუძეზე პრეფიქსებისა და სუფიქსების დამატებით. პრეფიქსები და სუფიქსები ხან ინგლისური წარმოშობისაა (როგორიცაა ''mis-'' და ''-ness''), ხან ნასესხები თავსართები და ბოლოსართებია (როგორიცაა ''ex-'' და ''-ist'').\n* კომპოზიტების თავისუფალი წარმოება, მაგალითად, ''bonehead'' და ''downpour''. უკუწარმოება (ინვერსიული/რეტროგრადული წარმოება); სიტყვათწარმოება უკვე არსებული სიტყვების მეშვეობით, როდესაც ერთი შეხედვითვე ცხადია, თუ რომელი სიტყვა რომლისგან მომდინარეობს (მაგ., ''to jell'' მომდინარეობს ''jelly''-საგან).\n* სიტყვა ''brunch'' შექმნილია ''breakfast''-ისა და ''lunch''-ის სიტყვათა ნაწილების კომბინაციით.\n* სიტყვის ფუნქციის ისე შეცვლა, რომ გარკვეული ტიპის სიტყვას შეეცვალოს ფორმა და დაიწყოს მისი გამოიყენება სხვანაირი, მისთვის უჩვეულო სახით (მაგ., არსებითი სახელი ''shower'' გამოიყენება ზმნად – ''to shower'').\n\n=== ორთოგრაფია და ორთოეპია ===\n\nინგლისური ენის ორთოგრაფია მნიშვნელოვნად განსხვავდება ორთოეპიისგან. ეს აიხსნება ისტორიულად განპირობებული ორი მიზეზით:\n\n# დროთა განმავლობაში სიტყვათა მართლწერა ნაკლებად იცვლება, ვიდრე ჟღერადობა. მაგალითად, დღეს არ წარმოითქმის ბგერა ''k'' სიტყვაში ''knife'', ასევე – ''gh'' სიტყვაში ''right'', მაგრამ თავდაპირველად წარმოითქმოდა (იხ. საშუალო ინგლისური ენის პერიოდის აღწერა).\n# ნასესხები სიტყვების მართლწერაში იყენებენ ურთიერთგანსხვავებულ კონვენციებს. მაგალითად, ლათინური სიტყვის ''dubitare''-ს მიხედვით შეცვალეს მანამდე არსებული სიტყვა ''doute'', რომელშიც ჩაამატეს თანხმოვანი ''b'' და ასე მიიღეს'' doubt''.\n\nორთოგრაფიასა და ორთოეპიას შორის არსებული განსხვავებები განსაკუთრებით თვალშისაცემია ექვსი სიტყვის მაგალითზე: ''bough, cough, thorough, thought, through'' და ''rough''. მართლწერაში შემორჩენილი ''gh'' მომდინარეობს იმ დროიდან, როდესაც ეს ფონემა ჯერ კიდევ წარმოითქმოდა. ძველად ''gh''-ს წამოთქვამდნენ ქართული ანბანის ასო-ბგერა '''ხ'''არის მსგავსად. ცხადია, გერმანული და ინგლისური ენების მცოდნე იოლად გაავლებს პარალელს ინგლისურ ''dau'''ght'''er''-სა და გერმანულ ''To'''cht'''er''-ს შორის.\n\nდანარჩენი შეუსაბამობები შეინიშნება ბგერა '''შ'''-ს დაწერის 14 ვარიანტში. მაგალითად, ''an'''xiou'''s, fi'''ssion''', fu'''chsia''' '' და ''o'''cea'''n''.\n\n=== ფონემების როლი ===\n\nფონემა მნიშვნელობის განმასხვავებელი უმცირესი მჟღერი ერთეულია. თეორიის მიხედვით, ფონემათა წერილობითი ფიქსაციით მაქსიმალურად უნდა დაფიქსირდეს ენის ჟღერადობრივი თვისებები. სიტყვა ''enough''-ს აქვს ოთხი ფონემა და ექვსი ასო-ნიშნით იწერება. მსგავსი სურათია სიტყვა ''breath''-ის შემთხვევაშიც: გვაქვს ოთხი ფონემა და ექვსი ასო-ნიშანი (იხ. ფონოლოგია).\n\nინგლისური ენის მნიშვნელოვანი ხმოვანი ფონემები ნაჩვენებია მუქი შრიფტით: ''b'''i'''t, b'''ea'''t, b'''e'''t, b'''a'''te, b'''a'''t, b'''u'''t, b'''o'''tany, b'''ou'''ght, b'''oa'''t, b'''oo'''t, b'''oo'''k'' და ''b'''u'''rr''. ამ ფონემებს ერთმანეთისაგან განასხვავებენ საარტიკულაციო ადგილის მიხედვით. ოთხი ინგლისური ხმოვანი ბგერა (დიფტონგები) წარმოიქმნება ერთი საარტიკულაციო ადგილიდან მეორე, უფრო მაღალ ადგილზე გადასვლის შედეგად.\n\n=== ინგლისური ენის ისტორიული განვითარების პერიოდები ===\n\nინგლისური ენა XVI საუკუნეში ჩამოყალიბდა ლონდონური დიალექტის საფუძველზე. დღემდე მან განვითარების სამი საფეხური გაიარა. ეს ეტაპებია:\n: 1. '''ძველინგლისური ხანა''' (ინგლ. ''Old English'') – ადრეულ ანგლო-საქსურად (ინგლ. ''Anglo-Saxon)'' წოდებული პერიოდი, რომელიც მოიცავს დროის მონაკვეთს 449-დან 1066-მდე და, შესაძლოა, ნაწილობრივ – 1100-მდეც კი;\n: 2. '''საშუალო ინგლისური ხანა''' (ინგლ. ''Middle English'') – მოიცავს 1066-1100 წლებიდან 1450 წლამდე პერიოდს და, ნაწილობრივ, 1500 წლამდეც;\n: 3. '''თანამედროვე ინგლისური ხანა''' (ინგლ. ''Modern English'') – მოიცავს პერიოდს 1450 წლიდან ან, შესაძლებელია, 1500 წლიდან დღემდე.\nთანამედროვე ინგლისურის პერიოდი იყოფა ორ ქვეპერიოდად:\n: 1. '''ადრეული ახალი ინგლისური ხანა''' (ინგლ. ''Early Modern English) –'' დაახლ. 1500-დან 1660 წლამდე;\n: 2. '''ახალი ინგლისური ხანა''' (ინგლ. ''New Modern English'') – დაახლ. 1660-დან დღემდე.\nინგლისურ ენაზე წერილობითი ძეგლები VII საუკუნიდან მოიპოვება.\n\n=== ფლექსია ===\n\nთანამედროვე ინგლისურ ენაში ფლექსია ნაკლებადაა განვითარებული.\n* არსებითი სახელი: არსებით სახელებს დაბოლოებები მხოლოდ მხოლობითი რიცხვის ნათესაობით ბრუნვაში დ მრავლობით რიცხვში აქვთ.\n* ზმნა: ზმნები ორ ჯგუფად იყოფა. შედარებით ძველ ზმნებს ძლიერი უღლება ახასიათებს. ძლიერ ზმნებს ეცვლება ფუძისეული ხმოვანი (მაგ., ''s'''i'''ng, s'''a'''ng, s'''u'''ng''). შედარებით ახალს ზმნებს სუსტი უღლება ახასიათებს. სუსტი ზმნები ნამყოში (წარსულ დროში) დაირთავს დენტალურ სუფიქსებს (მაგ., ''play, play'''ed''').'' ძლიერი ზმნების რიცხვი 150-ს აღემატება, მაგრამ დღეს მხოლოდ 66 ძლიერი ზმნა გამოიყენება რეგულარულად. საერთოდ, ინგლისურ ზმნას, სხვა გერმანიკულ ენებთან შედარებით, უბრალო სტრუქტურა აქვს.\n* ზედსართავი სახელი: შედარებითი ხარისხების წარმოებისას ერთმარცვლიანი და ზოგიერთი ორმარცვლიანი ზედსართავი სახელი ფლექსიას განიცდის (მაგ., ''larger'' ან ''happiest''). დანარჩენი ზედსართავები ''more-სა'' და ''most-ს'' დაირთავს წინ.\n* ნაცვალსახელი: ინგლისური ნაცვალსახელი განსაკუთრებით ძლიერად განიცდის ფლექსიას. ობიექტური ბრუნვისთვის მას აქვს ფორმები – ''me'' და ''her'', სახელობითი ბრუნვისთვის – ''I, he, we,'' ხოლო კუთვინლებითი ფორმებისთვის – ''my, his, hers, our''.\n\n=== მეტყველების ნაწილები ===\n\nგრამატიკის სახელმძღვანელოთა მრავალი ავტორი ინგლისური ენის სიტყვათა მარაგს 8 ნაწილად ჰყოფდა, ძველბერძნულ-ლათინური ტრადიციის შესაბამისად. ამის მიუხედავად, თანამედროვე გრამატიკოსებმა სცადეს ინგლისური ენის სხვაგვარად კლასიფიცირება. ამერიკელმა ლინგვისტმა ჩარლზ კარპენტერ ფრისმა (Charles Carpenter Fries) 1952 წელს თავის წიგნში „ინგლისური ენის სტრუქტურა“ (The Structure of English) სიტყვების უმეტესობა ოთხ დიდ კლასად დაყო.\n\nინგლისურ წინადადებაში სიტყვათა თანმიმდევრობა ფიქსირებულია. ორთოგრაფიაში მნიშვნელოვანწილად შენარჩუნებულია ტრადიციული ფორმები.\n\n== ინგლისური ენის მორფოლოგია ==\n=== ზმნები ===\n==== ზმნის კლასები ====\n'''ა)''' ინგლისურ ენას აქვს ზმნის ორი კლასი:\n\n* დამხმარე ზმნები (ასევე ცალკეულ პარადიგმებში): ''to be, to have, to do; can, could, may, might, must, ought, shall, should, will''. აღსანიშნავია, რომ ''to be და to have'' ზმნებს არა მარტო დამხმარე ზმნის ფუნქცია აქვს, არამედ დამოუკიდებელ ზმნებადაც გამოიყენება.\n* დამოუკიდებელი ზმნები: ''to work, to sign, to pray''. დამხმარე ზმნების გარდა, ინგლისური ენის ყველა ზმნას მხოლოდ დამოუკიდებელი ფუნქცია აქვს.\n\n'''ბ)''' ზმნებს'' be, have, need'' და ''dare'' სრული ზმნებივით აქვს ინფინიტური (განუსაზღვრელი) და პარტიციპული (მიმღეობითი) ფორმები; მაგრამ ''can, could, may, might, must, ought, shall, should, will'' და ''would'' ზმნებს არ გააჩნიათ აღნიშნული განუსაზღვრელი და მიმღეობითი ფორმები და მათ შეუძლიათ აწარმოონ ზმნის ფორმათა მხოლოდ გარკვეული, მეტად შეზღუდული რაოდენობა. სწორედ ინფინიტივის არქონის გამო, დასახელებისას ამგვარ ზმნებს წინ ''to''-ს არ ურთავენ.\n\n==== დამოუკიდებელი ზმნები (ordinary verbs) ====\n\n\n\nდამოუკიდებელი და წესიერი ზმნები ნამყოსა და ნამყო მიმღეობით (პარტიციპ-პერფექტი) ფორმებს იწარმოებენ ინფინიტივზე '''-d'''-ს ან '''-ed'''-ის დართვით. ზმნის განუსაზღვრელი ფორმის ბოლო თანხმოვანი ზოგჯერ ორმაგდება (მაგ., ''ba'''n''', ba'''nn'''ed'').\n\nაწმყო მიმღეობისა (პარტიციპ-პრეზენსი) და გერუნდივის ფორმები ერთი საერთო წესის მიხედვით იწარმოება. კერძოდ, ზმნის ინფინიტივი დაირთავს '''-ing''' დაბოლოებას. თანხმოვანთა გაორმაგების წესი ამ შემთხვევაშიც მოქმედებს.\n\n==== ზმნის დროთა ფორმები ====\n\n'''ა)''' ინგლისურ ზმნას, სხვა ენების მსგავსად, სამი დრო აქვს – აწმყო (ახლანდელი), ნამყო (წარსული) და მყოფადი (მომავალი); მაგრამ ინგლისურში ეს სამი დრო დამატებით ფორმებად იყოფა, რომელთაც დროის ფორმებს უწოდებენ.\n\n\n\n'''ბ)''' '''თხრობითი წინადადებების მოკლე ფორმები'''<br />დამხმარე ზმნებს ''be, have, will, would'' მოკლე ფორმებიც აქვთ:<blockquote>''am = 'm'',</blockquote><blockquote>''have'' ''= 've'',</blockquote><blockquote>''will = 'll'',</blockquote><blockquote>''is'' ''= 's'',</blockquote><blockquote>''has'' ''= 's'',</blockquote><blockquote>''would'' ''= 'd'',</blockquote><blockquote>''are = 're'',</blockquote><blockquote>''had ='' '''d''.</blockquote>ზმნა ''has'' ფორმის შესამოკლებლად ''s'' გამოიყენება, ხოლო ''had'' და ''would'' ფორმებისთვის – ''d'':\n:''he's going'' = ''he is going.''\n:''he's gone'' = ''he has gone.''\n:''He'd paid'' = ''He had paid.''\n:''He'd like a drink'' = ''He would like a drink.''\nმოკლე ფორმები გამოიყენება ნაცვალსახელების, ''here, there,'' ზოგიერთი კითხვითი სიტყვის პატარა არსებითი სახელების შემდეგ:\n:''Here's your pen.''\n:''I've already got it.''\nთხრობითი წინადადების ბოლოში მოკლე ფორმა არ გამოიყენება:\n: ''You aren't in a hurry, but I am.''\nამ წინადადების ბოლოს შემოკლებული ფორმის – '''I'm''' გამოყენება სრულიად მიუღებელი იქნებოდა.\n\nზმნათა ''shall'' ან ''should'', ''was'' და ''were'' ფორმებს არ გააჩნიათ შემოკლებები, მაგრამ სასაუბრო ენაში მათთვისაც არსებობს შემოკლებული ფორმები, რომლებიც ასე ისმის ზეპირ მეტყველებაში: [ʃl], [ʃəd], [wəs], [wə(r)].\n\n'''გ)''' '''აქცენტირება, მახვილის დასმა'''<br />თავისი ფუნქციის შესრულებისას დამხმარე ზმნებს მახვილი არ დაესმის, ხოლო მთავარ (მნიშვნელობის მქონე) ზმნას მახვილს აქვს.\n\n==== ზმნის დროთა უარყოფითი ფორმები ====\n\n'''ა)''' ახლანდელი დროის აწმყო განუსაზღვრელის (''present simple'') ფორმა: მხოლობითი რიცხვის მესამე პირში ''does not'' ან ''doesn't + ინფინიტივი'': სხვა პირებში ''do not'' ან ''don't + ინფინიტივი''.<br />\n: ნამყო განუსაზღვრელი (''past simple'') ფორმა: უარყოფის გამოსახატავად ყველა პირში გვაქვს ''did not/didn't + ინფინიტივი''.\nსასაუბრო ენაში ხშირია შემოკლებული ფორმების გამოყენება:\n:''He'' ''doesn't'' ''(does not)'' ''answer letters.''\n:''They'' ''don't'' ''(do not)'' ''live here.''\n:''I'' ''didn't'' ''(did'' ''not)'' ''phone her.''\n:''She'' ''didn't'' ''(did not)'' ''wait for me.''\nუარყოფითი წინადადების მისაღებად, დამხმარე ზმნის შემდეგ ''not'' ემატება. სასაუბრო მეტყველებაში ხშირია შემოკლებები: \n:''He has not'' (''hasn't) finished.''\n:''He would not'' (''wouldn't) come.''\n'''ბ)''' მოკლე ფორმები უარყოფით წინადადებებში.<br />    დამხმარე ზმნები ''be, have, will, would, shall, should, do'' შემოკლდებიან შემდეგნაირად:\n:''am not = 'm not.''\n:''is not = isn't ან 's not.''\n:''are not = aren't ან 're not.''\n:''am not, are not, is not = ain't (სასაუბრო ინგლისურის ფორმაა და მისი გამოყენება მხოლოდ არაფორმალურ სიტუაციაშია მიღებული!)''\n\n:''I'm not going and Tom isn't going'' (ან ''Tom's not going).''\n:''We aren't going'' (''We're not going).''\n\n''have not'' და ''has not'' ფორმების შემოკლებული ვარიანტებია ''haven't'' და ''hasn't'', ხოლო სრული დროის (Perfect) მოკლე ფორმებია: '''ve not'' და '' 's not:''\n: ''We haven't seen him'', ან ''We've not seen him.''\n: ''He hasn't'', ან ''He's not come yet.''\n: \n''შემოკლებული will not'' ორიდან ერთ-ერთ ფორმას იღებს: ''won't'' ან '''ll not''.\n\n<br />'''გ)''' ინგლისურ ენაში უარყოფითი წინადადება შეიძლება შეიცავდეს მხოლოდ ერთ უარყოფას. ინგლისურ წინადადებაში ორმაგი უარყოფა წინადადების აზრს ატრიალებს საპირისპირო მნიშვნელობით და დადებითი შინაარსის გამოდის: '''Nobody did nothing''' (სიტყვასიტყვით თარგმანში „'''არავინ აკეთებდა არაფერს“'''), ინგლისელი გულისხმობს, რომ „'''ყველა რაღაცას აკეთებდა“''' ანუ „'''უსაქმოდ არავინ იყო“'''.<br />ასეთივე მნიშვნელობით გამოიყენება სიტყვები: ''never, no'' (ზედსართავი სახელი), ''none, nobody, no one, nothing, hardly, hardly ever'' და მისთ.:\n: ''He didn't eat anything.'' = ''He ate nothing.''\n: ''He doesn't ever complain.'' = ''He never complains.''\n: ''He hasn't seen anyone.'' = ''He has seen no one.''\n: ''They didn't speak much.'' = ''They hardly spoke at all'' (ანდა – ''They hardly ever spoke).''\n\n==== კითხვითი ფორმები – ''შეკითხვა და თხოვნა'' ====\n\n'''ა)''' აწმყო განსუზღვრელი დროის კითხვითი ფორმა: ''does he (she, it)'' + ინფინიტივი; ''do I (you, we, they)'' + ინფინიტივი.\n\nნამყო განსუზღვრელი დროის კითხვითი ფორმა: ''did'' + ქვემდებარე (არსებითი სახელი) + ინფინიტივი.\n:''do I (you, we, they)'' + ინფინიტივი.\n\nმაგ.:\n\n:''Does Peter enjoy parties?''\n:''Did he enjoy Ann's party?''\n\nყველა სხვა დანარჩენ დროში კითხვითი ფორმები იწარმოება დამხმარე ზმნის შემდეგ ქვემდებარის (არსებითი სახელის) მოთავსებით:\n\n:''Have you finished?''\n:''Are you coming?''\n\n'''ბ)''' '''დამხმარე ზმნების შემოკლებული ფორმები კითხვით წინადადებებში'''\n\nკითხვითი სიტყვების შემდეგ: ''how, what, who, where და why'', შეიძლება გამოვიყენოთ ''am, is, are, have, had, will'' და ''would''-ის მოკლე ფორმები:\n:''How will he get there? ='' ''How'll he get there?''\n:''What has happened? ='' ''What's happened?''\n\n:''is'' და ''will'' შეიძლება ''when''-ის შემდეგ შემოკლდეს:\n:''When is he coming? ='' ''When's he coming?''\n\nსიტყვა ''where''-ის შემდეგ დამხმარე ზმნა ''will'' შეიძლება ასე შემოკლდეს:\n:''Where will you go? ='' ''Where'll you go?''\n\nთუ ზმნა პირველ ადგილზეა წინადადებაში, მაშინ დაწერისას არ გამოვიყენებთ მოკლე ფორმას. გამონაკლისია მხოლოდ უარყოფით-კითხვითი ფორმები. მეტყველებაში შემოკლებები უფრო ხშირად გვხვდება, ვიდრე ნაწერში.\n\n:\n\n''Shall'', ''should'', ''do'' და ''did'' ფორმებს შემოკლებები არ გააჩნია. თუმცა აქაც არის მცირე გამონაკლისი ''do''-ს სახით: ''do you'' ზოგჯერ ''d'you'' ფორმით გვხვდება. ზეპირ მეტყველებაში ''shall'', ''shoud'' და ''do you'' ფორმები შეიძლება ასე შეამოკლონ ხოლმე: [ʃl'', ''ʃəd'', ''dju:].\n\n'''გ)''' კითხვითი ფორმები გამოიყენება შეკითხვის დასასმელად. გამონაკლისი შემთხვევებია:\n\n::'''1'''\n::თუ შეკითხვა ქვემდებარულია ანუ კითხვითი წინადადებით ქვემდებარის დაზუსტებას მოითხოვენ:\n::''Who told you?''\n::''What happened?''\n::\n::'''2'''\n::''ირიბ წინადადებაში'':<br />''He asked: \"Where does she live?\"'' = ''He asked where she lived.''\n::\n::'''3'''\n::თუ შეკითხვის წინ დგას გამონათქვამები: ''Do you know'', ''Can you tell me'', ''I want to know'', ''I'd like to know'', ''I wonder, I was wondering'', ''Have you any idea'', ''Do you think'':\n::''When does it start?''\n::მაგრამ: ''Have you any idea what time it starts?''\n::\n::''Where does Peter live?''\n::მაგრამ: ''I wonder where Peter lives?''\n::\n::''Will I have to pay duty on this?''\n::მაგრამ: ''Do you think I'll have to pay duty?''\n::''Do you know if I have to pay duty?''\n\n'''დ)''' თხოვნა ასევე გამოიხატება კითხვითი ფორმით:\n\n: ''Can'' ''you help me?'' ''Could you help me?''\n: ''Will'' ''you pay at the desk''? ''Would you pay at the desk''?\n: ''Would you like to come this way''?\n: ''Would you mind moving your car''?\n\nზმნის კითხვითი ფორმა თხოვნის მტკიცებით ფორმად გარდაიქმნება იმ შემთხვევაშიც, თუ ეს თხოვნა I wonder, I was wondering ანდა Do you think ფრაზით იწყება:\n\n: ''Could you give me a hand with this?''\nმაგრამ: ''I wonder'' ''if you could give me a hand''. ''I was wondering'' ''if you could give me a hand''. ''I wondered if you could give me a hand''. <br />\n\nანდა: ''Do you think you could give me a hand''? <br />ირიბად თქმისას ეს პრობლემა არ არსებობს, რადგან ირიბი თხოვნა შეიძლება გამოვხატოთ ზმნაზე ask ობიექტისა და ინფინიტივის დართვით:\n\n''ask + ობიექტი + ზმნის განუსაზღვრელი ფორმა''.\n\n: ''He asked me to give him a hand''.\n\n'''ე)''' კითხვითი ფორმა გამოიყენება ''question tags''-ში ნეგირებული ზნის შემდეგ:\n\n: ''You didn't see him, did you''? (დაწვრილებითი ინფორმაცია იხილეთ თავში ''Question tags'')\n\n'''ვ)''' თუ წინადადების თავშია ისეთი სიტყვები ან გამოთქმები, როგორიცაა: never, rarely, seldom, only when, only by, not only, not till, განსაკუთრებული აზრობრივი აქცენტის დასასმელად, მაშინ მომდევნო სრული ზმნა ინვერტირებულ (კითხვით) ფორმაში გამოიყენება:\n\n: ''Only when we landed did we see how badly the plane had been damaged''.\n\n==== უარყოფით-კითხვითი ფორმები ====\n\n'''ა)''' ეს ფორმა იწარმოება not-ის დასმით კითხვითი ფორმის შემდეგ: \n:''Did you not see her?''\n:''Is he not coming?''\nამ ფორმას, თითქმის, ყოველთვის შემოკლებული სახით გამოიყენებენ:\n:''Didn't you see her?''\n:''Isn't he coming?''\n'''not''' დგას ამჯერად სუბიექტის წინ.\n\nფორმას am I not? გააჩნია არაწესიერი (უწესო) შემოკლებული ფორმა aren't I?\n\n'''ბ)''' უარყოფით-კითხვითი ფორმების გამოყენება შეიძლება, თუ მოსაუბრე დადებით პასუხს ელის: \n:''Haven't you finished yet?''\n:''Don't you like my new dress?''\n:''Child: Can't I stay up till the end of the programme?''\n:''\"I could wait ten minutes.\" \"Couldn't you wait any longer?\"''\n\n'''გ)''' უარყოფით-კითხვითი ფორმები გამოიყენება აგრეთვე (''question tags''-ში) დადებითი წინადადების შემდეგ:\n: ''You paid him, didn't you?''\n: ''She would like to come, wouldn't she?''\n\n==== დამხმარე ზმნები (auxiliary verbs) ====\nინგლისური ენა განასხვავებს დამხმარე ზმნებს. ესენია:\n:'''1.''' ძირითადი ანუ მთავარი დამხმარე ზმნები;\n:'''2.''' მოდალური დამხმარე ზმნები;\n:'''3.''' ნახევრადმოდალური დამხმარე ზმნები.\nცნება „დამხმარე ზმნა“ დამკვიდრდა იმის გამო, რომ ამ ზმნების მეშვეობით წინადადებაში შესაძლებელია რთული შედგენილი დროების წარმოება. დამხმარე ზმნა ერთვის  ძირითადი საუღლებელი ზმნის პირველ, მეორე ანდა მესამე ფორმებს (infinitive, present participle და present perfect):\n:''I am coming.''\n:''He has finished.''\n:''I didn't see them.''\nროდესაც დამხმარე ზმნა დაერთვის ძირითადი საუღლებელი ზმნის საწყის ფორმას, იგი გამოხატავს ნებართვას, შესაძლებლობას, ვალდებულებასა და ა.შ.\n\n===== ძირითადი დამხმარე ზმნებია: =====\n: to be\n: to have\n: to do\n\n===== მოდალური დამხმარე ზმნებია: =====\n\n: can, could\n: may, might\n: must, have to\n: ought to\n: shall, should\n: will, would\nმოდალური დამხმარე ზმნების ცალკე დასახელებისას მათ ''to''-ს არ დაურთავენ.\n\n===== ნახევრადმოდალური დამხმარე ზმნებია: =====\n: to need\n: to dare\n: used\nენათმეცნიერული კონვენციის თანახმად, ცალკე დასახელებისას ნახევრადმოდალური used არ დაირთავს ''to''-ს. ეს წესი არ შეეხება ამ ზმნის ინფინიტიურ ფორმას.\n\n==== დამხმარე ზმნები: ფორმები და ნიმუშები ====\n\n'''ა)''' ''to be, to have და to do'' დამოუკიდებელ ზმნებადაც არსებობენ წინადადებაში. თუმცა ძალიან ხშირად მათ დამხმარე ზმნის ფუნქცია აკისრიათ.\n\n\n\nმოცემულ ზმნათა მნიშვნელობების თარგმნა შესაძლებელი მხოლოდ მაშინ, როცა მათ დამოუკიდებელი ფუნქცია აკისრიათ. თუკი ისინი მხოლოდ მორფოლოგიურ ფუნქციას ასრულებენ, მაშინ მთავარი საუღლებელი ზმნის მნიშვნელობას განავრცობენ ან აზუსტებენ დროის, პირისა თუ რიცხვის შესაბამისად. სწორედ ამ თვისების გამო უწოდებენ მათ დამხმარე ზმნებს.\n\n::'''1'''\n\n''be'' და ''do'' დამხმარე ზმნები უარყოფითსა და კითხვით ფორმებში შემდეგ სქემას ემორჩილებიან:\n\nუარყოფითი ფორმა, ზმნა + not:\n\n:''He isn't coming.''\n:''It did not matter.''\n\nკითხვითი ფორმა, სუბიექტი + ზმნა:\n\n:''Was he waiting?''\n:''Does she see us?''\n\n::'''2'''\n\n''Have'' დამხმარე ზმნების ასეთ წყობას მისდევს:\n\n:''Has he to go?''\n:''Has he got to go?''\n\nზოგჯერ გამოიყენება ''do/did'' ფორმებიც:\n\n:''Does he have to go?''\n\n::'''3'''\n\n''be'' მოითხოვს სრულ ინფინიტურ ფორმას (''to'' + ინფინიტივი):\n\n:''They are to wait for us at the station.''\n\n''have'' მოითხოვს აგრეთვე სრულ ინფინიტურ ფორმას, გარდა ორი კონსტრუქციისა (იხ. თავი „have+ობიექტი+პარტიციპ-პერფექტი“, „have+ობიექტი+პარტიციპ-პრეზენსი“).\n\n''do'' ინფინიტივს უკავშირდება ''to''-ს დაურთველად:\n:''Did he write?''\n\n::'''4'''\n\nთუ ''be, have'' და ''do'' დამხმარე ზმნებადაა გამოიყენებული, საჭიროა ზმნის პირველი (infinitive) ანდა მესამე (participle) ფორმა იმის მიუხედავად, რომ ეს ფორმები პასუხებსა და კომენტარებში იგულისხმება:\n\n:''Have you seen it?''\n:''Yes, I have (seen it).''\n\n::'''5'''\n\n''be, have'' და ''do'' ზმნების გამოყენება შეიძლება სრული (დამოუკიდებელი) ზმნების სახით. ამ შემთხვევაში, მათ საკუთრივი მნიშვნელობა უნარჩუნდება: \n:''ზმნა ''have'' შეიძლება აღნიშნავდეს (possess) მფლობელობას (ქონა, ყოლა).\n:''ზმნა ''do'' შეიძლება აღნიშნავდეს (perform, occupy oneself) რამეს კეთებას, ქმნას, რაიმეთი დაკვებას. ''\nამ შემთხვევაში ''be, have, do'' ზმნები ცალკე უნდა იდგნენ:\n\n:''He is lazy.''\n:''He has no job.''\n:''He does nothing.''\n\nთვითონ ''do'' იუღლება ''do''-სავე მეშვეობით:\n\n:''What do you do in the evenings?''\n\nხოლო ზმნა ''have'' შეიძლება ორნაირად ვაუღლოთ: \n:''Have you got time?''\n:''Do you have time?''\n:\n'''ბ)''' '''C''an, could, may, might, must, ought, will, would, shall'' და ''should'' (დამხმარე მოდალური ზმნები)'''\n\nდამხმარე მოდალური ზმნები მხოლობითი რიცხვის მესამე პირში დაბოლოება s-ს არ დაირთავს:\n\n''I must,'' ''he must'', ''I can,'' ''he can''\n\nისინი უარყოფით და კითხვით ფორმებს შემდეგი ნიმუშის მიხედვით აწარმოებენ:\n\n''Will not he...?'' W''ill he''...?\n\n''Ought not he...? Ought he...?''\n\nსაერთოდ, შეიძლება ითქვას, რომ მოდალურ ზმნებს არ გააჩნია წარსულის ფორმები; მიუხედავად იმისა, რომ could, might, should, would ფორმები არსებობს, მათი გამოყენების შესაძლებლობა შეზღუდულია.\n\nმოდალურ ზმნებს არ გააჩნია ინფინიტური ფორმები, მიმღეობები და ამ მიზეზის გამო, შეუძლებელია მათი განგრძობით ფორმაში (contnuous form) ჩასმა და გამოყენება. Ought-ის გარდა, ყველა მოდალურ ზმნას მხოლოდ ინფინიტივი მოსდევს:\n\n: ''You should pay.''\nმაგრამ:\n: ''You ought '''to''' pay.''\n\nმოდალური ზმნა ყოველთვის მოითხოვს ინფინიტივს, რომელიც ზოგჯერ იგულისხმება.\n\n: ''Can you understand?''\n: ''Yes, I can (understand).''\n\n'''გ)''' '''''need, dare'' და ''used'' (ნახევრადმოდალური ზმნები)'''\n\n::'''1'''\nთუ ''used'' და ''dare'' ზმნები დამხმარე ზმნების ფუნქციას ასრულებენ, მაშინ ისინი მხოლოდ ინფინიტივს შეერწყმიან წინადადებაში.\n\n''He need not wait.''\n\nNeed და dare შეიძლება გამოვიყენოთ დამოუკიდებელ ზმნებად:\n:''He needs help.''\n:''They dared me to jump.''\n:\n:'''2'''\nUsed (ზოგჯერ used to) წარსულის საწარმოებლად გამოიყენება. უარყოფითი ანდა კითხვითი ფორმა ასეთია:\n:''I used not''\nმიუხედავად იმისა, რომ ზმნა used-ს არა აქვს ინფინიტივი, მაინც გაიგონებთ ასეთი სახით:\n\n''Didn't he use to?''\n\n''Did she use to?''\n\n==== დამხმარე ზმნების გამოყენება მოკლე პასუხებში ====\nმოკლე კითხვა-პასუხით მიმდინარე საუბარში განსაკუთრებულად მნიშვნელოვანია დამხმარე ზმნების გამოყენება შესაბამისი ფორმებით. თანამოსაუბრის მიერ ნახსენები ზმნის გამეორების თავიდან ასაცილებლად, როდესაც საჭიროა დადებითი ან უარყოფითი პასუხის გაცემა (დათანხმება, არდათანხმება, შენიშვნის უარყოფა ან განვრცობა და ა.შ.), გამოიყენება დამხმარე ზმნა. <br /> \n===== მოკლე პასუხი დამხმარე ზმნის მეშვეობით =====\nკითხვები, რომლებიც პასუხად „დიახ“ ან „არა“-ს მოითხოვენ (შემდეგი სახის შეკითხვებია: ''Do you smoke?'' ''Can you ride a bicycle?''), საჭიროებენ სიტყვებზე ''yes'' ანდა ''no'' + დამხმარე ზმნით პასუხის გაცემას. არსებითი სახელით გამოხატულ სახელს შეცვლის ნაცვალსახელი. ნაცვალსახელით გამოხატული ქვემდებარეები შეიძლება შეიცვალონ ისე, როგორც მაგალითებშია მოცემული:\n:\"Do you smoke?\" \"Yes, I do.\" (და არა \"Yes, I smoke\")\n:\"Is that Ann?\" \"Yes, it is.\" / \"No, it isn't.\"\n:\"Did the twins go?\" \"Yes, they did.\" / \"No, they didn't.\"\n:\"Will there be an exam?\" \"Yes, there will (be).\" / \"No, there won't (be).\"\nთუ კითხვით წინადადებაში ერთზე მეტი დამხმარე ზმნაა, პასუხში გამოიყენება პირველი დამხმარე ზმნა:<blockquote>\"Should he have gone?\" \"Yes, he should (have (done)).\"</blockquote>ისეთი დამხმარე ზმნების შემცველი კითხვითი წინადადებები, როგორიცაა must I / he და ა.შ. ან need I / he და ა.შ. ასეთ პასუხს მოითხოვენ:<blockquote>''Yes, you (he, she'' და ა.შ.) ''must.''</blockquote><blockquote>ანდა:</blockquote><blockquote>''No, you (he, she'' და ა.შ.) ''needn't'':<br /></blockquote><blockquote>\"Must I take all these pills?\" \"Yes, you must.\"</blockquote><blockquote>\"Need I take all these pills?\" \"No, you needn't.\"</blockquote>პასუხად მხოლოდ yes-ის ან no-ს თქმა არათავაზიანად ჟღერს და ინგლისელის ყურისთვის ძალიან უხეშ პასუხად აღიქმება.\n\n===== დადებითი და უარყოფითი პასუხის გაცემა =====\n'''ა)''' დადებითი (affirmative) შინაარსის თხრობით წინადადებაზე პასუხის გაცემა შეიძლება ამგვარად: yes / so / of course + დამხმარე ზმნის თანხმობის გამომხატველი ფორმა. წინადადებაში ნახსენები დამხმარე ზმნა პასუხში მეორდება. თუ წინადადება არ შეიცავდა დამხმარე ზმნას, მაშინ პასუხში დამხმარე ზმნის ის ფორმა უნდა გამოვიყენოთ, რომელსაც მოითხოვს პირველ წინადადებაში არსებული დამოუკიდებელი ზმნა (do, does ან did): \n:\"He works too hard.\" \"Yes, he does.\"\n:\"There may be a strike.\" \"Yes, there may.\"\n:\"Living in London will be expensive.\" \"(Yes,) of course, it will.\"\n:\"That's Ann!\" \"Oh, so is it.\"\n'''ბ)''' უარყოფითი შინაარსის წინადადებაზე შედავება, შეკამათება ან საწინააღმდეგო აზრის გამოთქმა ასე შეიძლება: yes, oh yes + დამხმარე ზმნის თანხმობის გამომხატველი ფორმა. ამ დროს დამხმარე ზმნა განსაკუთრებულად ხაზგასმით წარმოითქმის აქცენტირების საშუალებით:\n:\"I won't have to pay.\" \"Oh yes, you `'''''will'''''!\"\n:\"My alarm didn't ring.\" \"Oh yes, it `'''''did'''''!\"\n:\"There isn't any salt in this.\" \"Yes, there '''''ìs'''''.\"\n:\"Bread won't make me fat.\" \"Oh yes, it `'''''will'''''.\"\n'''გ)''' უარყოფითი (negative) შინაარსის წინადადებისთვის იწარმოება no + დამხმარე ზმნის უარის გამომხატველი ფორმა, რომელიც დასტურს გამოხატავს (თუ პასუხის გაცემისას დამხმარე ზმნის თანხმობის გამომხატველი ფორმა გამოვიყენებთ, შინაარსობრივად გამოგვივა, რომ არ ვეთანხმებით თანამოსაუბრეს): \n: \"It wouldn't take long to get there.\" \"No, it wouldn't.\"\n: \"I haven't paid you yet.\" \"No, you haven't.“\n: \"The boys mustn't be late.\" \"No, they mustn't.\"\n: \"The door can't have been locked.\" \"No, it can't.\"\n'''დ)''' დადებითი (affirmative) შინაარსის თხრობითი წინადადება შეგვიძლია უარვყოთ no/oh no + დამხმარე ზმნის უარის გამომხატველი ფორმის მეშვეობით:\n: \"Ann'll lend it to you.\" \"Oh no, she won't.\"\n: \"Peter gets up too late.\" \"No, he doesn't.\"\n: \"There is plenty of time.\" \"No, there isn't.\"\n: \"Prices are coming down.\" \"Oh no, they aren't.\"\nკავშირის ''but'' გამოყენება შეიძლება იმ შემთხვევაში, როდესაც თანამოსაუბრე არ ეთანხმება კითხვითი წინადადებით გამოთქმულ აზრს: \n: \"Why did you travel first class?\" \"But I didn't.\"\n\n===== ''question tags'' =====\n''Question tag'' ეწოდება ყოველთვის წინადადების ბოლოს მოთავსებულ მოკლე კითხვით ფრაზას. თმცა ინგლისურად question tag-ის იმდენი ვარიანტი არსებობს, რამდენიც დამხმარე ზმნაა, ქართულში მათი ზუსტი თარგმანი სიტუაციურად შეიძლება იყოს: „განა არა?“ ან უბრალოდ „არა?“  ზოგჯერ კი „ხომ“. ინგლისურში ამ მოკლე კითხვითი ფრაზის ფუნქციაა მოსაუბრისგან დასტურის მიღება გამოთქმულ აზრთან დაკავშირებით.\n\nკითხვითი ფრაზა იმავე დამხმარე ზმნით იწარმოება, რომელიც გამოყენებულია მთავარ წინადადებაში. თუ მთავარი წინადადება მტკიცებითი (დადებითი) შინაარსისაა, მაშინ კითხვითი ფრაზა უარყოფითი უნდა იყოს. თუ მთავარი წინადადება უარყოფითი შინაარსისაა, მაშინ კითხვითი ფრაზა მტკიცებითი (დადებითი) შინაარსის უნდა იყოს. მაგალითად:\n: It's a nice day, isn't it? — მშვენიერი დღეა, განა არა?\n: She teaches English, doesn't she? — ის ინგლისურს ასწავლის, არა?\n: They enjoyed the party, didn't they? — მათ წვეულება მოეწონათ, არა?\n: Tom can sing, can't he? — ტომს სიმღერა შეუძლია, განა არა?\n: Ann will come soon, won't she? — ანა მალე მოვა, არა?\n: David hasn't got a car, has he? — დავითს ხომ მანქანა არა ჰყავს?\n: He isn't a doctor, is he? — ის ხომ ექიმი არაა?\n: Sarah can't cook, can she? — სარამ ხომ საჭმლის მომზადება არ იცის?\n: They didn't come home, did they? — ისინი შინ არ დაბრუნებულან, არა?\n\n===== შენიშვნები =====\n\n=== რიცხვითი სახელი: წელი და თარიღი, წონა, ზომის ერთეულები ===\n\n==== რაოდენობითი და რიგობითი რიცხვითი სახელი ====\n\n\n\n== ინგლისური სიტყვები და ფრაზები ==\n\n* გამარჯობა — Hello / Hi\n* კეთილი იყოს თქვენი მობრძანება(...) — Welcome (to...)!\n* გმადლობთ — Thank you\n* ძალიან დიდი მადლობა — Thank you so much\n* არაფრის — You are welcome / No problem\n* დიახ — Yes\n* არა — No\n* გთხოვ(თ) / თუ შეიძლება) — Please\n* რა გქვია(თ)? — What's your name?\n* მე მქვია... — My name is...\n* საიდან ბრძანდებით? სადაური ხარ? — Where are you from?\n* როგორ ბრძანდებით? როგორა ხარ? — How are you? \n* მოგწონთ აქ? მოგწონს აქ? — How do you like it here?\n* ხომ არ გინდათ, რომ...? იქნებ გაინტერესებთ...? — Would you be interested in...?\n* რას აკეთებ(თ)? — What are you doing?\n* არ ვიცი — I don't know\n* ვიცი — I know\n* ზუსტად ვიცი — I know so\n* მოიცა, დავფიქრდე — Let me see\n* რას გულისხმობ(თ)? — What do you mean?\n* თქვენ რას ფიქრობთ? როგორ გგონია? — What do you think?\n* ნახვამდის / დროებით! — Goodbye / See you / See you soon / See you later\n\n== ლიტერატურა ==\n\n* Crystal, D. [1997]: ''The Cambridge encyclopedia of the English language''. 2-ე გამოცემა. Cambridge.\n* McArthur, T., ed. [1992]: ''The Oxford companion to the English language''. Oxford.\n* Cambridge History [1992-დან]: ''The Cambridge History of the English language''. 6 ტომად. Cambridge.\n* Cobuild, C. [1990]: English grammar. London.\n* Huddleston, R. [1984]: Introduction to the grammar of English. Cambridge.\n* Jespersen, O. [1909-1949]: A modern English grammar on historical principles. 7 ტომად. London.\n* Mitchell, B. [1995]: ''An invitation to Old English and Anglo-Saxon England''. Oxford.\n\n== რესურსები ინტერნეტში ==\n* ქართულ-ინგლისური და ინგლისურ-ქართული ლექსიკონი\n* ქართულ-ინგლისური და ინგლისურ-ქართული ლექსიკონი გამოთქმებით\n* ქართულ-ინგლისური და ინგლისურ-ქართული ლექსიკონი (iPhone)\n* More than 20 000 English words recorded by a native speaker {{Webarchive|url= |date=2009-06-11 }}\n* Geoffrey Neil Leech (1936-2014): Current Changes in English Grammar in Relation to Society (სამეცნიერო მოხსენება მიმდინარე ცვლილებების შესახებ თანადროულ ინგლისურში)\n\n{{ევროკავშირის ენები}}\n\n*", "url": "https://ka.wikipedia.org/wiki/ინგლისური_ენა", "len": 33520}
{"id": "3342", "title": "ესპანური ენა", "text": "{{ენა\n| სახელი =  ესპანური \n| თვითდასახელება = Español, Castellano\n| რაოდენობა = 400 მლნ. (450—500 მლნ., იმ ხალხის ჩათვლით, რომლებისთვისაც  ესპანური მეორე ენაა)\n| ქვეყნები ={{დროშა|ესპანეთი}}, ლათინური ამერიკა, {{დროშა|ეკვატორული გვინეა}} (იხილეთ. გავრცელების არეალი)\n| კლასიფიკაცია =ინდოევროპული ოჯახი\n:რომანული ჯგუფი\n::იბერიულ-რომანული ქვეჯგუფი\n| დამწერლობა = ლათინური\n| სტატუსი ={{დროშა|არგენტინა}}<br />{{დროშა|ბოლივია}}<br />{{დროშა|ვენესუელა}}<br />{{დროშა|გვატემალა}}<br />{{დროშა|ჰონდურასი}}<br />{{დროშა|დომინიკელთა რესპუბლიკა}}<br />{{დროშა|ევროპის კავშირი}}<br />{{დროშა|დასავლეთი საჰარა}}<br />{{დროშა|ესპანეთი}}<br />{{დროშა|კოლუმბია}}<br />{{დროშა|კოსტა-რიკა}}<br />{{დროშა|კუბა}}<br />{{დროშა|მექსიკა}}<br />{{დროშა|ნიკარაგუა}}<br />23px ნიუ-მექსიკო (აშშ)<br />{{დროშა|პანამა}}<br />{{დროშა|პარაგვაი}}<br />{{დროშა|პერუ}}<br />{{დროშა|პუერტო-რიკო}} (აშშ)<br /> {{დროშა|სალვადორი}}<br />{{დროშა|ურუგვაი}}<br />{{დროშა|ჩილე}}<br />{{დროშა|ეკვადორი}}<br />{{დროშა|ეკვატორული გვინეა}};<br />\nორგანიზაციები:\n{{დროშა|ევროპის კავშირი}}<br />23px გაერთიანებული ერების ორგანიზაცია<br /> ამერიკის სახელმწიფოთა ორგანიზაცია\n| კოდები = ISO1: '''es'''<br />ISO2: '''spa'''<br />ISO3: '''spa'''\n| რუკა = \n| ზომა = \n| აღწერა = \n| კოდი =es\n}}\n\n'''ესპანური ენა''' ან '''კასტილიური ენა''' (ესპ. español, castellano) — ესპანელების, ცენტრალური ამერიკის (მექსიკელების, კოსტა-რიკელების და ა.შ.), კარიბელების (კუბელების და ა.შ.), სამხრეთ ამერიკის ქვეყნების (ბრაზილიის, სურინამის, გაიანასა და საფრანგეთის გვიანის გარდა) მოსახლეობის ოფიციალური ენაა. მიეკუთვნება ინდოევროპულ ენათა ოჯახის რომანული ჯგუფის ენებს.\n\n== გავრცელების არეალი ==\nframeless|center|upright=2\n\n \n== ისტორია ==\nესპანური ენა შეიქმნა ხალხური ლათინურისა და იბერიის რომაული პროვინციების ადგილობრივი მოსახლეობის ენის შეჯვარების საფუძველზე. თავისი წარმოშობით იგი წარმოადგენს კანტაბრიის დიალექტს, რომელიც IX საუკუნეში გავრცელდა ძველი კასტილიის, ხოლო XI საუკუნიდან მთელს ცენტრალურ ესპანეთში. XV საუკუნეში კასტილიური დიალექტი გახდა ესპანეთის ლიტერატურული ენა.\n\nესპანური 34 მლნ. ადამიანის ენაა, რომლებიც ცხოვრობენ ესპანეთის ტერიტორიაზე. მათ შორის არიან კატალონიელები, ბასკები და გალისიელები, რომელთაც თავიანთი ენაც აქვთ. კატალონელებს უკავიათ კატალონიის, ვალენსიის მდინარისპირეთი და ბალეარის კუნძულების ნაწილი და ლაპარაკობენ კატალანურად. ბასკები ცხოვრობენ ბასკეთის სამ პროვინციაში - გიპუსკოაში, ბისკაიასა და ალავაში, და ლაპარაკობენ ბასკურ ენაზე, რომელიც არ ეკუთვნის ინდო-ევროპულ ენათა ჯგუფს, არამედ განეკუთვნება იბერიულ ოჯახს. გალისიელები ცხოვრობენ ნახევარკუნძულის ჩრდილოეთ ნაწილში, პორტუგალიასთან და აქვთ საკუთარი ენა, რომელიც ძალიან ჰგავს პორტუგალიურს.\n\nბალკანეთის ნახევარკუნძულზე და მცირე აზიაში (ბულგარეთი, თურქეთი, საბერძნეთი და ყოფილი      იუგოსლავია) ცხოვრობენ საფარიელი ბერძნები, რომლებიც 1492 წ. გაძევებულ იქნენ ესპანეთიდან კათოლიკე მეფეების ფერნანდოსა და იზაბელის დროს, და რომლებმაც შემოინახეს თავიანთი მშობლიური ენა (ესპანური).\n\nესპანური ეკუთვნის რომანულ ენათა ოჯახს. ამ ჯგუფში ესპანურის გარდა არის ფრანგული, პროვანსული, იტალიური, რუმინული, მოლდავური, პორტუგალიური, გალისიური, კატალანური ენა, რეტორომანული, სარდინიული და დალმატური ენა (ან დალმატი), რომელთაგან ბოლო ორი მკვდარ ენებს განეკუთვნება.\n\nყველა ამ ენის წარმომავლობა მჭიდროდ არის დაკავშირებული რომის იმპერიის არსებობასთან. პირველად ლათინური ენა გავრცელებული იყო რომის ტერიტორიასა და მის შემოგარენში. იტალიის ამ რეგიონს ანტიკურ ხანაში ლაციუმს უწოდებდნენ. აქედანაა მისი სახლეწოდებაც „ლათინური ენა“. მოგვიანებით, რომის იმპერია მოიცავდა ხმელთაშუა ზღვის ქვეყნებს, რამაც რომაელებს მისცა უფლება ხმელთაშუა ზღვისთვის ეწოდებინათ ''mare nostrum'' (ჩვენი ზღვა). რომაელების მიერ დაპყრობილ ტერიტორიებს პროვინციები ერქვა. ვერც რომის იმპერიის რღვევამ და ვერც ბარბაროსების შემოსევებმა, რაც ჩვ. ერამდე II საუკუნეში დაიწყო, ვერ შეაჩერა რომანიზაცია, რომელიც ახ. წელთაღრიცხვით VII-VIII სს-მდე გაგრძელდა.\n\nყველა რომანული ენა მოდის ლათინური სალაპარაკო ენიდან. ამ ენის მატარებელნი იყვნენ რომაელი ლეგიონერები, ჩინოსნები და ვაჭრები, რომლებიც გადაადგილდებოდნენ რომის იმპერიის ტერიტორიაზე. სხვადასხვა რომანულ ენას საფუძვლად დაედო გარკვეული ფაქტორები, რაც გამოწვეული იყო სალაპარაკო ლათინურისა და რომაული პროვინციების დაშორებით; ეს ფაქტორები შემდეგია:\n# ლათინურის განვითარების კონტრასტი, რაც კარგად ჩანს სარდინიის რომანიზაციის პერიოდის (პირველი ტერიტორია, რომელსაც შეეხო რომანიზაცია) და დაკიის რომანიზაციის პერიოდის შედარებით (ბოლო ტერიტორია, რომელსაც შეეხო რომანიზაცია).\n# განსხვავებანი ლათინურის დიალექტებს შორის, გამოწვეული იტალიკური ენებისაგან რომის იმპერიის ბატონობის პერიოდში.\n# პროვინციებს შორის კონტაქტების შემცირება, როგორც შედეგი იმპერიის დაშლისა V საუკუნეში.\n# სუბსტრატი დამხვედრი ენებისა, ანუ აბორიგენული ენებისა, რომლებზეც ლაპარაკობდნენ პროვინციებში ლათინურის გავრცელებამდე.\n\nრომანული ენები იყოფა შემდეგ ჯგუფებად:\n# გალო-რომანული ენები: ფრანგული ენა და პროვანსული ენა\n# იბერო-რომანული ენები: ესპანური ენა, პორტუგალიური ენა, გალისიური ენა და კატალანური ენა.\n# იტალო-რომანული: იტალიური ენა და რეტორომანული ენა\n# დაციო-რომანული ენები: რუმინული ენა და მოლდავური ენა.\n\nმაშინ, როდესაც დასავლურ რომანულ ჯგუფში შედის გალო-რომანული და იბერო-რომანული ჯგუფი, რთულია მათი მკვეთრი გამიჯვნა. განსაკუთრებით დიდ დისკუსიას იწვევს კატალანური ენა.\n\n== გრამატიკა ==\n=== ნაცვალსახელი ===\n==== პირის ნაცვალსახელი ==== \nპირის ნაცვალსახელი დაიყოფა ორი სახის ნაცვალსახელად, - სუბიექტისად და ობიექტისად. \nობიექტის, ანუ დამატების ნაცვალსახელი, თავის მხრივ, ორგვარია, მახვილდასმული და უმახვილო ფორმისა.\n\n\n\n=== ზმნა: უღლება, კილო და დროები === \n==== ზმნის განსაზღვრული და განუსაზღვრელი ფორმები ====\nზმნის განსაზღვრული ფორმები ესპანურში პირის, რიცხვის და კილოს მიხედვით იცვლება, ხოლო განუსაზღვრელი კი არა. ესპანურ ენაში ზმნას სამი განუსაზღვრელი ფორმა გააჩნია; ინფინიტივი, გერუნდივი და პარტიციპი.\n==== უღლების ტიპები ==== \nესპანური ზმნას დაჰყოფენ უღლების სამ ტიპად, ან სამ კლასად იმისდა მიხედვით, თუ რომელ ზმნას ინფინიტივში რა დაბოლოება გააჩნია.\n* უღლების პირველი ტიპი: თუ ზმნის ინფინიტიური დაბოლოება არის '''-ar''',\n:: მაგ.; habl'''ar''' (ლაპარაკი, ის ლაპარაკობს), estudi'''ar''' (სწავლა, ის სწავლობს, შეისწავლის), fum'''ar''' (მოწევა, ის სიგარეტს ეწევა), descans'''ar''' (დასვენება, ის ისვენებს), cant'''ar''' (სიმღერა, ის მღერის), bail'''ar''' (ცეკვა, ის ცეკვავს), tom'''ar''' (აღება რამესი; ის იღებს, სმა, დალევა, ის წყალს სვამს), trabaj'''ar''' (მუშაობა, ის მუშაობს), ayud'''ar''' (დახმარება; ის ეხმარება), llam'''ar''' (რქმევა, დაძახება, დარეკვა; ის არქმევს, ეძახის, რეკავს, ), pregunt'''ar''' (შეკითხვა; ის სვამს კითხვას), contest'''ar''' (პასუხი; ის მასუხს იძლევა).\n* უღლების მეორე ტიპი: თუ ზმნის ინფინიტიური დაბოლოება არის '''-er''',\n:: მაგ.; com'''er''' (ჭამა, ის ჭამს), beb'''er''' (სმა, დალევა, ის წყალს სვამს), cre'''er''' (ფიქრი, ის ფიქრობს, მას სჯერა, მას ჰგონია), le'''er''' (წაკითხვა, ის წიგნს კითხულობს).\n* უღლების მესამე ტიპი: თუ ზმნის ინფინიტიური დაბოლოება არის '''-ir''',\n:: მაგ.; viv'''ir''' (ცხოვრება, ის ცხოვრობს), escrib'''ir''' (წერა, ის წერს), part'''ir''' (დაყოფა, ის ჰყოფს, ის ანაწილებს), decid'''ir''' (გადაწყვეტა, ის გადაწყვეტილებას იღებს ''(იღებს)''), conduc'''ir''' (ტარება, მანქანის ტარება, ის მანქანას ატარებს, ის მანქანას მართავს), eleg'''ir''' (არჩევა, ის ირჩევს).\n\n==== კილო ====\nესპანურში მოქმედება შეიძლება იცვლებოდეს ახლანდელ, წარსულ და მომავალ დროებში, თუმცა გარდა ამისა, არსებობს კიდევ ე.წ. კილოს კატეგორია. კილო, ანუ მოდუსი სამია ესპანურში: თხრობითი კილო, კავშირებითი კილო და ბრძანებითი კილო.\n \n# '''თხრობითი კილო''' - '''Indicativo:''' წარმოადგენს სინამდვილის თხრობით, ან მტკიცებით მოდუსს. გამოიყენება მაშინ, როდესაც ვსაუბრობთ იმაზე, რაც ჩვენ სინამდვილედ წარმოგვიდგენია ახლა, ან სამომავლოდ, ანდა წარმოგვედგინა წარსულში.\n# '''კავშირებითი კილო''' - '''Subjuntivo:''' წარმოადგენს ჯერ კიდევ არასრულებული სურვილების, არარეალურ ქმედებათა გამოსახატავ მოდუსს. ეს კილო გამოიყენება მაშინ, როდესაც ვსაუბრობთ იმ მოქმედებებზე, რომლებიც ჩვენ არარეალურად, თუმცა სასურველად გვესახება ახლა, ან სამომავლოდ, ანდა ასეთად გვესახებოდა წარსულში.  \n# '''ბრძანებითი კილო''' - '''Imperativo:''' წარმოადგენს რჩევათა და ბრძანებათა მოდუსს. ეს კილო გამოიყენება მაშინ, როდესაც ვსაუბრობთ იმ მოქმედებებზე, რომელთა შესასრულებლადაც გვსურს ვუბიძგოთ სხვას, თხოვნის, რჩევის, ანდა ბრძანების ფორმით.\n\n==== მარტივი და რთულშედგენილი დროის ფორმები ====\nზმნის ზოგიერთი დრო იწარმოებს რთულშედგენილ ფორმებს. რთულშედგენილი დროის საწარმოებლად ესპანურში დამხმარე ზმნად გამოიყენებენ ''haber''-ს (ქონა, ყოლა), რომელიც დამხმარე ზმნის როლში ჰკარგავს თავის პირველად ლექსიკურ მნიშვნელობას და იძენს ე.წ. გრამატიკულ მნიშვნელობას. კერძოდ დამხმარე ზმნა ძირითად საუღლებელ ზმნას აძენინებს წარსულის გრამატიკულ ფუნქციასა და მაშასადამე მნიშვნელობასაც. მაგ.; მეშვეობით იწარმოება perfekt-ი, plusquamperfekt-ი, futurum I-ი და condicional perfecto-ს ფორმები.\n\n=== რიცხვითი სახელი: წელი და თარიღი, წონა, ზომის ერთეულები ===\n\n==== რაოდენობითი და რიგობითი რიცხვითი სახელი ====\nCero-ნოლი, Uno-ერთი, dos-ორი, tres-სამი, cuatro-ოთხი,  cinco-ხუთი, seis-ექვსი, siete-შვიდი, ocho-რვა, nueve-ცხრა, Diez-ათი.\nPrimero/primera-პირველი, segundo/segunda-მეორე, tercero/tercera-მესამე, cuarto/cuarta-მეოთხე, quinto/quinta-მეხუთე, sexto/sexta-მეექვსე, séptimo/séptima-მეშვიდე, octavo/octava-მერვე, noveno/novena-მეცხრე, décimo/décima-მეათე.\n\n== ლექსიკა ==\n\n'''სიტყვები და ფრაზები'''\n\n\n\n== იხილეთ აგრეთვე ==\n\n* ესპანური ენა (DELE)\n* რომანისტიკა\n* ისპანისტიკა\n\n== რესურსები ინტერნეტში ==\n*ესპანურ-ქართული და ქართულ-ესპანური ონლაინ ლექსიკონი espanuri.ge\n*ქართულ-ესპანური სასაუბრო და ესპანურ-ქართული ლექსიკონი\n* ვისწავლოთ ესპანური {{Webarchive|url= |date=2011-08-21 }}\n* ესპანური ენისა და კულტურის ცენტრი საქართველოში\n\n== ლიტერატურა ==\n* '''ესპანური ენა ყველასათვის = Espanol para todos''' : სახელმძღვ. დამოუკ. შესწავლისათვის / [შეადგინა და თარგმნა ირაკლი ვახვახიშვილმა ; რედ.: ირაკლი ვახვახიშვილი (ესპ. ნაწ.), ქეთევან ბურჯანაძე (ქართ. ნაწ.)] - მე-2 გამოც. - თბ., 2005.\n\n== სქოლიო ==\n{{სქოლიო}}\n\n{{ევროკავშირის ენები}}\n\n*", "url": "https://ka.wikipedia.org/wiki/ესპანური_ენა", "len": 9743}
{"id": "3343", "title": "ჰინდი ენა", "text": "'''ჰინდი''' (हिन्दी) — ენა ჰინდუსტანის ერთ-ერთი ვარიანტი, სამწერლობო და ლიტერატურული ენა, რომელსაც იყენებენ ინდუისტები (ჰინდუსტანის მეორე ვარიანტი არის ურდუ - მუსლიმების ენა). მიეკუთვნება ინდოევროპული ოჯახის ინდური ჯგუფის ენებს.\n\nთავისი მუსულმანური ვარიანტის — ურდუსგან განსხვავებით, რომელიც გამოიყენებს არაბულ ანბანს, ჰინდიზე წერენ დევანაგარის შრიფტით.\n\n== ზოგადი ცნობები ==\n\n* '''მოლაპარაკეთა რაოდენობა''': >480 მლნ \n* '''ენის კოდი''': hi \n* '''სახელწოდება''': hi - Hindî; en - Hindi; eo - Hinda \n* '''დამწერლობა''': დევანაგარი\n\nჰინდი (ფართო გაგებით) მოიცავს ბევრ სხვა შედარებით მცირე ენასა და დიალექტს ინდოეთსა და პაკისტანში: სანსი, კაბუტრა, ბუნდელი (600 ათასიდან რამდენიმე მილიონამდე), ბრაჯი, ჰარიანი, კანაუჯი, ბჰაია, ჩამარი და სხვა.\n\n== სტატუსი ==\n\n'''ოფიციალური ენა: '''\n\n* ინდოეთი - სხვა 15 ენასთან ერთად.\n* ფიჯი - ინგლისურთან და ფიჯიურთან ერთად.\n\n'''გავრცელების არეალი''':\n\nინდოეთი (შტატები: უტარ-პრადეში, მადჰია-პრადეში, ჰარიანა, ბიჰარი, რაჯასტჰანი, ჰიმაჩალ-პრადეში, დელი), ნეპალი, ფიჯი...\n\n== ანბანი ==\n\nჰინდი ენა იყენებს ანბანს, რომელიც წარმოადგენს სანსკრიტული ანბანის დევანაგარის გავრცობილ ფორმას (დამატებულია 8 ფონემა). ანბანში 54 სრულფასოვანი ასო-ნიშანია. არსებობს მრავალი დამხმარე და დიაკრიტიკული ნიშანი და ლიგატურა.\n\nსანსკრიტული დევანაგარი წარმოადგენს ე.წ. მარცვლოვან დამწერლობას. თითოეული თანხმოვნის აღმნიშვნელი ფონემა (განსაკუთრებული ნიშნის გარეშე) მკაცრი წესისამებრ იკითხება მომდევნო მოკლე ხმოვნის अ ''a''–ს თანხლებით. თანამედროვე ჰინდის დამწერლობაში ამ მკაცრ წესს ძირითადში ექვემდებარება (ისიც ნაწილობრივ) მხოლოდ სანსკრიტიდან ნასესხები სიტყვები. ხოლო თავად ჰინდი–დამწერლობაში საერთო უნივერსალური წესის თანახმად თანხმოვანი მარცვლის და სიტყვის ბოლოში (ყოველგვარი დიაკრიტიკული ნიშნის გარეშეც) ამ მოკლე अ ''a''–ს გარეშე გამოითქმის. ეს ნაწილობრივ ართულებს გამართულ (მარცვლოვან) კითხვას, რადგან მრავალფონემიან სიტყვებში მარცვლების ზუსტი განსაზღვრა ხშირად ენის როგორც დედაენის ცოდნას ითვალისწინებს და შემსწავლელისთვის ტრანსკრიფციის საჭიროებას ქმნის. აქედან გამომდინარე, თანამედროვე ჰინდი–დამწერლობა მხოლოდ პირობითად შეიძლება მარცვლოვან დამწერლობად ჩაითვალოს.\n\n<big>'''თანხმოვნები'''</big>\n\n(ასოთა თანმიმდევრობა უძველეს ინდოელ ფილოლოგთა მიერ შემუშავებული გარკვეული წესის და რიგის (არტიკულაციის პრინციპების) მიხედვითაა შედგენილი, ზოგიერთს ქართული შესატყვისი ფონემა აქვს დართული უფრო ნათელი აღქმისთვის):\n\nक ''ka'' ख ''kha'' (ქ) ग ''ga'' घ ''gha'' ङ ''ṅa'' च ''ca'' छ ''cha'' ज ''ja'' (ჯ) झ ''jha'' (ჯ<sup>ჰ</sup>) ञ ''ña'' ट ''ṭa'' ठ ''ṭha'' ड ''ḍa'' ढ ''ḍha'' ण ''ṇa'' त ''ta'' (ტ) थ ''tha'' (თ) द ''da'' ध ''dha'' न ''na'' प ''pa'' फ ''pha'' (ფ) ब ''ba'' भ ''bha'' म ''ma'' य ''ya'' र ''ra'' ल ''la'' व ''va'' श ''śa'' ष ''ṣa'' स ''sa'' ह ''ha''.\n\nწერტილის მეშვეობით გავრცობილი <big>'''დამატებითი ასოები'''</big>, რომლებიც ჰინდი ენის საკუთრებრივ სასისმიერ ფონემებს ასახავს:\n\nड़ ''ṛa'' ढ़ ''ṛha''.\n\nასევე წერტილის მეშვეობით გავრცობილი <big>'''დამატებითი ასოები'''</big>, რომლებიც სპარსულ–არაბულიდან ნასესხებ ფონემებს გამოხატავს:\n\nक़ ''qa'' (ყ) ख़ ''Kha'' (ხ) ग़ ''ġa'' (ღ) ज़ ''za'' फ़ ''fa'' (თანამედროვე ჰინდი ენაში წერტილს მეტწილად უგულველყოფენ იგივე ტენდენციით, რომ მოცემული ნასესხები ფონემები ჰინდისთვის დამახასიეთებელ შესატყვის ასო–ბგერებად წარმოთქმევა: क ''ka'' ख ''kha'' (ქ) ग ''ga'' ज ''ja'' (ჯ) फ ''pha'' (ფ)).\n\n<big>'''ხმოვნები'''</big>\n\nმოკლე ხმოვნები:\n\nअ ''a'' (თანხმოვანთან პოზიციაში – არ აისახება, მაგრამ იგულისხმება) इ ''i'' (თანხმოვანთან პოზიციაში - ि) उ ''u'' (თანხმოვანთან პოზიციაში – ु) ए ''e''(თანხმოვანთან პოზიციაში – े).\n\nგრძელი ხმოვნები:\n\nआ ''ā'' (თანხმოვანთან პოზიციაში – ा) ई ''ī'' (თანხმოვანთან პოზიციაში – ी) ऊ ''ū'' (თანხმოვანთან პოზიციაში – ू) ओ ''o'' (თანხმოვანთან პოზიციაში – ो).\n\n<big>'''დიფტონგები'''</big>:\n\nऐ ''ai'' (თანხმოვანთან პოზიციაში – ै) औ ''au'' (თანხმოვნთან პოზიციაში – ौ).\n\n'''<big>ნახევრადხმოვნები</big>''' (მხოლოდ სანსკრიტიდან ნასესხებ სიტყვებში):\n\nऋ ''ṛ'' (თანხმოვანთან პოზიციაში – ृ) ॠ ''ṝ'' (თანხმოვანთან პოზიციაში – ॄ, ორივე პრაქტიკულად გამოითქმის როგორ «რი») ऌ ''ḷ'' (თანხმოვანთან პოზიციაში – ॢ) ॡ ''ḹ'' (თანხმოვანთან პოზიციაში – ॣ, ორივე პრაქტიკულად გამოითქმის როგორ „ლი“).\n\nგარდა ამისა, ჰინდი ენაში არის '''<big>დამატებითი</big>''' (ასე ვთქვათ: დიაკრიტიკული) <big>'''ნიშნები'''</big>:\n\nხმოვნის შემდეგ ფონემები ङ ''ṅa'' ञ ''ña'' ण ''ṇa'' न ''na'' და म ''ma'' ხშირად გამოიხატება ნიშნებით ँ ან ं, სანსკრიტიდან ნასესხებ ზოგიერთ სიტყვაში თანმხოვანს ह ''ha'' აქვს ფორმა ः .\n\nგანსაკუთრებული ნიშანი ् – თანხმოვანს „უშლის“ მის მარცვლოვან ხმოვანს अ ''a''.\n\nინგლისური ენიდან ნასესხებ სიტყვებში ხმოვნის [ɒ] გამოსახატავად არსებობს ნიშანი ॅ, მაგ. डॉक्टर ''ḍôkṭar'' (doctor).\n\nასევე არსებობს უთვალავი <big>'''ლიგატურა'''</big>, ანუ თანხმოვანთა ერთმანეთზე გადაბმის შედეგად მიღებული ასო–ნიშანთა ფორმა. ყველაზე ხშირია სამი მათგანი:\n\nत्र ''tra'' क्ष ''kṣa'' ज्ञ ''jña''.\n\n'''<big>სასვენი ნიშნები</big>''':\n\n। „წერტილი“ და ॥ „აბზაცის, ტექსტის დასრულების ნიშანი“. ევროპულ ენათა გავლენით იხმარება თითქმის ყველა სხვა სასვენი ნიშანიც.\n\n=== რიცხვები ===\n\n\n\n== გრამატიკა ==\n=== მეტყველების ნაწილები ===\nჰინდი ენაში არის 10 მეტყველების ნაწილი:\n(ტერმინოლოგია, რა თქმა უნდა, სანსკრიტული ენიდანაა ნასესხები, ისევე, როგორც ბევრ ევროპულ ენაში – ლათნურიდან)\n# არსებითი სახელი — संज्ञा ''saṁjñā'' \n# ზედსართავი სახელი — विशेषण ''viśeṣaṇa''\n# ნაცვალსახელი — सर्वनाम ''sarvanāma''\n# ზმნა — क्रिया ''kriyā''\n# ზმნიზედა — क्रियाविशेषण ''kriyāviśeṣaṇa''\n# რიცხვითი სახელი — संख्या ''saṁkhyā''\n# თანდებული — परसर्ग ''parasarga'' (ჰინდი ენაში წინდებულები თითქმის არაა, ქართულივით თანდებულებია)\n# კავშირი — संयोजक ''saṁyojaka''\n# ნაწილაკი — निपात ''nipāta''\n# შორისდებული — विस्मयादिबोधक ''vismayādibodhaka''\n\n== ლექსიკა ==\n\n'''ფრაზები და სიტყვები'''\n\n* გამარჯობა - Namasté; Namaskaar\n* კეთილი იყოს თქვენი მობრძანება - Swaagatam\n* გმადლობთ - Shukriya\n* კი / არა - Haan; Ji haan / Nahin; Ji nahi\n* გეთაყვა - Merhabani karke\n* ნახვამდის - Phir milenge; Namasté; Alvida\n\n'''რიცხვები'''\n\n* 1 - ek, 2 - do, 3 - ti:n, 4 - cha:r, 5 - pa:nch, 6 - chhe, 7 - sa:t, 8 - a:th, 9 - nau, 10 - das\n\n== ლექსიკონები ==\n\nასათიანი, მერი: '''თანამედროვე სალიტერატურო ჰინდი ენის ლექსიკოლოგიის საკითხები''' / გ. წერეთლის სახ. აღმოსავლეთმცოდნეობის ინ-ტი - თბ. : მეცნიერება, 1980\n\n== ლიტერატურა ==\n* Bhatia, Tej K ''A History of the Hindi Grammatical Tradition''. Leiden, Netherlands & New York, NY: E.J. Brill, 1987. ISBN 90-04-07924-6\n* Tiwari, deepa, \" {{Webarchive|url= |date=2016-10-01 }},\" The Hindi Stories. April 2015.\n\n== რესურსები ინტერნეტში ==\n* The Union: Official Language {{Webarchive|url= |date=2014-03-08 }}\n* Official Unicode Chart for Devanagari (PDF)\n\nკატეგორია:ჰინდი", "url": "https://ka.wikipedia.org/wiki/ჰინდი_ენა", "len": 6486}
{"id": "3344", "title": "არაბული ენა", "text": "'''არაბული ენა''' (არაბულად, თვითსახელრქმევით اَللُّغَةُ اَلْعَرَبِيَّة, al-luġatu al-ʿarabiyya‚ ‚არაბული ენა‘, მოკლე ფორმა العربية, al-ʿarabiyya ‚არაბული‘,) — აფროაზიური ენათა ოჯახის სემიტური შტოს ყველაზე უფრო გავრცელებული ენა, რომლის ზერეგიონული სალიტერატურო ფორმა ფუსჰა (الفصحى / Fuṣḥā) გაერთიანებული ენების ორგანიზაციის 6 ენთაგან ერთ-ერთ ოფიციალურ სამუშაო ენას წარმოადგენს. \n\nარაბულ ენაზე მოლაპარაკეთა რიცხვი სავარაუდოდ 206 მილიონი კაცი ამ ენას მშობლიურ ენად მიიჩნევს, ხოლო 246 მილიონი ადამიანი კი მას მეორე ან მესამე ენად მიიჩნევს. არაბული ენა მსოფლიო ენად საუკუნეების განმავლობაში ყალიბდებოდა უწინარესად ღვთისმსახურების ენის ფუნქციის გამო. თანამედროვე არაბული ენის სტანდარტული ვარიანტი ეფუძნება კლასიკურ არაბულს, - ყურანისა და პოეზიის ენას და იგი ძლიერ განსხვავდება ამ ენისავე სამეტყველო ვარიანტებისაგან.  \n\n== სტატუსი ==\n\nright|thumb|upright=1.5|'''არაბული ენის გავრცელება'''<br />{{legend|#008000|ერთადერთი ოფიციალური|inline}}<br />{{legend|#0080FF|ერთ-ერთი ოფიციალური|inline}}\n'''ოფიციალური ენა''':\n* ალჟირი\n* არაბთა გაერთიანებული საამიროები\n* ბაჰრეინი\n* ეგვიპტე\n* ერაყი - ქურთულთან ერთად.\n* ერიტრეა - ტიგრინიასთან ერთად.\n* იემენი\n* იორდანია\n* ისრაელი - ებრაულთან ერთად.\n* კატარი\n* კომორის კუნძულები - ფრანგულთან და კომორულთან ერთად.\n* ლიბანი\n* ლიბია\n* მავრიტანია\n* მაროკო\n* ომანი\n* საუდის არაბეთი\n* სირია\n* სუდანი\n* ტუნისი\n* ქუვეითი\n* ჩადი - ფრანგულთან ერთად.\n* ჯიბუტი - ფრანგულთან ერთად.\n\n* გაერო\n\n'''გავრცელების არეალი''':\nეგვიპტე, ალჟირი, მაროკო, ერაყი, საუდის არაბეთი, სუდანი, იემენი, სირია.\n\n== დიალექტები ==\nარაბული ენა უძველესი დროიდანვე გამოირჩეობა დიალექტური დანაწევრებით. თანამედროვე სალაპარაკო არაბული დიალექტების 5 ძირითად ჯგუფად იყოფა: აღმოსავლური (მესოპოტამია), არავიული (საუდის არაბეთი ), ცენტრალურარაბული, ეგვიპტურ-სუდანური, ჩრდილოაფრიკული (მაღრიბის ქვეყნები).\n\n== ისტორია ==\nლიტერატურული არაბული ენა ერთიანია. არაბულის კლასიკური ფორმა ჩამოყალიბდა V-VI სს-ის ისლამამდელი პოეზიაში და VII ს-ის ყურანის ენაში. არაბული ენის უძველესი წერილობითი ძეგლებია საბეური ანბანით (ძვ.წ. V - ახ.წ. IV სს.) შესრულებული სამუდის, ლიხიანის და საფის წარწერები, ნაბატეური დამწერლობით (IV ს.) შესრულებული ნებარული წარწერები და სხვა. კლასიკური არაბულის უძველესი წერილობითი ნიმუშია არაბული გრაფიკით გაფორმებული ყურანი (VII ს.).\n\n== გრამატიკა ==\n...\n\n== ლექსიკა ==\n'''ფრაზები და სიტყვები'''\n* გამარჯობა - مرحبا - მარჰაბა; აჰლან; ას-სალაამუ ჸალაჲქუმ; აჰლან ვა საჰლან\n* კეთილი იყოს თქვენი მობრძანება - مرحبا - მარჰაბა; აჰლან ვა საჰლან\n* გმადლობთ - შუქრან\n* კი / არა - لا / نعم -ნაჸამ; აჲვა / ლაა\n* გეთაყვა - من فضلك - მინ ჶადლიქ\n* ნახვამდის - ილა ლ-ლიყაა'; მაჸა ს-სალაამ\n\n'''რიცხვები'''\n* 1 - wa:hid, 2 - 'ithna:n, 3 - thala:thah, 4 - 'arba‘ah, 5 - xamsah, 6 - sittah, 7 - sab‘ah, 8 - thama:niyyah, 9 - tis‘ah, 10 - ‘asharah\n\n== იხილეთ აგრეთვე ==\n\n* არაბისტიკა\n* სემიტოლოგია\n* ისლამოლოგია\n\n== ლექსიკონები, ქრესტომათიები, სახელმძღვანელოები ==\n\n* '''წერეთელი გიორგი''': '''არაბულ-ქართული ლექსიკონი''' - თბილისი : სტალინის სახ. თბილისის სახელმწ. უნ-ტის გამ-ბა და სტ., 1951. \n* წერეთელი, გიორგი: '''არაბული ქრესტომათია ლექსიკონითურთ''' / [შემდგ.: თ. მარგველაშვილი ; რედ.: ს. ჯიქია] - თბილისი : თბილისის უნ-ტის გამ-ბა, 2000.\n* წერეთელი, გიორგი: '''არაბული ქრესტომათია''' - თბილისი : სტალინის სახ. თბილისის სახელმწ. უნ-ტის გამ-ბა და სტ., 1949.\n* '''ლეკიაშვილი, ალექსი''': '''არაბული ენა''' წ. 1 : ფონეტიკა, სიტყვაწარმოება და მორფოლოგია - თბილისი : თბილ. უნ-ტის გამ-ბა, 1977.\n* '''ანთიძე, ნინო''': '''არაბული ენა''' : მეორე კლასი: ('''სწავლების პირველი წელი''') - თბილისი : განათლება, 1983.\n* ანთიძე, ნინო: '''არაბული ენა''' : მე-4 კლასი : ('''სწავლების მეორე წელი''') - თბილისი : განათლება, 1987.\n* ტატიშვილი მ., თვალიაშვილი ლ.: '''არაბული ენა''' : მე-5-მე-6 კლასი : ('''სწავლების მე-3 და მე-4 წელი''') / [რედ.: კონსტანტინე წერეთელი] - თბილისი : განათლება, 2004.\n* ლეკიაშვილი, ალექსი: '''არაბული ზმნის ფორმათა პარადიგმები''' / გიორგი წერეთლის რედ. და წინასიტყვაობით - თბილისი : თბილ. უნ-ტის გამ-ბა, 1953.\n* გობრონიძე, მანანა: '''შუა საუკუნეების არაბული ფონეტიკური თეორიის ძირითადი საკითხები (VIII-XIII ს.)''' / საქ. სსრ მეცნ. აკად., გ. წერეთლის სახ. აღმოსავლეთმცოდნ. ინ-ტი - თბილისი : მეცნიერება, 1980.\n* მარგველაშვილი, თინა: '''ლექსიკურ-გრამატიკული განმარტებანი გიორგი წერეთლის \"არაბული ქრესტომათიისათვის\"''' - თბილისი : თბილ. უნ-ტის გამ-ბა, 1981.\n* ჟორდანია, ალექსანდრე: '''არაბული ენის ეგვიპტური დიალექტის მასალები''' / [რედ.: ვ. ახვლედიანი] ; თსუ - თბ. : თბილ. უნ-ტის გამ-ბა, 1986.\n* მარგველაშვილი, თინა: '''ლექსიკურ-გრამატიკული განმარტებანი გიორგი წერეთლის \"არაბული ქრესტომათიისათვის\"''' - თბ. : თბილ. უნ-ტის გამ-ბა, 1981.\n\n== რესურსები ინტერნეტში ==\n* თბილისის ივანე ჯავახიშვილის სახელობის სახელმწიფო უნივერსიტეტი არაბისტიკის საბაკალავრო პროგრამა (მცირე დახასიათება){{Dead link|date=იანვარი 2021 |bot=InternetArchiveBot }}\n\n*\nკატეგორია:სემიტური ენები", "url": "https://ka.wikipedia.org/wiki/არაბული_ენა", "len": 4748}
