{"id": "6145", "title": "ნაციონალ-სოციალისტური პარტიის ოქროს პარტიული ნიშანი", "text": "მინი|200პქ|ოქროს პარტიული ნიშანი\n'''„ნაციონალ-სოციალისტური პარტიის ოქროს პარტიული ნიშანი“''' ({{lang-de|Das Goldene Parteiabzeichen der NSDAP}}), ოფიციალურად '''„NSDAP-ის ოქროს ღირსების მედალი“''' ({{lang-de|Goldene Ehrenmedaille der NSDAP}}) — მესამე რაიხის უმაღლესი სამოქალაქო ჯილდო. იგი დაარსებულ იქნა 1933 წელს ადოლფ ჰიტლერის მიერ. \n\n„ოქროს პარტიული ნიშანი“ პიროვნებას მიენიჭებოდა შემდეგ შემთხვევაში: \n# თუ პიროვნება „NSDAP-ში“ გაწევრიანდა 1933 წლის მარტამდე და ატარებდა პარტიულ ნომერს „1“-დან „100 000“-მდე. პიროვნების პარტიული ნომერი მედალის რევერსზე იყო ამოგრავირებული.\n# თუ პიროვნებას რაიმე დიდი დამსახურება მიუძღოდა სამშობლოს წინაშე. ამ შემთხვევაში რევერსზე ამოგრავირებული იყო ჰიტლერის ინიციალები „A.H.“ და მედლის გაცემის თარიღი.\n\nარსებობდა მედალის 2 ვარიანტი: „დიდი“ და „პატარა“.\n\n==რესურსები ინტერნეტში==\n* Goldenes Parteiabzeichen  Stenger Historica Inc. {{Webarchive|url= |date=2015-09-24 }}\n\nკატეგორია:მესამე რაიხი", "url": "https://ka.wikipedia.org/wiki/ნაციონალ-სოციალისტური_პარტიის_ოქროს_პარტიული_ნიშანი", "len": 928}
{"id": "6163", "title": "ბაადურ არაგვის ერისთავი", "text": "{{მმ*|ბაინდურ არაგვის ერისთავი}}\n'''ბაადურ (ბაინდურ) არაგვის ერისთავი''' (გ. დაახლოებით 1624) — არაგვის ერისთავი 1618-1620, ძე ნუგზარ არაგვის ერისთავისა. \n\nცოლად ჰყავდა, ჯერ ქართლის მეფე გიორგი X-ის ასული ხორეშანი, რომელთანაც ჰყავდა ვაჟი რადამი, მას შემდეგ კი, რაც ხორეშანი კახეთის მეფე თეიმურაზ I-ის ცოლი გახდა, ცოლად შეირთო ქართლის მეფე დავით XI-ის (დაუთ-ხანი) ასული, რომელთანაც ჰყავდა ვაჟები ქაიხოსრო, ლუარსაბ და გიორგი.\n\nბაადური  არაგვის ერისთავი გახდა 1618 წელს, ნუგზარი არაგვის ერისთავის სიკვდილის შემდეგ, როგორც უფროსი ვაჟი. ბაადურს არ ემორჩილებოდა მომდევნო ძმა ზურაბი, რომელიც სეფიანთა ირანში გაემგზავრა, შაჰ აბას I-ისაგან დახმარება მიიღო, არაგვის ხეობაში დაბრუნდა, ბაადური დაამარცხა და განდევნა, არაგვის ერისთავობა კი თავად დაიკავა. ბაადურ არაგვის ერისთავი იმერეთის სამეფოში, საჩინოში გადასახლდა, სადაც, დაახლოებით 1621-1624 წლებში, ცოლის საყვარელმა, თავადმა საზვერელ ჩიჯავაძემ მოკლა. \n\n== ლიტერატურა ==\n* ''ვახუშტი'', აღწერა სამეფოსა საქართველოსა, წგნ.: ქართლის ცხოვრება, ს. ყაუხჩიშვილის გამოც., ტ. 4, თბ., 1973\n* ''ჯამბურია გ''., გიორგი სააკაძე, თბ., 1964\n{{ქსე|2|115-116}}\n\n{{დაიწყე ყუთი}}\n{{მემკვიდრეობის ყუთი\n| წინამორბედი=  ნუგზარ\n| ტიტული=არაგვის ერისთავი \n| წლები=1618-1620\n| შემდეგი = ზურაბი\n| }}\n{{დაასრულე ყუთი}}\n\nკატეგორია:არაგვის ერისთავები\nკატეგორია:გარდაცვლილი 1624", "url": "https://ka.wikipedia.org/wiki/ბაადურ_არაგვის_ერისთავი", "len": 1289}
{"id": "6164", "title": "ბაადურ ჯაყელი", "text": "'''ბაადურ ჯაყელი''' (დ. 1454 — გ. 10 ოქტომბერი, 1475) — ყვარყვარე II ჯაყელის ათაბაგის მესამე ვაჟი, ქაიხოსროსა და მზეჭაბუკის ძმა. ვახუშტის მიხედვით, ათაბაგად იყო 1466–1475, რაც არ დასტურდება. 1451–1498 წლებში ათაბაგი იყო ბაადურ ჯაყელის მამა ყვარყვარე II.\n== ლიტერატურა ==\n{{ქსე|2|116|}}\n\nკატეგორია:დაბადებული 1454\nკატეგორია:გარდაცვლილი 10 ოქტომბერი\nკატეგორია:გარდაცვლილი 1475\nკატეგორია:ჯაყელები", "url": "https://ka.wikipedia.org/wiki/ბაადურ_ჯაყელი", "len": 393}
{"id": "6167", "title": "გერცელ ბააზოვი", "text": "{{ინფოდაფა მწერალი}}\n'''გერცელ დავითის ძე ბააზოვი''' (დ. 28 ოქტომბერი, 1904, ონი  — გ. 12 სექტემბერი,  1938) — ქართველი მწერალი.\n\n== ბიოგრაფია ==\n\nდაიბადა  ებრაელი სასულიერო და საზოგადო  მოღვაწის დავით ბააზოვის ოჯახში. სწავლობდა თბილისის ჰუმანიტარულ ტექნიკუმში (ყოფილი სათავადაზნაურო გიმნაზია), რომელიც დაასრულა 1922 წელს. 1926 დაამთავრა თბილისის სახელმწიფო უნივერსიტეტის სოციალურ-ეკონომიური ფაკულტეტის იურიდიული განყოფილება. ერთხანს ადვოკატად მუშაობდა, შემდეგ იყო ჟურნალ „საბჭოთა სამართლის“ რედაქციის პ/მგ. მდივანი. 1918 ქუთაისის გაზეთ „ებრაელის ხმაში“ გამოქვეყნდა მისი პირველი ლექსები. 1921-1922 მხატვარ უჩა ჯაფარიძესთან და თეატრმცოდნე დიმიტრი ჯანელიძესთან ერთად გამოსცა ლიტერატურული ჟურნალი „ონი“ (ინიციატორი იყო „ცისფერყანწელი“ პოეტი გრ. ჯაფარიძე). 1922 დამკვიდრდა თბილისში. აქაურ ჟურნალ-გაზეთებში იბეჭდებოდა მისი ლექსები, წერილები და თარგმანები. 1924-1925 ბააზოვის ინიციატივით დაარსდა ქართველ ებრაელთა თვითმოქმედი დრამატული დასი „კადიმა“.\n\nბააზოვის  პირველი დრამატული ნაწარმოები იყო ალეგორიულ-სიმბოლური ხასიათის დრამა „დილლეამარი“ (1928, ცალკე წიგნად 1929). ერთსულოვანი აღიარება მოუტანა ბააზოვს  ქართველ ებრაელთა ყოფა-ცხოვრების ამსახველმა პიესამ \"მუნჯები ალაპარაკდნენ\" (1931; დაიდგა  მარჯანიშვილის თეატრში 1931-1932, ცალკე წიგნად გამოვიდა 1937).მორალის პრობლემები წარმოაჩინა პოესაში „განურჩევლად პიროვნებისა“ (1933). ისტორიულ-რევოლუციური ხასიათისაა პიესა „იცკა რიჟინაშვილი“ (1936). დაწერა აგრეთვე პიესები „ხაგაი“, „შავი ზღვის პირას“ (1938 რეპეტიციიდან მოიხსნა, რადგან მწერალი 1937 რეპრესირებული იყო; რეაბილიტირებულია სიკვდილის შემდეგ), საბავშვო პიესა „ჭინჭარი“ (იდგმებოდა თბილისის მოზარდ მაყურებელთა თეატრში) და სხვ. ბააზოვის პროზაული ნაწარმოებებიდან აღსანიშნავია მოთხრობები „შემარიას უკანასკნელი სიტყვა“ და „გელათის ქუჩის დასასრული“ (ორივე 1931), ტრილოგიად ჩაფიქრებული რომანი „ფეთხაინი“ (1934, I ნაწილი რუსულად — 1936) და სხვა. 1938 წელს ემსხვერპლა საბჭოთა პოლიტიკურ რეპრესიებს.\n\n==ლიტერატურა==\n{{ქსე|2|116|ჟღენტი ბ.}}\n\n\nკატეგორია:ქართველი მწერლები\nკატეგორია:ებრაელი მწერლები\nკატეგორია:რეპრესირებულები\nკატეგორია:საბჭოთა კავშირის რეპრესიების მსხვერპლნი საქართველოში\nკატეგორია:დაბადებული  1904 \nკატეგორია:გარდაცვლილი  1938\nკატეგორია:სიონიზმი\nკატეგორია:ქართველი ებრაელები\nკატეგორია:ონის მუნიციპალიტეტში დაბადებულები", "url": "https://ka.wikipedia.org/wiki/გერცელ_ბააზოვი", "len": 2218}
{"id": "6168", "title": "სოფიო ბააზოვა", "text": "'''სოფიო აბრამის ასული ბააზოვა''' (დ.7 იანვარი, 1910/<small> ძვ. სტ.25 დეკემბერი, 1909, </small>, ქ. ბელაია-ცერკოვი, კიევის ოლქი — გ. 1990) — ნევროპათოლოგი. მედიცინის მეცნიერებათა დოქტორი (1960), პროფესორი (1965), საქართველოს მეცნიერების დამსახურებული მოღვაწე (1967). \n\n==ბიოგრაფია==\nდაამთავრა კიევის სამედიცინო ინსტიტუტი. 1959–1985 იყო ი. კონიაშვილის სახელობის კურორტოლოგიისა და ფიზიოთერაპიის სამეცნიერო-კვლევითი ინსტიტუტის ნევროლოგიური განყოფილების გამგე, 1985-დან კონსულტანტია. დაამუშავა ჰემიპარეზების თბილისის თერმულ-გოგირდოვანი წყლის აბაზანებით მკურნალობისა და ცენტრალური ნერვული სისტემის დაავადებების ფიზიობალნეოლოგიური მკურნალობის მეთოდები. შეისწავლა კიბერნეტიკული ანალიზის მნიშვნელობა პროგნოზისა და რეაბილატაციისათვის ნერვული სისტემის დაავადებების საკურორტო ფაქტორებით მკურნალობის დროს.\n\n==ლიტერატურა==\n{{ქსე|2|116}}\n\n\n\nკატეგორია:ქართველი ნევროპათოლოგები\nკატეგორია:დაბადებული  7 იანვარი\nკატეგორია:დაბადებული 1910\nკატეგორია:გარდაცვლილი 1990", "url": "https://ka.wikipedia.org/wiki/სოფიო_ბააზოვა", "len": 947}
{"id": "6199", "title": "ივანე ბაბალაშვილი", "text": "'''ივანე  პავლეს ძე  ბაბალაშვილი''' (დ. 2 ნოემბერი, 1906, თბილისი— გ. 2 ოქტომბერი, 1983, იქვე) — ქართველი გენერალ-მაიორი (1945), ისტორიის მეცნიერებათა კანდიდატი (1969). \n\nდაამთავრა  ქართული გაერთიანებული სამხედრო სკოლა (1925), მ. ფრუნზეს სახელობის სამხედრო აკადემია (დაუსწრებლად, 1941), გენერალური შტაბის აკადემია (1948). მონაწილეობდა 1924 წლის აგვისტოს აჯანყების ჩახშობაში. 1939–1941 წლებში ცხენოსანი დივიზიის არტილერიის უფროსი იყო. მეორე მსოფლიო ომის დროს იბრძოდა ჩრდილოეთ კავკასიაში, ყირიმში; ჯერ 47-ე არმიის არტილერიის შტაბის უფროსი იყო, შემდეგ მეთაურობდა 414-ე, 392-ე ქართულ მსროლელ დივიზიებს. 1948-1965 წლებში სამეთაურო თანამდებობები ეკავა საბჭოთა კავშირის შეიარაღებულ ძალებში. 1957-1958 წლებში თბილისის სახელმწიფო უნივერსიტეტის სამხედრო კათედრის გამგე იყო, 1965 წლიდან თადარიგში გავიდა. \n\n== ჯილდოები ==\n* ლენინის ორდენი  \n* 2 წითელი დროშის ორდენი \n* 2 წითელი ვარსკვლავის ორდენი\n\n== ლიტერატურა ==\n{{ქსე|2|117}}\n* {{ქე|1|312|ჩინჩილაკაშვილი ტ.}}\n* Великая Отечественная. Комдивы : военный биографический словарь / [Д. А. Цапаев и др. ; под общ. ред. В. П. Горемыкина] ; М-во обороны Российской Федерации, Гл. упр. кадров, Гл. упр. по работе с личным составом, Ин-т военной истории Военной акад. Генерального штаба, Центральный архив. — М. : Кучково поле, 2014. — Т. III. Командиры стрелковых, горнострелковых дивизий, крымских, полярных, петрозаводских дивизий, дивизий ребольского направления, истребительных дивизий (Абакумов — Зюванов). — С. 148—150. \n\n\nკატეგორია:ქართველი სამხედრო მოღვაწეები\nკატეგორია:ლენინის ორდენის კავალრები\nკატეგორია:წითელი დროშის ორდენის კავალრები\nკატეგორია:წითელი ვარსკვლავის ორდენის კავალრები\nკატეგორია:დაბადებული 2 ნოემბერი\nკატეგორია:დაბადებული 1906\nკატეგორია:გარდაცვლილი 2 ოქტომბერი\nკატეგორია:გარდაცვლილი 1983\nკატეგორია:ქართველები მეორე მსოფლიო ომში", "url": "https://ka.wikipedia.org/wiki/ივანე_ბაბალაშვილი", "len": 1784}
{"id": "6200", "title": "ბაბილა (კათოლიკოსი)", "text": "'''ბაბილა''', ''ბაბილე'', საქართველოს (ქართლის) კათოლიკოსი დაახლოებით VII საუკუნის I მეოთხედში, ქართლში ადარნასეს ერისმთავრობის დროს. ზოგიერთი ცნობით მას მიეწერება 634 წელს ანჩისხატის ეკლესიის აგება თბილისში.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n== ლიტერატურა ==\n{{ქსე|2|119}}\n* {{წიგნი\n|ავტორი = მეტრეველი, როინ. (რედ.)\n|ნაწილი =\n|სათაური = საქართველოს კათოლიკოს-პატრიარქები\n|ბმული = \n|ადგილი = თბ.\n|გამომცემლობა = „ნეკერი“\n|წელი = 2000\n|ტომი =\n|გვერდები =  \n|გვერდნი = 219 \n|isbn = \n|ტირაჟი = \n|ref = მეტრეველი, როინ.\n}}\n\n{{საქართველოს მართლმადიდებელი ეკლესიის მეთაურები}}\n\nკატეგორია:ქართლის კათოლიკოსები", "url": "https://ka.wikipedia.org/wiki/ბაბილა_(კათოლიკოსი)", "len": 641}
{"id": "6201", "title": "გიორგი ბაბილოძე", "text": "{{ინფოდაფა ტანმოვარჯიშე\n| სახელი = გიორგი ბაბილოძე\n| სქესი = \n| სურათი = Giorgi Babilodze (1911−1990) — Georgian gymnast.jpg\n| ფოტოს_სიგანე = \n| alt = \n| წარწერა = \n| სრული სახელი = გიორგი იოსების ძე ბაბილოძე\n| სხვა სახელები = \n| მეტსახელი = \n| ქვეყანა = {{დროშანიშანი|სსრკ}} საბჭოთა კავშირი\n| რეგიონის წარმომადგენელი = \n| ძველი ქვეყნების წარმომადგენელი      = \n| დაბადების თარიღი = {{დაბადების თარიღი |1911|4|20}}\n| დაბადების ადგილი = სოფ. ტარა, ომსკის ოლქი, რუსეთის იმპერია\n| გარდაცვალების თარიღი =  {{გარდაცვალების თარიღი და ასაკი|1990|8|19|1911|4|20}}\n| გარდაცვალების ადგილი = თბილისი, საქართველოს სსრ, საბჭოთა კავშირი\n| საცხოვრებელი ადგილი = \n| რეზიდენცია = \n| მეუღლე = \n| სასწავლო მდებარეობა = \n| სიმაღლე = \n| წონა = \n| დისციპლინა = სპორტული ტანვარჯიში\n| დონე = \n| ეროვნულ ნაკრებში = \n| გუნდი = „სტროიტელი“ (თბილისი)<br />„დინამო“ (თბილისი)\n| სპორტული დარბაზი  =  \n| მწვრთნელი = \n| ასისტენტი მწვრთნელი = \n| ყოფილი მწვრთნელი  = \n| ქორეოგრაფი = \n| მუსიკა = \n| ერთსახელიანი უნარები  = \n| კარიერა დაასრულა  = \n| მსოფლიო რეიტინგი  = \n| მედლის თარგები = \n| მედლის თარგის-გაშლა =  \n| მოდული  =\n| ხმა = \n| ფაილის_სახელი  = \n| ხმის_აღწერა = \n| განახლებული = \n}}\n'''გიორგი იოსების ძე ბაბილოძე''' (დ. 20 აპრილი, 1911, სოფ. ტარა, ომსკის ოლქი ― გ. 19 აგვისტო, 1990, თბილისი) — ქართველი სპორტსმენი (სპორული ტანმოვარჯიშე). ქართველ ტანმოვარჯიშეთა ძველი თაობის წარმომადგენელი. საბჭოთა კავშირის სპორტის დამსახურებული ოსტატი (1947),<ref name=\"Lelo_1987_N214\">{{სტატია\n |სათაური = თაობათა ესტაფეტა\n |ბმული = \n |გამოცემა = „ლელო“ \n |წელი = 7 ნოემბერი, 1987\n |ნომერი = 214 (9625)\n |გვერდები = 3\n}}</ref> საბჭოთა კავშირის დამსახურებული მწვრთნელი (1957), საკავშირო კატეგორიის მსაჯი (1940), საქართველოს ფიზკულტურისა და სპორტის დამსახურებული მუშაკი (1971).<ref>{{cite web\n |url         =  \n |title       = გიორგი ბაბილოძე\n |publisher   = ფოტომატიანე „ივერიელი“\n |access-date = 24 იანვარი, 2022\n}}</ref><ref>{{cite web\n |url         = \n |title       = Бабилодзе Георгий Иосифович\n |publisher   = sportgymrus.ru\n |access-date = 24 იანვარი, 2022\n}}</ref><ref>{{cite web\n |url         = \n |title         = Бабилодзе Георгий Иосифович\n |publisher         = gymnast.ru\n |access-date         = 24 იანვარი, 2022\n |archiveurl         = \n |archivedate         = 2009-12-26\n }}</ref>\n\n==ბიოგრაფია==\n1937 წელს დაამთავრა ამიერკავკასიის ინდუსტრიული ინსტიტუტი, ხოლო 1947 წელს ფიზკულტურის ცენტრალური საკავშირო ინსტიტუტის ფილიალი. საბჭოთა კავშირის ჩემპიონი ორძელზე (1939). ამავე წელს გაიმარჯვა პროფკავშირთა საკავშირო ასპარეზობაში და მიიღო აბსოლუტური ჩემპიონის პირველი ოქროს მედალი.<ref name=\"Lelo_1964_N102\">ძველი ფოტოსურათები მოგვითხრობენ. ალექსანდრე ჯორჯაძე, გიორგი ბაბილოძე და კოტე ზაალიშვილი // „ლელო“, 26 მაისი, 1964, № 102 (2465), გვ. 4.</ref> \n\n1940 წელს იგი იყო საკავშირო ჩემპიონატის ოქროს ლაურეატი რგოლებზე ვარჯიშში. 1934 წელს გაიმარჯვა საქართველოს ტანმოვარჯიშეთა ნაკრების პირველი საკავშირო ჩემპიონატის გუნდურ ასპარეზობაში. საბჭოთა კავშირის ჩემპიონატის მესამე პრიზიორი (1932), საკავშირო პროფკავშირების აბსოლუტური ჩემპიონი მრავალჭიდში (1939). მიღებული აქვს სახელმწიფო ჯილდოები.\n\n==მიღწევები==\n* 1971 — საქართველოს ფიზკულტურისა და სპორტის დამსახურებული მუშაკი\n* 1957 — საბჭოთა კავშირის დამსახურებული მწვრთნელი\n* 1947 — საბჭოთა კავშირის სპორტის დამსახურებული ოსტატი\n* 1940 — საბჭოთა კავშირის ჩემპიონი (რგოლებზე ვარჯიში)\n* 1940 — საკავშირო კატეგორიის მსაჯი\n* 1939 — საკავშირო პროფკავშირების აბსოლუტური ჩემპიონი მრავალჭიდში\n* 1939 — საბჭოთა კავშირის ჩემპიონი (ორძელზე ვარჯიში)\n\n==ლიტერატურა==\n* ''გუგუშვილი ნ.,'' ენციკლოპედია \"საქართველო\", ტ. 1, გვ.313, თბ., 1997\n\n== პერიოდიკა ==  \n{{Refbegin}}\n* {{სტატია\n |ავტორი =  \n |სათაური = იმ შორეულ ოცდაათიან წლებში\n |ბმული = \n |გამოცემა = „ლელო“ \n |წელი = 27 თებერვალი, 1986\n |ნომერი = 41 (9132)\n |გვერდები = 2\n}}\n* {{სტატია\n |ავტორი = მირიჯანაშვილი, შ. \n |სათაური = დამსახურებული\n |ბმული = \n |გამოცემა = „ლელო“ \n |წელი = 16 დეკემბერი, 1981\n |ნომერი = 240 (7051)\n |გვერდები = 3\n}}\n{{Refend}}\n\n==რესურსები ინტერნეტში==\n{{Refbegin}}\n{{nplg ბიოგრაფია|00003950}}{{nplg სპორტსმენი|00003326}}\n* გიორგი ბაბილოძე — ციფრული ფოტომატიანე „ივერიელი“\n{{refend}}\n\n==სქოლიო==\n{{სქოლიო|2}}\n\n\n\nკატეგორია:დაბადებული 20 აპრილი\nკატეგორია:დაბადებული 1911\nკატეგორია:გარდაცვლილი 19 აგვისტო\nკატეგორია:გარდაცვლილი 1990\nკატეგორია:ქართველი სპორტული ტანმოვარჯიშეები\nკატეგორია:საბჭოთა კავშირის სპორტის დამსახურებული ოსტატები", "url": "https://ka.wikipedia.org/wiki/გიორგი_ბაბილოძე", "len": 4306}
{"id": "6203", "title": "გრიგოლ ბაბილოძე", "text": "{{ინფოდაფა პიროვნება\n|სახელი            = გრიგოლ ბაბილოძე\n|მშობსახელი  = \n|პორტრეტი        = \n|ზომა          = \n|წარწერა         = \n|დაბსახელი = \n|მოღვაწეობა = პედაგოგი\n|დაბ თარიღი  = 8 აპრილი, 1908\n|დაბ ადგილი = თხინვალი\n| განათლება = თბილისის სახელმწიფო უნივერსიტეტი\n|მოქალაქეობა      = საქართველოს სსრ\n|დაკრ ადგილი  = \n|ქვეშევრდომობა       = \n|ეროვნება = ქართველი \n| გარდ თარიღი    = 15 ივნისი, 1981 \n| გარდ ადგილი   = ბათუმი \n|მამა             = ალექსი ბაბილოძე\n|დედა             = \n|მეუღლე          = \n|შვილები =            \n|ჯილდოები = \n|საიტი           = \n|სხვადასხვა          = პედაგოგიკის მეცნიერებათა კანდიდატი (1958)\n}}\n\n'''გრიგოლ ბაბილოძე''' (დ. 8 აპრილი, 1908, სოფ. თხინვალი, ოზურგეთის მაზრა  ―   გ.   15 ივნისი, 1981, ბათუმი)  — ქართველი პედაგოგი, პედაგოგიკის მეცნიერებათა კანდიდატი (1958).\n\n==ბიოგრაფია==\nდაამთავრა თბილისის სახელმწიფო უნივერსიტეტის პედაგოგიური ფაკულტეტი, ეწეოდა პედაგოგიურ საქმიანობას აჭარაში. სხვადასხვა დროს იყო სკოლის  დირექტორი, განათლების განყოფილების გამგე, სამასწავლებლო ინსტიტუტის ლექტორი, ბათუმის სახელმწიფო პედაგოგიური ინსტიტუტის პედაგოგიკა-ფსიქოლოგიის კათედრის გამგე (1962–1974). ხელმძღვანელობდა საქართველოს პედაგოგიური საზოგადოების აჭარის განყოფილებას. მნიშვნელოვანი ნაშრომები შექმნა აჭარის სახალხო განათლების ისტორიის დარგში.\n\n==ლიტერატურა==\n*''ბიბილეიშვილი ი., მესხია ვ.,'' გრიგოლ ბაბილოძე (ბიოგრაფიული ნარკვევი), ბათ., 1984;\n*''გურგენიძე დ.,'' ენციკლოპედია \"საქართველო\", ტ. 1, გვ. 313, თბ., 1997\n\n\nკატეგორია:ქართველი პედაგოგები\nკატეგორია:დაბადებული 8 აპრილი\nკატეგორია:დაბადებული 1908\nკატეგორია:გარდაცვლილი 15 ივნისი\nკატეგორია:გარდაცვლილი 1981\nკატეგორია:ოზურგეთის მუნიციპალიტეტში დაბადებულები", "url": "https://ka.wikipedia.org/wiki/გრიგოლ_ბაბილოძე", "len": 1638}
{"id": "6204", "title": "ვლადიმერ ბაბილუა", "text": "'''ვლადიმერ ილიას ძე ბაბილუა''' (დ. 26 აპრილი, 1897, სოფ. ქვემო ჭალადიდი, ახლანდელი ფოთის ტერიტორია ―  გ. 6 იანვარი, 1977, თბილისი) ― ქართული ხალხური სიმღერების შემსრულებელი და ლოტბარი. საქართველოს ხელოვნების დამსახურებული მოღვაწე (1962). \n\n==ბიოგრაფია==\nდაასრულა ფოთის გიმნაზია (1915). ერთხანს სწავლობდა ხარკოვის უნივერსიტეტში. 1933 წელს დაამთავრა თბილისის სახელმწიფო უნივერსიტეტის ისტორიის ფაკულტეტი. 1917 წლიდან მღეროდა  ძუკუ ლოლუას გუნდში. 1924-იდან მუშაობდა დასავლეთ საქართველოს ეთნოგრაფიული გუნდის ლოტბარად, 1940–1955 ― საქართველოს ხალხური სიმღერისა და ცეკვის სახელმწიფო ანსამბლში; ერთდროულად 1940-1952 იყო საქართველოს რადიოკიმიტეტის გუნდის ხელმძღვანელიც. გუნდში ავქსენტი მეგრელიძის მოსვლის შემდეგ კი ― ლოტბარი და მომღერალ-სოლისტი. მაღალი ოსტატობით ასრულებდა ქართული მუსიკის ფოლკლორის კლასიკურ ნიმუშებს („კუჩხი ბედნიერი“, „მიყვარს ფაცხა მე მეგრული“, „მახა“, „სი ქოულ ბატა“, „გულისა“, „ოდოია“ და სხვა). დიდი როლი ითამაშა ქართული ხალხური სიმღერის დახვეწისა და პოპულარიზაციის საქმეში.\n\n==ლიტერატურა==\n{{ქე|1|313}}\n\n==რესურსები ინტერნეტში==\n* {{nplg ბიოგრაფია|00003926}}\n\n\n\nკატეგორია:ქართველი მომღერლები\nკატეგორია:დაბადებული 26 აპრილი\nკატეგორია:დაბადებული  1897\nკატეგორია:გარდაცვლილი  6 იანვარი\nკატეგორია:გარდაცვლილი  1977\nკატეგორია:ქართველი ლოტბარები\nკატეგორია:ხობის მუნიციპალიტეტში დაბადებულები\nკატეგორია:თბილისის სახელმწიფო უნივერსიტეტის კურსდამთავრებულები", "url": "https://ka.wikipedia.org/wiki/ვლადიმერ_ბაბილუა", "len": 1361}
{"id": "6206", "title": "ეკატერინე ბაბლიძე", "text": "'''ეკატერინე ილიას ასული ბაბლიძე''' (დ.   11 აპრილი <small>[ ძვ. სტ. 29 მარტი]</small>, 1916, თბილისი     ―   გ.  9 თებერვალი, 1989, იქვე) —  ქართველი მხატვარ-კერამიკოსი. საქართველოს დამსახურებული მხატვარი (1961). \n==ბიოგრაფია==\n1942 წელს დაამთავრა თბილისის სამხატვრო აკადემია, სადაც მისი პედაგოგები იყვნენ  დავით ციციშვილი,  ზაქარია მაისურაძე,  სერგო ქობულაძე. იქვე ეწეოდა მოღვაწეობას 1945-იდან, ამავე წლიდან მონაწილეობდა სამხატვრო გამოფენებში. ბაბლიძის შემოქმედებას ახასიათებს ხალხური დეკორატიულ ხელოვნებაში ღრმად წვდომის უნარი, ფაქიზი ორნამენტი, ფორმათა მხატვრული სისადავე. მნიშვნელოვანი ნამუშევრები: დეკორატიული დისკო (1959), ქანდაკება „ჩხიკვთა ქორწილი“ (1960), ლარნაკი (1969), თეფში (1971, 1974, ყველა თიხა) და სხვა.\n\n==ლიტერატურა==\n{{ქე|1|313}}\n\n\n\nკატეგორია:ქართველი კერამიკოსები\nკატეგორია:ქართველი მხატვრები\nკატეგორია:დაბადებული 11 აპრილი\nკატეგორია:დაბადებული  1916\nკატეგორია:გარდაცვლილი 9 თებერვალი\nკატეგორია:გარდაცვლილი  1989\nკატეგორია:თბილისის სახელმწიფო სამხატვრო აკადემიის კურსდამთავრებულები", "url": "https://ka.wikipedia.org/wiki/ეკატერინე_ბაბლიძე", "len": 1003}
{"id": "6208", "title": "ვასილ ბაბუხარდია", "text": "'''ვასილ დიმიტრის ძე ბაბუხადია''' (დ. 1 სექტემბერი, 1913, ტყიბული — გ. 1997) —  ქართველი ქირურგ-უროლოგი. მედიცინის მეცნიერებათა დოქტორი (1967), პროფესორი (1972), საქართველოს  მეცნიერების დამსახურებული მოღვაწე (1978), საქართველოს სახელმწიფო პრემიის ლაურეატი (1994), საქართველოს სამედიცინო-ბიოლოგიურ მეცნიერებათა აკადემიის ნამდვილი წევრი (1995). \n\n==ბიოგრაფია==\n1938 წელს დაამთავრა თბილისის სახელმწიფო სამედიცინო ინსტიტუტი. მეორე მსოფლიო ომის წლებში დივიზიის წამყვანი ქირურგი იყო. 1946–1971 მუშაობდა თბილისის სახელმწიფო სამედიცინო ინსტიტუტის პედიატრიული ფაკულტეტის ზოგადი ქირურგიულ კათედრაზე, 1971–1973 იმავე კათედრის პროფესორი იყო, ხოლო 1973-იდან უროლოგიის კათედრის გამგეა.\n\nბაბუხადია შეისწავლის თირკმლის პარენქიმის რეგენერაციას ჰიდრონეფროზის პირობებში, შარდ-კენჭოვან დაავადებას, საშარდე გზების ინფექციას, წინამდებარე ჯირკვლის ადენომას. იკვლევს საექიმო ეთიკისა და დეონტოლოგიის საკითხებს.  მიღებული აქვს სახელმწიფო ჯილდოები, მ. შ. საბრძოლო ორდენი.\n\n==ლიტერატურა==\n{{ქე|1|314}}\n\n\n\n\n\nკატეგორია:ქართველი უროლოგები\nკატეგორია:დაბადებული 1 სექტემბერი\nკატეგორია:დაბადებული  1913\nკატეგორია:ტყიბულის მუნიციპალიტეტში დაბადებულები\nკატეგორია:თბილისის სახელმწიფო სამედიცინო ინსტიტუტის კურსდამთავრებულები\nკატეგორია:ქართველი ქირურგები\nკატეგორია:გარდაცვლილი 1997", "url": "https://ka.wikipedia.org/wiki/ვასილ_ბაბუხარდია", "len": 1244}
{"id": "6209", "title": "ელენე ბაბუნაშვილი", "text": "'''ელენე  აკაკის ასული ბაბუნაშვილი''' (დ. 3 დეკემბერი, 1925, თბილისი — გ. 21 იანვარი, 2013, იქვე) — ქართველი ენათმეცნიერი. ფილოლოგიის მეცნიერებათა დოქტორი (1971), პროფესორი (1974).\n\n==ბიოგრაფია==\n1949 წელს დაამთავრა თსუ ფილოლოგიის ფაკულტეტი. 1952-იდან მუშაობს ამავე ფაკულტეტის ახალი ქართული ენის კათედრაზე, 1984-იდან კათედრის გამგე და საქართველოს მინისტრთა კაბინეტთან არსებული თანამედროვე ქართული სალიტერატურო ენის ნორმათა დამდგენი მუდმივი სახელმწიფო კომისიის წევრია. იკვლევს ქართული ენის ისტორიის, ქართულ-სომხური ენობრივი ურთიერთობის, ქართული გრამატიკული აზროვნების ისტორიულ საკითხებს; შედგენილი აქვს სახელმძღვანელოები ქართული ენის შემსწავლელ უცხოელთათვის.\n\n==ლიტერატურა==\n{{ქსე|1|313|მაჭავარიანი მ.}} \n==რესურსები ინტერნეტში==\n{{nplg ბიოგრაფია|00001599}}\n\n\nკატეგორია:ქართველი ენათმეცნიერები\nკატეგორია:დაბადებული 3 დეკემბერი\nკატეგორია:დაბადებული 1925\nკატეგორია:თბილისში დაბადებულები\nკატეგორია:გარდაცვლილი 21 იანვარი\nკატეგორია:გარდაცვლილი 2013\nკატეგორია:თბილისში გარდაცვლილები\nკატეგორია:ქართველი ქალი მეცნიერები\nე\nკატეგორია:ფილოლოგიურ მეცნიერებათა დოქტორები\nკატეგორია:ქართველი პროფესორები\nკატეგორია:თბილისის სახელმწიფო უნივერსიტეტის კურსდამთავრებულები", "url": "https://ka.wikipedia.org/wiki/ელენე_ბაბუნაშვილი", "len": 1151}
{"id": "6210", "title": "ობერლეიტენანტი", "text": "''' ობერლეიტენანტი ''' (''გერმ. Oberleutenant'') - სიდიდით ბოლოდან მეორე საოფიცრო ხარისხი გერმანიის, ავსტრიის და შვეიცარიის შეიარაღებულ ძალებში. \n\nმსოფლიოს უმრავლეს ქვეყანაში \"ობერლეიტენანტს\" შეესაბამება \" პირველი კლასის ლეიტენანტის\" (''Lieutenant First Class / First Lieutenant / 1LT'') ხარისხი. \"ნატოს\" ქვეყნებისათვის \"ობერლეიტენანტი\"-ს რანგის კოდირებაა \"OF-1\".\n\nსაქართველოს შეირაღებულ ძალებში \"ობერლეიტენანტს\" შეესაბამება \"უფროსი ლეიტენანტის\" წოდება.\n\nკატეგორია:სამხედრო წოდებები", "url": "https://ka.wikipedia.org/wiki/ობერლეიტენანტი", "len": 482}
{"id": "6211", "title": "თეიმურაზ ბაბლუანი", "text": "{{ინფოდაფა პიროვნება\n| ფერი = \n| სახელი = თეიმურაზ ბაბლუანი\n| ფოტო = Temur Babluani (born 20 March 1948) — Georgian film director and script writer.jpg \n| ფოტოს ზომა =\n| წარწერა = თეიმურაზ ბაბლუანი\n| დაბსახელი = \n| დაბთარიღი  = {{დაბადების თარიღი და ასაკი|1948|3|20}}\n| დაბადგილი = ჩოლური, ლენტეხის მუნიციპალიტეტი, საქართველოს სსრ, საბჭოთა კავშირი\n| ეროვნება = {{flagicon|საქართველო}} ქართველი\n| გარდთარიღი =  \n| გარდადგილი =  \n| სხვა სახელები= \n| აქტიურობის წლები = \n| მეუღლეები= \n| საქმიანობა= რეჟისორი<br />მსახიობი\n| მამა =\n| საცხოვრებელი ადგილი= \n| საიტი= \n}}\n'''თეიმურაზ გელას ძე ბაბლუანი''' (დ. 20 მარტი, 1948, სოფ. ჩოლური, ლენტეხის მუნიციპალიტეტი) — ქართველი კინორეჟისორი, მსახიობი, მწერალი, სცენარისტი.\n\n==ბიოგრაფია==\n1979 წელს დაამთავრა საქართველოს შოთა რუსთაველის სახელობის თეატრალური ინსტიტუტის კინოსარეჟისორო ფაკულტეტი (თენგიზ აბულაძის სახელოსნო). როგორც კინომსახიობმა შეასრულა მალხაზის („ღიმილის ბიჭები“, 1969), არწივის მომთვინიერებლის („მშობლიურო ჩემო მიწავ“, 1980), მურტალოს (სატელევიზიო ფილმი „კუკარაჩა“) როლები. თავისივე სცენარით გადაიღო მხატვრული ფილმები: „მოტაცება“ (1975), „ბეღურების გადაფრენა“ (1979; სპეციალური პრიზი კიევის ახალგაზრდა კინემატოგრაფისტთა XI საკავშირო  კინოფესტივალზე, 1980), სადაც როგორც რეჟისორი საინტერესო მხატვრად მოგვევლინა. ფილმი ეძღვნება ვაჟკაცობას, პატიოსნებას, გარემო სამყაროსთან ურთიერთობას და განმსჭვალულია ადამიანებისადმი რწმენითა და სიყვარულით; „ძმა“ (1981; პრიზი და დიპლომი ტალინის XV საკავშირო კინოფესტივალზე. 1982). ფილმში სოციალური კონფლიქტების ფონზე აქტუალური ზნეობრივი პრობლემების გაშუქებით რეჟისორი მოგვითხრობს მთავარი გმირის რთულ ბედზე; „უძინართა მზე“ (1990; მთავარი პრიზი სოჭში კინოფესტივალზე („კინოტავარ-92“); „გრან-პრი“ მოსკოვის  ფესტივალზე („ინტერფესტ-92“); მთავარი პრიზი და დიპლომი თბილისში ქართული ფილმების I რესპუბლიკურ კინოფესტივალზე („ოქროს არწივი“) - სამივე 1992; „ვერცხლის დათვი“ ბერლინის 43-ე საერთაშორისო კინოფესტივალზე (1993); რუსთაველის სახელობის სახელმწიფო პრემია (1995).\n\nბაბლუანი ავტორია რომანისა „მზე, მთვარე და პურის ყანა: მანუშაკა მელოდება“ (2018; ლიტერატურული პრემია „საბა“ წლის საუკეთესო ლიტერატურული დებიუტისთვის, 2019).\n\n==ფილმოგრაფია==\n===ფილმების დამდგმელი რეჟისორი===\n* 1980: „ბეღურების გადაფრენა“ \n* 1981: „ძმა“ \n* 1990: „უძინართა მზე“\n\n===სცენარის ავტორი ფილმებისა=== \n*1980: „ბეღურების გადაფრენა“ \n* 1981:   „ძმა“ \n* 1990:  „უძინართა მზე“ \n=== პროდუსერია ფილმის ===\n* 1996: „შეყვარებული კულინარის 1001 რეცეპტი“ რეჟ. ნანა ჯორჯაძე\n=== გადაღებულია ფილმებში===\n*1969: „ღიმილის ბიჭები“ (მალხაზი) რეჟ. რევაზ (რეზო) ჩხეიძე\n*1980: „მშობლიურო ჩემო მიწავ“  (არწივის მომთვინიერებლი) რეჟ.  რევაზ (რეზო) ჩხეიძე \n*1989:  „ცხოვრება დონ კიხოტისა და სანჩოსი“   რეჟ.  რევაზ (რეზო) ჩხეიძე\n*1980: სატელევიზიო სპექტაკლი  „კუკარაჩა“  (მურტალო)   ტელესპექტაკლის რეჟ.   თემურ ჩხეიძე\n\n==ჯილდოები, პრემიები და პრიზები==\n*1980: კიევის ახალგაზრდა კინემატოგრაფისტთა XI საკავშირო კინოფესტივალი, სპეციალური პრიზი ფილმისათვის „ბეღურების გადაფრენა“ \n*1982 : ტალინის XV საკავშირო კინოფესტივალი, პრიზი და დიპლომი ფილმისათვის „ძმა“\n*1992:  მოსკოვის ფესტივალი „ინტერფესტ-92“, გრან-პრი ფილმისათვის „უძინართა მზე“\n*1992:  თბილისის ქართული ფილმების I რესპუბლიკურ კინოფესტივალი „ოქროს არწივი“, მთავარი პრიზი და დიპლომი ფილმისათვის „უძინართა მზე“\n*1992: სოჭის კინოფესტივალი „კინოტავარ-92“ , მთავარი პრიზი ფილმისათვის „უძინართა მზე“\n*1993:   ბერლინის 43-ე საერთაშორისო კინოფესტივალი პრიზი „ვერცხლის დათვი“\n*1995:   შოთა რუსთაველის სახელობის სახელმწიფო პრემია\n\n==ლიტერატურა==\n{{ქე|1|313|გვენცაძე ა.}}\n\n==ბიბლიოგრაფია==\n{{Refbegin}}\n* {{წიგნი\n |ავტორი = ტრაპაიძე, ქეთევან. \n |სათაური = ქართველი კინორეჟისორები : ნარკვევების კრებული : ნაწილი I\n |ორიგინალი =  \n |ბმული = \n |გამოცემა =  \n |პასუხისმგებელი = \n |ადგილი = თბ.\n |გამომცემლობა =  \n |წელი = 2005\n |ტომი =  \n |გვერდები = 240\n |გვერდნი = 213–221\n |isbn =  \n |ref = ტრაპაიძე, ქეთევან.\n}}\n{{Refend}}\n\n==რესურსები ინტერნეტში==\n{{nplg ბიოგრაფია|00003900}}\n*ქართული ფილმების ეროვნული ფილმოგრაფია {{Webarchive|url= |date=2016-04-29 }}\n\n\nკატეგორია:დაბადებული 20 მარტი\nკატეგორია:დაბადებული 1948\nკატეგორია:ქართველი მსახიობები\nკატეგორია:ქართველი კინორეჟისორები\nკატეგორია:შოთა რუსთაველის სახელობის პრემიის ლაურეატები\nკატეგორია:საქართველოს სახელმწიფო თეატრალური ინსტიტუტის კურსდამთავრებულები\nკატეგორია:საბას პრემიის ლაურეატები", "url": "https://ka.wikipedia.org/wiki/თეიმურაზ_ბაბლუანი", "len": 4213}
{"id": "6212", "title": "თინათინ ბაბლიძე", "text": "{{ინფოდაფა პიროვნება\n| ფერი = \n| სახელი =თინათინ ბაბლიძე\n| ფოტო =  \n| ფოტოს ზომა =\n| წარწერა = \n| დაბსახელი =თინათინ ბაბლიძე\n| დაბთარიღი  =  {{დაბადების თარიღი და ასაკი|1933|4|29}}  \n| დაბადგილი = ქარელი\n| გარდთარიღი =  \n| გარდადგილი =  \n| სხვა სახელები= \n| აქტიურობის წლები =  \n| მეუღლეები= \n| საქმიანობა= მსახიობი\n| მამა =\n| საცხოვრებელი ადგილი=  \n| საიტი= \n| გამორჩეული როლები = \n}}\n'''თინათინ ნიკოლოზის ასული ბაბლიძე''' (დ. 29 აპრილი, 1933, ქარელი) — ქართველი მსახიობი. საქართველოს სახალხო არტისტი (1981). 1957 წელს დაამთავრა თბილისის კულტურულ-საგანმანათლებლო სასწავლებლის სარეჟისორო ფაკულტეტი. ამავე წლიდან მსახიობად მუშაობდა სოხუმის კ. გამსახურდიას სახელობის სახელმწიფო დრამატულ თეატრში. მისი შემოქმედება გამოირჩევა უშუალობით, სიწრფელით, ცოცხალი ტემპერამენტით, გმირის ხასიათში ღრმად წვდომის უნარით. ერთნაირი წარმატებით გამოდის როგორც კლასიკურ, ისე თანამედროვე პიესებში.\n\nასრულებს განსხვავებული ხასიათის როლებს: სალომე (დემნა შენგელაიას „ბათა ქექია“), მარტირიო ( ფედერიკო  გარსია ლორკას  „ბერნარდა ალბას სახლი“), გადია (უილიამ შექსპირის „რომეო და ჯულიეტა“), ჯავარა (ვაჟა-ფშაველას  „მოკვეთილი“), არმიდა (ედუარდო დე ფილიპოს „მოჩვენებანი“), მატილდა (მოლიერის  „ძალად ექიმი“), შუშანა (ალექსანდრე ჩხაიძის „მიღების დღე“), სმერალდინა ( კარლო  გოლდონის  „ორი ბატონის მსახური“), პოლიოპკინა (  გოგოლის  „რევიზორი“), ზემფირა (აკაკი გეწაძის „პაემანი ცაში“), ცუცუნა (გივი ჭიჭინაძის  „უკანასკნელად კივის მატარებელი“) და სხვა.\n\n==ფილმოგრაფია==\n*1984: „ჩიორა“  რეჟისორები ნელი ნენოვა, გენო წულაია\n\n==ჯილდოები და აღიარება==\n* 1976 — საქართველოს დამსახურებული არტისტი<ref>საქართველოს სსრ-ის უმაღლესი საბჭოს უწყებები. 1976. №6. გვ. 329.</ref>\n* 1981 — საქართველოს სახალხო არტისტი\n\n==ლიტერატურა==\n{{ქე|1|313| ცუცქირიძე შ.}}\n\n==რესურსები ინტერნეტში==\n{{nplg ბიოგრაფია|00003899}}\n\n==სქოლიო==\n{{სქოლიო}}\n\n\nკატეგორია:დაბადებული 29 აპრილი\nკატეგორია:დაბადებული 1933\nკატეგორია:ქართველი მსახიობები\nკატეგორია:ქარელში დაბადებულები\nკატეგორია:საქართველოს სსრ-ის სახალხო არტისტები\nკატეგორია:საქართველოს სსრ-ის დამსახურებული არტისტები", "url": "https://ka.wikipedia.org/wiki/თინათინ_ბაბლიძე", "len": 2005}
{"id": "6213", "title": "ბაგრატ ბატონიშვილი", "text": "'''ბაგრატ ბატონიშვილი''' (''ბაგრატიონი'') (დ. 1776, თბილისი, ქართლ-კახეთის სამეფო — გ. 1841, სანქტ-პეტერბურგი, რუსეთის იმპერია) — ქართლ-კახეთის უკანასკნელი მეფის გიორგი XII-ის ძე. \n\n==ბიოგრაფია==\n1803 წელს ოჯახით გაასახლეს პეტერბურგში, სადაც გარდაცვალებამდე ცხოვრობდა. \n\n==შემოქმედება==\nდაწერილი აქვს ისტორიული თხზულებები: „ახალი მოთხრობა“, „რუსეთ-სპარსეთის ომი...“. პირველი წარმოადგენს ბაგრატ ბატონიშვილის ძმის დავით ბატონიშვილის თხზულების გაგრძელებას. ავტორი ქრონოლოგიური თანამიმდევრობით გადმოსცემს საქართველოს ისტორიულ მოვლენებს XVIII საუკუნის შუა წლებიდან XIX საუკუნის 40-იან წლებამდე. თხზულება გამსჭვალულია უკმაყოფილებით რუსეთის მთავრობის მიერ ქართლ-კახეთის სამეფოს გაუქმების გამო. ბაგრატ ბატონიშვილს ეკუთვნის აგრეთვე ვეტერინარული და ეკონომიკური ხასიათის შრომები. მისი ვეტერინარიის შრომებიდან განსაკუთრებით აღსანიშნავია „სამკურნალო ცხენთა და სხვათა პირუტყვთა“, რომლებიც გამოიცა 1818 წელს პეტერბურგში და წარმოადგენს პირველ ქართულ წიგნს ვეტერინარიაში. 1807 წელს მანვე შეადგინა ცხენის დაავადებათა სამკურნალო წიგნი, რომელიც ფაქტობრივად ვეტერინარიის რეცეპტურაა.\n\n==ოჯახი==\nდაქორწინებული იყო ფშავ-ხევსურეთის მოურავის დურმიშხან ჩოლოყაშვილის ქალიშვილზე — ქეთევან ჩოლოყაშვილზე<ref>Кавалерные дамы меншего креста: Список кавалерам российских имп. и царских орденов, Санкт-Петербург, 1830</ref> (1781-1831). 1805 წლის 30 აგვისტოს დაჯილდოვდა წმინდა ეკატერინეს მეორე ხარისხის ორდენით. გარდაიცვალა სანკტ-პეტერბურგში ხოლერისაგან, დაკრძალულია სმოლენსკის სასაფლაოზე. ბაგრატ და ქეთევან (ეკატერინე) მრავალი შვილიდან მხოლოდ სამმა მიაღწია სრულწლოვნებას:\n* სპირიდონ ბატონიშვილი (დაიბადა 1800).\n* ბარბარე ბაგრატიონ-გრუზინსკაია (1804–1870), დაქორწინდა დიმიტრი ორბელიანზე.\n* დარია ბაგრატიონ-გრუზინსკაია (1808–1809).\n* პეტრე ბაგრატიონ-გრუზინსკი (1811–1812).\n* გიორგი ბაგრატიონ-გრუზინსკი (1812–1816).\n* ელისაბედ ბაგრატიონ-გრუზინსკაია (1813–1815).\n* ნიკოლოზ ბაგრატიონ-გრუზინსკი (1816–1833).\n* კონსტანტინე ბაგრატიონ-გრუზინსკი (დაიბადა 1817).\n* დავით ბაგრატიონ-გრუზინსკი (30 აპრილი, 1819 – 24 სექტემბერი, 1888).\n* ალექსანდრე ბაგრატიონ-გრუზინსკი (1820–1865).\n\n== ლიტერატურა ==\n{{ქსე|2|130|ხანთაძე შ.}}\n{{ქე|1|318|ხანთაძე შ., კაპანაძე კ.}}\n\n==რესურსები ინტერნეტში==\n{{Nplg ბიოგრაფია|00003892}}\n\n==სქოლიო==\n{{სქოლიო}}\n\n\n\nკატეგორია:დაბადებული 1776\nკატეგორია:გარდაცვლილი 1841\nბაგრატ", "url": "https://ka.wikipedia.org/wiki/ბაგრატ_ბატონიშვილი", "len": 2252}
{"id": "6214", "title": "გრიგოლ ბაგრატიონი", "text": "{{მრავალმნიშვნელოვნება|ბაგრატიონი|ბაგრატიონი}}\nმინი|გრიგოლ ბატონიშვილი\n'''გრიგოლ იოანეს ძე ბაგრატიონი''' (დ. 24 იანვარი, 1789 — გ. 21 სექტემბერი, 1830) — ქართველი მწერალი, მწიგნობარი. იოანე ბატონიშვილის (ბაგრატიონის) ძე, გიორგი XII-ის შვილიშვილი, ერეკლე II-ის შვილთაშვილი.\n\nმონაწილეობდა კახეთის 1812 წლის აჯანყებაში. აჯანყების პერიოდში გამოაცხადეს საქართველოს მეფედ გრიგოლ I-ის სახელწოდებით, მას როგორც მეფეს მოიხსენიებდნენ ეკლესიებში. მეფედ ითვლებოდა 1812 წლის 20 თებერვლიდან 6 მარტამდე, როდესაც თავად ზაზა ანდრონიკაშვილის შეგონებით რუსებს დანებდა.<ref>ნიკო ჯავახიშვილი, კახეთის 1812 წლის გმირული ეპოპეა თანამედროვეთა თვალით, ჟურნალი ისტორიანი, N 3, 2012 წ. მარტი.</ref> გადაასახლეს რუსეთში და ერთხანს პატიმრად ჰყავდათ პეტროზავოდსკის ციხეში. გათავისუფლების შემდეგ რუსეთის სამხედრო სამსახურში ჩაირიცხა და მონაწილეობდა 1813 წლის კამპანიაში ნაპოლეონის ჯარების წინააღმდეგ პოლონეთის ტერიტორიაზე. თადარიგში გასვლის (პოდპოლკოვნიკის წოდებით) შემდეგ ბაგრატიონი პეტერბურგში ცხოვრობდა და ქართული კოლონიის თვალსაჩინო წევრი გახდა.   \n\nგადასახლებაში დაწერილი მისი ლექსები სამშობლოდან გადახვეწილი კაცის გულისტკივილს გამოხატავს. მან ერთ-ერთმა პირველმა დაიწყო ქართული ზეპირსიტყვიერების ნიმუშების სისტემატური შეკრება; დაახლოებით 1819 შეადგინა „ანთოლოგია“, რომელშიც შეიტანა ბესიკის, საიათნოვას, მზეჭაბუკ ორბელიანის, გლახა მნათიშვილისა და სხვათა ლექსები, აგრეთვე მცირე ზომის ფოლკლორული ნაწარმოებები.\n\nცოლად ჰყავდა ბარბარე თედორეს ასული ბუკრინსკაია (დ. 1810 — გ. 1876), რუსი მოხელის საქართველოში დაბადებული ქალიშვილი. ჰყავდა რამდენიმე შვილი, მ. შ. ივანე გრუზინსკი, შემდგომში ქართული სიძველეების კოლექციონიერი.\n\n==ლიტერატურა==\n* მახათაძე ნ., ქართული კულტურის კერა პეტერბურგში XVIII-XIX საუკუნეებში, თბ., 1967.\n* ჩიქოვანი მ., ქართული ხალხური სიტყვიერების ისტორია, ტ. 1, თბ., 1975.\n* {{ქსე|2|130}}\n* ჯავახიშვილი ნ., გრიგოლ I – უკანასკნელი ქართველი მეფე, თბ., 2008.\n\n==სქოლიო==\n{{სქოლიო}}\n\nკატეგორია:ქართველი მწერლები\nკატეგორია:ქართველი მწიგნობრები\nკატეგორია:დაბადებული  1789\nკატეგორია:გარდაცვლილი  1830\nკატეგორია:ქართლ-კახეთის სამეფოს ბაგრატიონები\nკატეგორია:რუსეთის იმპერიის ოფიცრები", "url": "https://ka.wikipedia.org/wiki/გრიგოლ_ბაგრატიონი", "len": 2060}
{"id": "6215", "title": "დიმიტრი ბაგრატიონი (პოეტი)", "text": "{{მრავალმნიშვნელოვნება|ბაგრატიონი|ბაგრატიონი}}\n{{ინფოდაფა მწერალი}}\n'''დიმიტრი გიორგის ძე ბაგრატიონი''' (დ. 1746 ― გ. 1826) — ქართველი პოეტი, მთარგმნელი. ბაგრატიონთა ქართლის შტოს შთამომავალი. \n\nმონაწილეობდა  ერეკლე II-ის ცენტრალისტური პოლიტიკით უკმაყოფილო თავადთა შეთქმულებაში, რის გამოც მამულები ჩამოართვეს და საქართველოდან გააძევეს. ცხოვრობდა მოსკოვში, განწესდა სამხედრო სამსახურში, მიიღო კაპიტნის წოდება. ზოგიერთი ცნობით, მონაწილეობდა რუსეთის 1812 სამამულო ომში. ბაგრატიონს ეკუთვნის  თეიმურაზ I-ის თხზულების მობაძვით დაწერილი „წამება ქეთევან დედოფლისა“ (დაიბეჭდა პეტერბურგში, 1819; ძველი ქართულ ლიტერატურაში ბაგრატიონი პირველი პოეტია, რომლის ნაწარმოები ავტორის სიცოცხლეშივე გამოქვეყნდა); პროზაული თხზულება „ღამის ალერსი“; ლექსები „ჩემო  მთვარეო“,  „ნანა“, „სულის ყვავილი“; გალექსილი „შესაქმე“ და სხვ. ბაგრატიონის შემოქმედებაში გამოვლინდა ე. წ.  აღორძინების ხანის ქართული მწერლობისათვის დამახასიათებელი სოფლის მდურვის მოტივი, რომელსაც საფუძვლად სამშობლოსაგან მოშორება და პოლიტიკური მიზნების კრახი ედო. პოეტმა თავისი თხზულებები გააერთიანა კრებულში „დიმიტრიანი“. ბაგრატიონი ქართული ანდაზების პირველი შემკრებია; თარგმნა რუსულიდან სამოელ რაბინის „ოქროს აღნაქვსი“ და „ისტორია დაწყებისა განხეთქილებისა შორის ბერძენთა და რომაელთა გამოსცლისათვის სულისა წმიდისა“.\n\n==ლიტერატურა==\n*''კეკელიძე კ.,'' ქართული ლიტერატურის ისტორია, ტ. 2, თბ., 1958;\n*''ნაკაშიძე რ.,'' დიმიტრი ბაგრატიონი, „მაცნე“,1967, № 3;\n*''რუხაძე ტ.,'' ძველი ქართული ლირიკის ისტორიიდან, თბ., 1954;\n{{ქსე|2|130-131|მიქაძე გ.}}\n\n\nკატეგორია:ქართველი პოეტები\nკატეგორია:დაბადებული  1746\nკატეგორია:გარდაცვლილი  1826", "url": "https://ka.wikipedia.org/wiki/დიმიტრი_ბაგრატიონი_(პოეტი)", "len": 1566}
{"id": "6216", "title": "დიმიტრი ბაგრატიონი", "text": "{{მრავალმნიშვნელოვნება|ბაგრატიონი|ბაგრატიონი}}\n''' დიმიტრი პეტრეს ძე ბაგრატიონი''' (დ. 1863  ― გ. დაახლოებით 1911) — რუსეთის არმიის გენერალ-მაიორი, პ. ი. ბაგრატიონის შვილიშვილის შვილი. დაამთავრა პოლოცკის სამხედრო გიმნაზია და ნიკოლოზის საკავალერიო სკოლა. 1882 დაინიშნა ვლადიმირის 38-ე დრაგუნთა პოლკში. 1897 ჩარიცხეს საკავალერიო სკოლის ოფიცერთა მუდმივ შემადგენლობაში.1909-იდან იყო ამავე სკოლის უფროსის თანაშემწე. სამხედრო სამსახურთან (კავალერისტ-ინსტუქტორი) ერთად ეწეოდა მეცნიერულ მუშაობასაც. თარგმნა და რამდენიმეჯერ გამოსცა დ. ფილისის „ცხენის ხედნისა და ცხენოსნობის საფუძვლები“, რომელიც რუსულ კავალერისტ ოფიცერთა სამაგიდო წიგნი გახდა. 1901 წელს გამოსცა არქივის მასალების საფუძველზე დაწერილი „ვლადიმირის პოლკის ისტორია“. 1906 დააარსა ჟურნალ „ვესტნიკ რუსსკოი კონნიცი“.\n==ლიტერატურა==\n{{ქსე|2|131|მაგრაქველიძე რ.}}\n\n\nკატეგორია:რუსეთის იმპერიის გენერალ-მაიორები\nკატეგორია:დაბადებული 1863\nკატეგორია:გარდაცვლილი 1911\nკატეგორია:ქართველი გენერლები\nკატეგორია:ქართველი სამხედრო მოღვაწეები\nკატეგორია:მუხრანელების სამეფო შტო", "url": "https://ka.wikipedia.org/wiki/დიმიტრი_ბაგრატიონი", "len": 1011}
{"id": "6217", "title": "იოთამ ბაგრატიონი", "text": "{{მრავალმნიშვნელოვნება|ბაგრატიონი|ბაგრატიონი}}\n'''იოთამ (ივანე) ვახუშტის ძე ბაგრატიონი''' (დ. 1726 — გ. 25 დეკემბერი, 1781) — რუსეთის არმიის გენერალ-პორუჩიკი, ვახუშტი ბატონიშვილის ძე. აღიზარდა რუსეთში. სწავლობდა პეტერბურგის უნივერსიტეტთან არსებულ გიმნაზიაში. 1749-იდან რუსეთის სამხედრო სამსახურშია. იბრძოდა შვიდწლიან ომში (1756–1763), რუსეთ-ოსმალეთის ომში (1768–1774), მოგვიანებით მეთაურობდა სიმბირსკის კორპუსს. ახლო ურთიერთობა ჰქონდა კათოლიკოს ანტონ I-თან, ლეონარდ ეილერთან, ჟ. დელილთან, მიხეილ ლომონოსოვთან და სხვა ცნობილ მეცნიერებთან. დაკრძალულია მოსკოვში, დონის მონასტერში. 1793 მისი საფლავის ქვის წარწერა მკვლევარმა დ. მაქსიმოვიჩმა შეცდომით მამის — ვახუშტის ეპიტაფიად მიიჩნია. ეს მცდარი ცნობა შევიდა სხვადასხვა მეგზურში და ზოგიერთმა ქართველმა მკვლევარმაც გაიზიარა.\n==ლიტერატურა== \n{{ქე|1|319|სიხარულიძე ფ.}}\n\n\n\nკატეგორია:ქართველი გენერლები\nკატეგორია:რუსეთის სამხედრო მოღვაწეები\nკატეგორია:დაბადებული 1726\nკატეგორია:გარდაცვლილი  25 დეკემბერი\nკატეგორია:გარდაცვლილი 1781\nკატეგორია:ქართველი სამხედრო მოღვაწეები\nკატეგორია:მუხრანელების სამეფო შტო", "url": "https://ka.wikipedia.org/wiki/იოთამ_ბაგრატიონი", "len": 1044}
{"id": "6218", "title": "ედიშერ ბაგრატიონი", "text": "'''ედიშერ ადამის ძე ბაგრატიონი''' (ბაგრატიონ-დავითიშვილი; დ. 22 ივნისი, 1928, თბილისი — გ. 2005) —  ქართველი არქიტექტორი. საქართველოს დამსახურებული არქიტექტორი (1983). \n==ბიოგრაფია==\n1953 წელს დაამთავრა თბილისის სამხატვრო აკადემია. ამავე წლიდან მუშაობდა საპროექტო ინსტიტუტში \"საქქალაქმშენსახპროექტში\". 1969-იდან სახმშენის მთავარი სპეციალისტი, 1975-1985 საბინაო-სამოქალაქო მშენებლობის განყოფილების უფროსი, 1985-1989 ქალაქთმშენებლობის განყოფილების უფროსი იყო. 1989-იდან არქიტექტურისა და მშენებლობის საქმეთა სამინისტროს ქალაქთმშენებლობის სამმართველოს უფროსი, ერთდროულად (1957-1975) ეწეოდა პედაგოგიურ საქმიანობა. ძირითადად მუშაობს ქალაქთგეგმარების დარგში. ავტორია ქალაქების  გურჯაანის (1954),  ზესტაფონის (1955),  სოხუმის (1958),  მცხეთის (1956; 1972), ქალაქკურორტების -  გაგრის (1959; 1976),  ბორჯომის (1957; 1970; 1989) და სხვათა გენერალური გეგმებისა, აგრეთვე მრავალი დასახლებული პუნქტის დეტალური დაგეგმარების პროექტისა (ყველა - ავტორთა ჯგუფთან ერთად).\n==ლიტერატურა==\n*''კინწურაშვილი ს., მაისურაძე მ.,'' ენციკლოპედია „საქართველო“, ტ. 1, გვ. 319, თბ., 1997\n\n\n\nკატეგორია:ქართველი არქიტექტორები\nკატეგორია:დაბადებული 22 ივნისი\nკატეგორია:დაბადებული  1928\nკატეგორია:გარდაცვლილი  2005", "url": "https://ka.wikipedia.org/wiki/ედიშერ_ბაგრატიონი", "len": 1175}
{"id": "6219", "title": "ჯანო ბაგრატიონი", "text": "'''ირაკლი (ჯანო) კონსტანტინეს ძე ბაგრატიონი''' (დ. 15 სექტემბერი, 1909, სოფელ  აბანო, ახლანდელი ქარელის რაიონი — გ. 15 მაისი, 1979, თბილისი) —  ქართველი მოცეკვავე, ქორეოგრაფი, მუსიკალური მოღვაწე. საქართველოს სსრ სახალხო არტისტი (1967). 1933-1946 თბილისის ოპერისა და ბალეტის თეატრის სოლისტი. \n\nასრულებდა ქართულ ცეკვებს ოპერებში „აბესალომ და ეთერი“, „დაისი“, „ქეთო და კოტე“ და სხვ. გამოდიოდა საბალეტო სპექტაკლებშიც (ზაალი - ანდრია ბალანჩივაძის „მთების გული“; დიტო - შ. თაქთაქიშვილის „მალთაყვა“). 1938-1945 და 1956-1970 იყო საქართველოს სიმღერისა და ცეკვის სახელმწიფო დამსახურებული ანსამბლის ერთ-ერთი ხელმძღვანელი, 1970-1979 კი საქართველოს სახელმწიფო ფილარმონიის მთავარი ქორეოგრაფი. დადგა ცეკვები „საქორწილო“, „ძველი თბილისის ფრესკები“, „ალვანური“ და სხვა. ბაგრატიონი იღვწოდა ქართული ხალხური ცეკვების უძველესი ტრადიციების შენარჩუნებისა და განმტკიცებისათვის. ერთდროულად (1934-1939) პედაგოგიურ მოღვაწეობას ეწეოდა კ. მარჯანიშვილის სახელობის სახელმწიფო თეატრის სტუდიაში. 1935-1945 ხელმძღვანელობდა თსუ-ისა და საქართველოს ინდუსტრიული ინსტიტუტის (ახლანდელი ტექნიკური უნივერსიტეტი) თვითმოქმედ ქორეოგრაფიულ წრეებს. მისი მოწაფეები იყვნენ ნ. გურია, ლ. თათეიშვილი, ე. კელაპტრიშვილი, ნ. ბაგრატიონი, გ. დარახველიძე, გ. სალუქვაძე, ა. თათარაძე, კ. მანჯგალაძე, მ. შუბაშიკელი, გ. ბახტაძე და სხვები.\n\nაღსანიშნავია ბაგრატიონის მოღვაწეობა ქართულ ესტრადაზე. იგი ხელმძღვანელობდა საქართველოს ერთ-ერთ პირველ ჯაზურ კოლექტივს (1945-1950). აფხაზეთის ფილარმონიის საესტრადო ანსამბლს (1950-1953), საქართველოს ფილარმონიის საესტრადო კოლექტივს (1953-1956). ამ კოლექტივებში გემოვნებით ასრულებდა ქართული და ამიერკავკასიის ხალხთა სიმღერებს, განსაკუთრებით აღსანიშნავია მ. ჩირინაშვილის მიერ დამუშავებული ხალხური სიმღერა „ყვავილების ქვეყანა“ (ტექსტი ბ. ფერაძისა). ბაგრატიონმა დიდი ამაგი დასდო ქართული ხალხური ცეკვის საესტრადო სცენაზე შემოტნისა და დამკვიდრების საქმეს.\n\n==ჯილდოები და აღიარება==\n* 1967 — საქართველოს სსრ სახალხო არტისტი<ref>საქართველოს სსრ-ის უმაღლესი საბჭოს უწყებები. 1967. № 2. გვ. 45.</ref>\n\n==ლიტერატურა==\n{{ქსე|2|131}}\n*''თათარაძე ა.,'' ენციკლოპედია \"საქართველო\", ტ. 1, გვ. 319-320, თბ., 1997\n\n==რესურსები ინტერნეტში==\n* {{nplg ბიოგრაფია|00003884|ჯანო ბაგრატიონი}}\n\n==სქოლიო==\n{{სქოლიო}}\n\n\n\nკატეგორია:დაბადებული 15 სექტემბერი\nკატეგორია:დაბადებული 1909\nკატეგორია:გარდაცვლილი 15 მაისი\nკატეგორია:გარდაცვლილი 1979\nკატეგორია:ქარელის მუნიციპალიტეტში დაბადებულები\nკატეგორია:ქართველი ქორეოგრაფები\nკატეგორია:საქართველოს სსრ-ის სახალხო არტისტები", "url": "https://ka.wikipedia.org/wiki/ჯანო_ბაგრატიონი", "len": 2411}
{"id": "6220", "title": "ირაკლი ბაგრატიონ-მუხრანელი", "text": "thumb|right|150px|ირაკლი ბაგრატიონ-მუხრანელი (1926)\n'''ირაკლი  ბაგრატიონ-მუხრანელი''' (დ. 21 მარტი, 1909, თბილისი — გ. 30 ოქტომბერი, 1977, მადრიდი) —ქართველი საზოგადო და პოლიტიკური მოღვაწე, ბაგრატიონთა მუხრანბატონების შტოს შთამომავალი, ქართული პოლიტიკური ემიგრაციის თვალსაჩინო წარმომადგენელი, ბაგრატიონთა სამეფო სახლის მეთაური ევროპაში.\n\nბოლშევიკური რუსეთის მიერ საქართველოს დემოკრატიული რესპუბლიკის (1918–1921) ოკუპაციიისთანავე, 1921 წელს, მცირეწლოვანი ბაგრატიონ-მუხრანელი მშობლებთან ერთად ემიგრაციაში წავიდა. უმაღლესი განათლება მიიღო გერმანიაში. 1930-იანი წლების შუა ხანებიდან ცხოვრობდა იტალიაში. 1940 წელს რომში დაქორწინდა იტალიელი გრაფის ჰუგო პასკუინის ასულზე — მარია ანტუანეტზე, რომლისგანაც 1944 წლის დამდეგს შეეძინა შვილი გიორგი (ხორხე), ევროპაში ბაგრატიონთა სამეფო სახლის ყოფილი მეთაური (გ. 2008). მეუღლის გარდაცვალების შემდეგ, 1944 წლის დამლევს, ბაგრატიონ-მუხრანელი საცხოვრებლად ესპანეთში გადავიდა, სადაც 1946 წელს ესპანეთის ბურბონთა სამეფო სახლის წევრი — ინფანტა მარია-მერსედეს გავიერა შეირთო, რომელიც ესპანეთის მეფის  ალფონსო XIII-ის დის — მარია ტერეზა ბურბონის ქალიშვილი იყო. მათ ეყოლათ ქალ-ვაჟი — მარიამი (დ. 1947) და ბაგრატი (დ. 1949). ინფანტას გარდაცვალების შემდეგ (1961) ბაგრატიონ-მუხრანელი დაქორწინდა მარია პასკუალზე.\n\nირაკლი ბაგრატიონ-მუხრანელი იყო თვალსაჩინო საზოგადო და პოლიტიკური მოღვაწე. 1939 წელს მან დააარსა დღეს ევროპაში ფართოდ ცნობილი რაინდული ორდენი „მაცხოვრის კვართის ორდენი“, რომლის პირველი დიდოსტატი (Grand Master) თავად იყო (შემდგომ ორდენს ხელმძღვანელობდა გიორგი (ხორხე) ბაგრატიონ-მუხრანელი). ამასთან, იგი იყო „იერუსალიმის  წმ. იოანეს ორდენის“ რაინდი.\n\n1942 წელს ი. ბაგრატიონ-მუხრანელის თაოსნობით გერმანიაში დაარსდა ქართული პატრიოტული პოლიტიკური ორგანიზაცია „ქართველ ტრადიციონალისტთა კავშირი“, რომლის უზენაესი მიზანი იყო საქართველოს დახსნა საბჭოთა იმპერიის მარწუხებიდან და ქვეყანაში კონსტიტუციური მონარქიის შემოღება.\n\n==ლიტერატურა==\n{{ქე|1|319|შარაძე გ.}} \n\n\nბაგრატიონ-მუხრანელი, ირაკლი\nკატეგორია:დაბადებული 21 მარტი\nკატეგორია:დაბადებული 1909\nკატეგორია:გარდაცვლილი 30 ოქტომბერი\nკატეგორია:გარდაცვლილი 1977\nკატეგორია:ქართველი პოლიტიკოსები\nკატეგორია:მუხრანელების თავადური შტო", "url": "https://ka.wikipedia.org/wiki/ირაკლი_ბაგრატიონ-მუხრანელი", "len": 2102}
{"id": "6221", "title": "ქაიხოსრო ჩოლოყაშვილი", "text": "{{მმ**|პოეტს|სამხედრო მოღვაწის|ქაქუცა ჩოლოყაშვილი}}\n{{ინფოდაფა მწერალი}}\n'''ქაიხოსრო ჩოლოყაშვილი''' (გ. 1613) — ქართველი პოეტი. იყო კულტურული ტრადიციებით ცნობილ ომანიშვილ-ჩოლოყაშვილთ გვარის ერთ-ერთი წარმომადგენელი; მოურავი თეიმურაზ I-ის კარზე, შაჰ-აბასის ინტრიგების გამო მოღალატედ შერაცხეს; მოაკვლევინა თეიმურაზმა. ჩოლოყაშვილი რუსთაველის ეპიგონი პოეტია. ლექსითა და პროზით გაწყობილ მის სამიჯნურო-სადევგმირო თხზულებაში „ომაინიანი“ მოთხრობილია ტარიელისა და ავთანდილის შვილიშვილის ომაინ-ჭაბუკის თავგადასავალი. „ომაინიანი“ საინტერესო მასალას შეიცავს საზოგადოების სხვადასხვა ფენის ცხოვრების წესზე. მხატვრული არასრულყოფილების მიუხედავად, თხზულების პოპულარობა უეჭველია, რასაც ამტკიცებს ჩვენამდე მოღწეულ ხელნაწერთა სიმრავლე.\n\n== ლიტერატურა ==\n* ''რუხაძე ტ.,'' ქაიხოსრო ჩოლოყაშვილი და მისი ომაინიანი, „ლიტერატურული ძიებანი“, 1953, ტ. 8;\n*ქართული ლიტერატურის ისტორია, ტ. 2, თბ., 1966;\n{{ქსე|11|147|კეკელიძე ლ.}}\n\n\nკატეგორია:ქართველი პოეტები\nკატეგორია:გარდაცვლილი 1613\nქაიხოსრო", "url": "https://ka.wikipedia.org/wiki/ქაიხოსრო_ჩოლოყაშვილი", "len": 965}
{"id": "6223", "title": "იერგ ჰაიდერი", "text": "thumb|იერგ ჰაიდერი\n'''იერგ ჰაიდერი''' ({{lang-de|Jörg Haider}}) (დ. 26 იანვარი, 1950, ბად-გოიზერნი, ავსტრია — გ. 11 ოქტომბერი, 2008, კლაგენფურტი) — ავსტრიელი პოლიტიკოსი. იყო კარინთიის გუბერნატორი და პოლიტიკური პარტია „კავშირი ავსტრიის მომავლისთვის“ ლიდერი. 2008 წელს ტრაგიკულად დაიღუპა ავტოავარიაში.\n\n{{ესკიზი-პოლიტიკოსი}}\n\nკატეგორია:ავსტრიელი პოლიტიკოსები\nკატეგორია:დაბადებული 26 იანვარი\nკატეგორია:დაბადებული 1950\nკატეგორია:გარდაცვლილი 11 ოქტომბერი\nკატეგორია:გარდაცვლილი 2008", "url": "https://ka.wikipedia.org/wiki/იერგ_ჰაიდერი", "len": 476}
{"id": "6224", "title": "გიორგი გურჯიევი", "text": "{{ინფოდაფა პიროვნება\n| სიგანე       =  20px\n| სახელი       = გიორგი გურჯიევი\n| ფოტო       = 250px\n| ფოტოს სიგანე =\n|წარწერა = გურჯიევი 1925-1935 წლებს შორის\n| ალტ         =\n| მშობლსახელი =\n| ენის კოდი    = \n| დაბსახელი    = გიორგი ივანოვიჩ გურჯიევი\n| დაბთარიღი   = 1866–1877 წლებს შორის\n| დაბადგილი   = ალექსანდროპოლი, რუსეთის იმპერია.(დღევანდელი სომხეთი , გიუმრი)\n| მოინათლა    =\n| გაუჩინარების თარიღი  = \n| გაუჩინარების ადგილი  = \n| გაუჩინარების სტატუსი = \n| გარდთარიღი = 29 ოქტომბერი 1949 (71–83 წლის)\n| გარდადგილი = საფრანგეთი\n| გარდაცვალების მიზეზი  =\n| სხეულის პოვნის ადგილი = \n| დაკრძალვის ადგილი     =\n| დაკრძალვის ადგილის კოორდინატები = \n| ძეგლები      =\n| რეზიდენცია   =\n| სხვა სახელები =\n| ეროვნება     =\n| მოქალაქეობა  =\n| ეთნიკური წარმომავლობა =\n| ქვეშევრდომობა =\n| განათლება     =\n| ალმა-მატერი   =\n| მოღვაწეობა    =\n| საქმიანობა     =\n| აქტიურობის წლები =\n| დამსაქმებელი   =\n| ორგანიზაცია    = \n| ხელფასი       = \n| ქონება        = \n| ცნობილია როგორც  =\n| ცნობილი ნაშრომები = \n| სიმაღლე =        \n| წონა    =  \n| წოდება  =\n| წლები   =\n| წინამორბედი = \n| მემკვიდრე   =\n| პარტია     = \n| მოძრაობა   = \n| ოპონენტები = \n| რელიგია   = \n| წაყენებული ბრალდება    =\n| განაჩენი                = \n| დანაშაულებრივი სტატუსი =   \n| მეუღლეები   =  \n| პარტნიორები = \n| შვილები = \n| მამა    =\n| დედა   =\n| ნათესავები = \n| ჯილდოები = \n| საიტი     = \n| ხელმოწერა =\n| ხელმოწერის ზომა =\n| ხელმოწერა ალტ = \n| შენიშვნები = \n}}\n'''გიორგი ივანეს ძე გურჯიევი''' (დ. 31 მარტი 1866/14  იანვარი,  1872/28 ნოემბერი, 1877, ალექსანდროპოლი, რუსეთის იმპერია, ახლანდ. გიუმრი, სომხეთი, — გ. 29 ოქტომბერი, 1949, პარიზი) — თეოსოფი, აღმოსავლური ოკულტიზმის მიმდევარი, ქრისტიანული მისტიკურ-ანთროპოლოგისტური მოძღვრების ავტორი. ბევრს მოგზაურობდა მსოფლიოში. წლების მანძილზე ცხოვრობდა და მოღვაწეობდა თბილისში. მის კალამს ეკუთვნის არაერთი ეზოთერული ნაშრომი. \n\nგურჯიევის მოძღვრების თანახმად, ადამიანი არასრულქმნილი იბადება, მისი ცნობიერება მთვლემარე მდგომარეობაშია, რის გამოც ინსტინქტები სჭარბობს ცნობიერ ქცევებს. საჭიროა ჩვენი ნამდვილი „მე“-ს აღმოჩენა, არაცნობიერი ქცევის აღკვეთა და ცნობიერების სრული ამოქმედება. ამ პროცესს იგი ადამიანის ევოლუციას უწოდებს და სულის უკვდავყოფის გზად სახავს. გურჯიევი თვლის, რომ ადამიანი თვითგანვითარებადი სისტემაა, რომლის სრულქმნა შესაძლებელი და აუცილებელია. გურჯიევს მოწაფეები და თაყვანისმცემლები უწოდებდნენ „კაცობრიობის სულიერი კულტურის განმაახლებელს“, „დიდ მოგვს“, „უდიდეს მოაზროვნეს“, რომელიც იღვწოდა დასავლეთის კულტურის დეკადანსისა და დაღუპვისაგან გადასარჩენად. \n\nმისი ცნობილი მოსწავლეები იყვნენ: პეტრე უსპენსკი, ფომა ჰარტმანი, ოლგივანა ლოიდ ვრაითი, ჯონ გოდოლფინ ბენეტი და სხვ.\n\n== ბიოგრაფია ==\n\nწარმოშობით ბერძენი, გიორგი გურჯიევი დაიბადა ალექსანდროპოლში (ახლანდელი გიუმრი, სომხეთი).<ref name=\"Challenger\">{{cite book|last=Challenger|first=Anna T.|title=Philosophy and Art in Gurdjieff's Beelzebub: A Modern Sufi Odyssey|year=2002|publisher=Rodopi|location=Amsterdam|isbn=9789042014893|page=1}}</ref><ref> {{Webarchive|url= |date=2019-09-18 }} Cambridge Scholars Publishing. Edited by Michael Pittman. G. I. Gurdjieff: Armenian Roots, Global Branches. During the early period after Gurdjieff’s arrival in Europe in 1921 he gained significant notoriety in Europe and the United States... In October of 1922, Gurdjieff set up a school at the Prieuré des Basses Loges at Fontainebleau-Avon, outside of Paris. It was at the Prieuré that Gurdjieff met many notable figures, authors, and artists of the early twentieth century, many of whom went on to be close students and exponents of his teaching. Over the course of his life, those who visited and worked with him included the French author René Daumal; the renowned short story author from New Zealand, Katherine Mansfield; Kathryn Hulme, later the author of ''A Nun's Life''; P. L. Travers, the author of ''Mary Poppins''; and Jean Toomer, the author of ''Cane'', whose work and influence would figure prominently in the Harlem Renaissance... Numerous study groups, organizations, formal foundations, and even land-based communities have been initiated in his name, primarily in North and South America and Europe, and to a lesser extent, in Japan, China, India, Australia, and South Africa. In 1979, Peter Brook, distinguished British theater director and author, created a film based on ''Meetings with Remarkable Men''.</ref> ბავშვობა ალექსანდროპოლში, ყარსსა და თბილისში გაატარა. შეისწავლა ქართული ენაც.ახალგაზრდობიდანვე მოგზაურობდა აზიისა და აფრიკის ქვეყნებში, წლების განმავლობაში ცხოვრობდა ტიბეტში. დაეუფლა იოგების მოძღვრებას, ოკულტიზმსა და სპირიტიზმს. 1913 წელს მოსკოვსა და პეტერბურგში შემოიკრიბა მიმდევართა დიდი ჯგუფი. სხვადასხვა წლებში მოღვაწეობდა ესენტუკში, თბილისში, სტამბოლსა და პარიზში. 1919 წელს თბილისში გახსნა „ადამიანის ჰარმონიული განვითარების ინსტიტუტი“. დამოუკიდებელი საქართველოს მთავრობამ მას გამოუყო ორსართულიანი შენობა (ნიკოლოზის ქუჩა №22, ახლანდ ივანე ჯავახიშვილის ქუჩა), სადაც გურჯიევი ატარებდა საჯარო ლექციებს თავისი მოძღვრების ჯერ კიდევ გამოუქვეყნებელ ძირითად საკითხებზე. თბილისში ურთიერთობა ჰქონდა მწერალ გრიგოლ რობაქიძეთან, თანამშრომლობდა კომპოზიტორ თომას ჰარტმანთან, მხატვარ ალექსანდრე ზალცმანთან, ჟაკ დალკროზის სისტემის თბილისის რიტმული ტანვარჯიშის სკოლის დამაარსებელ ჟანა მატინიონ-ზალცმანთან. 1922 წლიდან გარდაცვალებამდე ცხოვრობდა და მოღვაწეობდა თავდაპირველად პარიზის მახლობლად (ფონტენბლო), ხოლო 1933 წლიდან კი – პარიზში. აქ შეიქმნა გურჯიევის „ყველა და ყველაფერი (ანუ ბელზებელის საუბარი თავის შვილიშვილთან)“ და სხვა თხზულებები, რომლებსაც ავტორის გარდაცვალების შემდეგ აქვეყნებდნენ მისი მოწაფეები. 2007 წელს თბილისში იტალიის საელჩოს ეგიდით ჩატარდა გურჯიევისადმი მიძღვნილი საერთაშორისო კონფერენცია. \n\n==იდეები==\nგურჯიევი ამბობდა, რომ ადამიანებს არ შეუძლიათ რეალობის აღქმა ამჟამინდელ მდგომარეობაში, რადგან ისინი არ აღიარებენ, რომ ცხოვრობენ ჰიპნოტიკურ, „ძილში მოსიარულე“ მდომარეობაში. „ადამიანი თავის სიცოცხლეს ატარებს ძილში და ამ ძილშივე კვდება“ — ამბობდა ის.<ref>P.D. Ouspensky (1949), ''In Search of the Miraculous''</ref> შედეგად, თითოეული პიროვნება რეალობას სუბიექტური პერსპექტივიდან აღიქვამს. ის ამტკიცებდა, რომ ადამიანები ავტომატურად/მექანიკურად  ცხოვრობენ და ფუნქციონირებენ, მაგრამ ადამიანს შეუძლია, რომ „გამოფხიზლდეს“ და იქცეს ახალი ტიპის ადამიანად.<ref>Jacob Needleman, ''G. I. Gurdjieff and His School'' {{webarchive|url= |date=2003-04-02 }}</ref>\n\n=== თვითგანვითარების სწავლებები ===\nგურჯიევი ამბობდა, რომ დედამიწაზე არსებულმა დღევანდელმა რელიგიებმა და სულიერმა ტრადიციებმა დაკარგეს თავიანთი თავდაპირველი დანიშნულება და  მნიშვნელობა, ამიტომ ისინი ვეღარ ემსახურებიან კაცობრიობას იმ სახით, როგორითაც ისინი იყვნენ ჩაფიქრებულნი. ამიტომ, ადამიანებს აღარ შეუძლიათ გააანალიზონ  უძველესი სწავლებები, რის შედეგადაც ისინი უფრო და უფრო მექანიკურები ხდებიან.\n\nგურჯიევის მიხედვით, როგორც წესი, ადამიანის სამი ცენტრიდან: ემოცია, ფიზიკური სხეული, გონება — მხოლოდ ერთს ავითარებს თანამედროვე რელიგიები და სექტები, ისიც ამ ერთ ცენტრს ავითარებს, სხვა ცენტრების ხარჯზე. შედეგად, ჩვენ ვერ ვიღებთ სრულყოფილ ადამიანს. უფრო მეტიც, მათ ვისაც სურს, რომ გაყვეს სპირიტუალური ცოდნის ტრადიციულ გზებს (გურჯიევი გამოყოფს სამ გზას: ფაკირის გზა, რომელიც ფოკუსირებულია ადამიანის ფიზიკურ განვითარებაზე; ბერის გზა, რომელიც ფოკუსირებულია ადამიანის ემოციურ განვითარებაზე და იოგის გზა, რომელიც ფოკუსირებულია ადამიანის გონებრივ განვითარებაზე), ისინი აუცილებლად თმობენ ამქვეყნიურ ცხოვრებას. გურჯიევმა განავითარა „მეოთხე გზა“,<ref>P.D. Ouspensky (1949), ''In Search of the Miraculous,'' Chapter 2</ref> რომელიც შეესაბამებოდა თანამედროვე ადამიანის მოთხოვნილებებსა და ცხოვრების წესს, ევროპასა და ამერიკაში. ცალ-ცალკე გონების, ემოციებისა და სხეულის განვითარების მაგივრად, მან განავითარა სწავლება, რომელიც სამივე ცენტრის ჰარმონიულ, დაბალანსებულ განვითარებას უზრუნველყოფდა.\n\nგურჯიევი ფიქრობდა, რომ სხვა სასულიერო ტრადიციების პარალელურად, პიროვნებამ თავდაუზოგავად უნდა იმუშაოს საკუთარ თავზე, რათა გამოიღვიძოს ის, რადგან ადამიანების აბსოლუტური უმრავლესობა დღეს მექანიკური ცხოვრების წესით ცხოვრობს.<ref>{{cite web|url= |title=Gurdjieff International Review |publisher=Gurdjieff.org |date= |accessdate=2014-03-02}}</ref> ის ასევე ამბობდა, რომ საკუთარ თავზე მუშაობა იმდენად რთული არაა, რამდენადაც ამ ყოველივეს სურვილი.<ref>{{cite book |last=Gurdjieff |first=George |title=Views from the real world |page=214 |publisher=E. P. Dutton & Co., Inc. |isbn=0-525-47408-0 }}</ref> გურჯიევს არასდროს მიუნიჭებია დიდი მნიშვნელობა ტერმინ „მეოთხე გზისთვის“, ამ ტერმინს ის არც თავის ნაწერებში არ იყენებდა. მისი მოსწავლე, პეტრე უსპენსკი გურჯიევის იდეების სწავლებისას იყენებდა ამ ტერმინს და ანიჭებდა მას დიდ მნიშვნელობას. უსპენსკის სიკვდილის შემდეგ კი მისმა სტუდენტებმა გამოაქვეყნეს წიგნი „მეოთხე გზა“, მის ლექციებზე დაყრდნობით.\n\n==ლიტერატურა==\n{{ქე|2||ავალიანი ს., დადიანი ლ., ხომერიკი მ.}}\n\n== რესურსები ინტერნეტში ==\n*გიორგი გურჯიევი, ცხოვრება, შემოქმედება\n*გიორგი გურჯიევი, აღმოსავლელი მოგვი, უცხოელები მას მოიხსენიებდნენ, როგორც კავკასიელს - დავიწყე რუსეთით და დავასრულე რუსეთით\n*გიორგი გურჯიევი-ადამიანთა სულის მექანიკოსი\n*გიორგი გურჯიევი. საუბრები მოწაფეებთან\n*რომანოვების აგენტი, აღმოსავლელი \"ბრძენი\" და \"მოგვი\" გიორგი გურჯიევი\n*GD პედია - მარტა ბარამიძე - გიორგი გურჯიევი\n*გიორგი გურჯიევის ცხოვრება და შემოქმედება (ნაწილი I)\n*გიორგი გურჯიევის ცხოვრება და შემოქმედება (ნაწილი II)\n*გურჯიევი უკრავს ჰარმონიკაზე (Гурджиев играет на гармонике)\n*მაგნო შავდია - გურჯიევი - ყველაზე უცნაური ოსტატი\n\n==სქოლიო==\n{{სქოლიო}}\n\n\nკატეგორია:დაბადებული 1877\nკატეგორია:გარდაცვლილი 29 ოქტომბერი\nკატეგორია:გარდაცვლილი 1949\nკატეგორია:სომეხი ფილოსოფოსები\nკატეგორია:ბერძენი ფილოსოფოსები\nკატეგორია:თბილისელები", "url": "https://ka.wikipedia.org/wiki/გიორგი_გურჯიევი", "len": 9419}
{"id": "6225", "title": "ალფრედ იოდლი", "text": "thumb|180px|ალფრედ იოდლი\n'''ალფრედ იოდლი''' ({{lang-de|Alfred Jodl}}; დ. 10 მაისი, 1890; ვიურცბურგი, გერმანია — გ. 16 ოქტომბერი, 1946; ნიურნბერგი, გერმანია) — გერმანელი სამხედრო მოღვაწე. ვერმახტის გენერალ-პოლკოვნიკი, ვერმახტის უმაღლესი მთავარსარდლობის ''(OKW)'' შტაბის შეფი.\n\n== ბიოგრაფია ==\n\n=== 1914 წლამდე ===\n* 1890 - ''10 მაისი:'' ბავარიელ პოლკოვნიკს იოჰანეს იოდლს და თერეზე ბაუმგერტლერს შეეძინას ვაჟი ალფრედი. რაკი მშობლები დაქორწინებულები არ იყვნენ, ამიტომ ალფრედი 1899 წლამდე დედის გვარს, ბაუმგერტლერს (''გერმ. Baumgärtler'') ატარებდა. მათი დაქორწინების შემდეგ კი იოდლის გვარი მიიღო.\n* 1903 წლამდე იოდლი მიუნხენის თერეზიენ-გიმნაზიაში სწავლობდა.\n* 1903 - 1910 - მან სწავლა განაგრძო ბავარიის არმიის კადეტთა სკოლაში მიუნხენში.\n* 1910 - იოდლი აუგსბურგში მე-4 ბავარიული საველე საარტილერიო ბატალიონის ზემდეგად დაინიშნა.\n* 1911 - 1912 - იგი განათლებას იმაღლებს მიუნხენში ბავარიის სამხედრო სასწავლებელში.\n* 1912 - ''28 ოქტომბერი:'' სამხედრო სასწავლებლის წარმატებით დამთავრების შემდეგ იოდლს ლეიტენანტის წოდება მიენიჭა.\n* 1913 - ''სექტემბერი:'' ალფრედ იოდლი დაქორწინდა გრაფინია ირმა ფონ ბულიონზე (''გერმ. Irma Gräfin von Bullion'').\n\n=== პირველ მსოფლიო ომში ===\n* 1914 - 1916 - პირველ მსოფლიო ომში იოდლი საარტილერიო ბატარეის ოფიცრად მსახურობდა დასავლეთ ფრონტზე და ბრძოლებში ორჯერ იქნა დაჭრილი.\n* 1914 - ბრძოლაში გამოჩენილი მამაცობისთვის იგი დაჯილდოებულ იქნა „რკინის ჯვრის“ II ხარისხის ორდენით.\n* 1916 - მიენიჭა ობერლეიტენანტის წოდება.\n* 1917 - გადაყვანილ იქნა აღმოსავლეთ ფრონტზე უნგრეთის არმიის 72-ე საველე საარტილერიო პოლკში ბატარეის უფროსად.\n* 1918 - იოდლი დაინიშნა დასავლეთ ფრონტის გენერალური შტაბის ოფიცრის თანამდებობაზე.\n* 1918 - ''3 მაისი:'' დაჯილდოებულ იქნა „რკინის ჯვრის“ I ხარისხის ორდენით.\n\n=== ომთაშორისი პერიოდი ===\n\n* 1919 - პირველი მსოფლიო ომის დამთავრების შემდეგ იოდლმა სამხედრო სამსახური განარძო რაიხსვერში, 21-ე საარტილერიო პოლკში.\n* 1921 - კვალიფიკაცია აიმაღლა მიუნხენის საოფიცრო სასწავლებელში და დაინიშნა 21-ე საარტილერიო პოლკის ბატარეის მეთაურად.\n* 1923 - იოდლი ხელმეორედ გაიგზავნა კვალიფიკაციის ასამაღლებელ კურსებზე. ამჯერად ბერლინში და მისი დამთავრების შემდეგ კაპიტნის წოდება მიანიჭეს.\n* 1924 - იოდლი რაიხსვერის სამინისტროში გადაიყვანეს სამუშაოდ და იმავე წლის ოქტომბერში დანიშნულ იქნა მე-7 დივიზიის შტაბის ოფიცრად მიუნხენში.\n* 1927 - ''1 ოქტომბერი:'' იგი დაინიშნა მე-7 საარტილერიო პოლკის მე-5 ბატარეის მეთაურად.\n* 1928 - 1932 - ტაქტიკასა და სამხედრო ისტორიას ასწავლიდა დივიზიაში.\n* 1932 - ''1 თებერვალი:'' მიენიჭა მაიორის წოდება. ''1 ივნისი:'' იგი დაინიშნა რაიხსვერის სამინისტროში არმიის საოპერაციო განყოფილების ჯგუფის უფროსად.\n* 1935 - ''20 ივნისი:'' იოდლი გადაიყვანეს ქვეყნის შინაგანი დაცვის განყოფილების უფროსად და ''1 აგვისტოს'' მიენიჭა პოლკოვნიკის წოდება.\n* 1938 - ''მარტი:'' იგი „ვერმახტის სამმართველო განყოფილების“ ''(გერმ. Wehrmachtführungsamt - „WFA<nowiki/>“)'' შეფი გახდა. ''1 ოქტომბერს'' მან თანამდებობა თავის მოადგილეს ვალტერ ვარლიმონტს გადააბარა და თვითონ 44-ე დივიზიის არტილერიის მეთაურის თანამდებობდა დაიკავა ქ. ლინცში.\n* 1939 - ''1 აპრილი:'' იოდლს გენერალ-მაიორის წოდება მიენიჭა. ''23 აგვისტო:'' იგი თავის თანამდებობაზე დაბრუნდა ბერლინში.\n\n=== მეორე მსოფლიო ომი ===\n* 1939 - 1940 - მეორე მსოფლიო ომის პირველ პერიოდში იოდლის ხელმძღვანელობის ქვეშ შემუშავდა პოლონეთის წინააღმდეგ ომის მთელი გეგმა. \n* 1940 - ''19 ივლისი:'' იოდლს არტილერიის გენერლის წოდება მიენიჭა. იმავე წლის ''18 დეკემბრის'' Nr. 21 მიმართვის საფუძველზე იოდლმა და „WFA-მა“ დაიწყეს მუშაობა სსრკ-ს წინააღმდეგ ომის საბრძოლო გეგმის მომზადებაზე. გეგმას ეწოდა „<nowiki/>ოპერაცია ბარბაროსა“ ''(გერმ. Unternehmen Barbarossa)''.\n* 1942 - იოდლი დაინიშნა დასავლეთის ფრონტზე წარმოებული სამხედრო ოპერაციების უფროსად და ამით პასუხისმგებელი გახდა ომის მართვაზე ნორვეგიიდან ჩრ. აფრიკამდე.\nthumb|180px|იოდლი ხელს აწერს უსიტყვო კაპიტულაციას\n* 1943 - დააჯილდოეს „<nowiki/>NSDAP-ეს ოქროს პარტიული ნიშნით<nowiki/>“.\n* 1944 - ''30 იანვარი:'' - მიენიჭა გენერალ-პოლკოვნიკის წოდება. ''18 აპრილი:'' კიონიგსბერგში გარდაიცვა მისი მეუღლე ირმა. ''20 ივლისს'' ჰიტლერზე მოწყობილი ტერაქტის დროს იგი მსუბუქად დაიჭრა.\n* 1945 - ''7 მარტი:'' იოდლმა მეორედ იქორწინა. ამჯერად ლუიზე კატარინა ფონ ბენდაზე ''(გერმ. Luise Katharina von Benda)'', თავის ყოფილ პირად მდივანზე. იმავე წლის ''7 მაისს'' საფრანგეთის ქალაქ რეიმსში იოდლმა, როგორც სახელმწიფოს მეთაურის გროსადმირალ დენიცის წარმომადგენელმა ხელი მოაწერა გერმანიის ვერმახრის უსიტყვო კაპიტულაციას. ''10 მაისი:'' დიონიცმა იგი დააჯილდოვა ორდენით - „რკინის ჯვრის რაინდის ჯვარი მუხის ფოთოლით“. ''13 მაისი:'' იოდლმა დაპატიმრებული გენერალ-ფელდმარშალ კაიტელის თანამდებობა - ვერმახტის უმაღლესი მთავარსარდლის პოსტი დაიკავა. ''23 მაისი:'' რაიხის მთავრობასთან და ვერმახტის მთავარსადლობასთან ერთად იგი ტყვედ ჩაბარდა ბრიტანელებს ქ. ფლენსბურგში.\n\n== ტრიბუნალი და აღსასრული ==\nნიურნბერგის მთავარ დამნაშავეთა ტრიბუნალმა იოდლი ყველა, ოთხივე საბრალდებო პუნქტში დამნაშავედ ცნო და 1946 წლის ''1 ოქტომბერს'' სიკვდლით დასჯა ჩამოხრჩობით მიუსაჯა. მისი თხოვნა (ისევე როგორც გენერალ-ფელდმარშალ კაიტელის), ჩამოხჩობა სამხედრო პირისათვის შესაფერი დასჯით - დახვრეტით შეეცვალათ ტრიბუნალის მიერ უარყოფილ იქნა. განაჩენი შესრულდა 1946 წლის ''16 ოქტომბერს 2 საათსა და 40 წუთზე'' ნიურნბერგის ციხეში.\n\nალფრედ იოდლის ბოლო სიტყვები იყო: „მოგესალმები ჩემო გერმანიავ!“ ''(გერმ. „Ich grüße Dich, mein Deutschland!“)''.\n\n== რეაბილიტაცია ==\nიოდლის მეორე მეუღლის ლუიზეს დაჟინებული პროტესის შემდგომ 1953 წლის ''2 მარტს'' მიუნხენის სასამართლომ მიიღო დადგენილება ალფრედ იოდლის რეაბილიტაციის და დამნაშავეთა პირველი ჯგუფიდან ''(„მთავარი დამნაშავეები“)'' მეორე ჯგუფში ''(„დამნაშავეები“)'' გადაყვანის შესახებ. მოტივით - იოდლი, როგორც სამხედრო პირი თავის მოქმედებებში მხოლოდ ოპერატიული საკითხებით შემოიფარგლებოდა.\n\nამერიკულმა მხარემ თავდაპირველად სასამართლოს გადაწყვეტილება კატეგორიულად უარყო მისი „ნიურნბერგის განაჩენთან“ წინააღმდეგობაში მოსვლის მოტივით. თუმცა საბოლოოდ, 1953 წლის ''3 სექტემბერს'', ბევრი სასამართლო სხდომის და კულისებს მიღმა მიღწეული ორმხრივი კომპრომისის შემდგომ, ბავარიის პოლიტიკური გათავისულების საქმეთა მინიტრმა მიუნხენის სასამართლოს დადგენილება სამართლებრივ აქტად ცნო და ალფრედ იოდლის პოლიტიკური რეაბილიტაცია მოახდინა.\n\n==ლიტერატურა==\n* Hitler and his generals. Military Conferences 1942–1945 / Heiber, Helmut; Glantz, David M. (англ.)русск.. — New York: Enigma Books, 2004. — ISBN 1-929631-28-6.\n* Maser, Werner (англ.)русск.. Nürnberg: Tribunal der Sieger — Verlag Antaios, 2005. — ISBN 978-3-935063-37-1.\n* O'Keeffe, William J. A Literary Occupation: Responses of German writers in service in occupied Europe (англ.). — Amsterdam: Rodopi, 2013. — ISBN 978-9042037700.\n* Scherzer, Veit. Die Ritterkreuzträger 1939–1945 Die Inhaber des Ritterkreuzes des Eisernen Kreuzes 1939 von Heer, Luftwaffe, Kriegsmarine, Waffen-SS, Volkssturm sowie mit Deutschland verbündeter Streitkräfte nach den Unterlagen des Bundesarchives — Jena, Germany: Scherzers Militaer-Verlag, 2007. — ISBN 978-3-938845-17-2.\n* Scheurig, Bodo. Alfred Jodl. Gehorsam und Verhängnis. — Berlin: Propyläen, 1997. — ISBN 3-549-07228-7.\n* Sereny, Gitta. Albert Speer: His Battle with Truth. — New York: Knopf , 1995. — ISBN 0-394-52915-4.\n* Shepherd, Ben (англ.)русск.. Hitler's Soldiers: The German Army in the Third Reich . — Yale University Press, 2016. — ISBN 9780300179033.\n* Shirer, William. The Rise and Fall of the Third Reich: A History of Nazi Germany . — Simon & Schuster, 1990. — ISBN 0-671-72868-7.\n* Thomas, Franz. Die Eichenlaubträger 1939–1945 Band 1: A–K. — Osnabrück, Germany: Biblio-Verlag, 1997. — ISBN 978-3-7648-2299-6.\n* Tofahrn, Klaus W. Das Dritte Reich und der Holocaust . — Peter Lang GmbH, 2008. — ISBN 978-3631577028.\n\n==რესურსები ინტერნეტში==\n* ენციკლოპედია „ბრიტანიკა“\n* Brockhaus\n* ბიოგრაფია\n\n{{ავტორიტეტული წყაროები}}\n\n{{commonscat|Alfred Jodl}}\n\n{{მესამე რაიხის გენერლები}}\n\n\nკატეგორია:გერმანელი სამხედრო მოღვაწეები\nკატეგორია:დაბადებული 10 მაისი\nკატეგორია:დაბადებული 1890\nკატეგორია:გარდაცვლილი 16 ოქტომბერი\nკატეგორია:გარდაცვლილი 1946\nკატეგორია:ნიურნბერგის პროცესი\nკატეგორია:ვერმახტის ოფიცრები", "url": "https://ka.wikipedia.org/wiki/ალფრედ_იოდლი", "len": 7868}
{"id": "6228", "title": "კირილე ბაგრატიონი", "text": "{{მრავალმნიშვნელოვნება|ბაგრატიონი|ბაგრატიონი}}\n{{ინფოდაფა სამხედრო მოღვაწე}}\n'''კირილე ალექსანდრეს ძე ბაგრატიონი''' (დ. 1750 — გ. 19 აპრილი, 1828) — რუსეთის არმიის გენერალ-მაიორი (1797), საიდუმლო მრჩეველი და სენატორი (1805-იდან), მეფე   იესეს შვილიშვილი,  პ. ი. ბაგრატიონის ბიძა. \n\n==ისტორია==\nკირილე ბაგრატიონი დაიბადა 1750 წელს. იგი მამის კვალს გაჰყვა და 17 წლის ასაკში, 1767 წელს, ფსკოვის კარაბინერთა პოლკში შევიდა ვახმისტრად. ამ პოლკთან ერთად, იგი მონაწილეობდა  რუსეთ-თურქეთის 1768-1774 წლების ომში. 1771 წელს ადიუტანტობა მიიღო და თურქი ტყვეები გადაიყვანა პერეკოპიდან კოზლოვში. მალე იგი კვლავ საომარ მოქმედებაში ჩაება და მონაწილეობა მიიღო ყარსთან ბრძოლებსა და ბაზარჯიკის აღებაში,<ref>Справочный энциклопедический словарь, изд. K. Крайя, ტომი II, СПБ 1849, გვ.79.</ref> 1774 წელს განსაკუთრებულ რაზმთან ერთად იცავდა სტრატეგიული მნიშვნელობის გზას სამხედრო შენაერთების ადგილსამყოფელ შუმლსა და არმიის ძირითადი ძალების ადგილსამყოფელ სილისტრს შორის. საომარ მოქმედებაში თავდადებული და აქტიური მონაწილეობისათვის მადლობა გამოეცხადა. ომის დამთავრებისთანავე კაპიტნის ჩინი ებოძა.<ref>Русский биографический словарь, ტომი II, СПБ, 1900, გვ.393.</ref> 1776-1777 წლებში ყირიმში იყო სამხედრო ნაწილთან ერთად და მონაწილეობას იღებდა აჯანყებული თათრების დამშვიდებაში. ყირიმში თავისი ერთგული და ზომიერი მოქმედებებით ადგილობრივი ხალხის პატივისცემა და ნდობა დაიმსახურა, რითაც მეფის მთავრობის წარმომადგენლები კმაყოფილნი დარჩნენ. ამიტომ იყო, რომ ყირიმის თათრების დამშვიდების შემდეგ, მურზების თხოვნით, იგი იმპერატრიცა ეკატერინე მეორის კარზე გაგზავნეს, როგორც დამორჩილებულ თათართა სანდო წარმომადგენელი. 1786 წელს კირილე ბაგრატიონი უკვე პოდ-პოლკოვნიკი იყო. ამ ჩინით შეხვდა იგი 1789 წელს კვლავ დაწყებულ რუსეთ-თურქეთის საომარ მოქმედებას. იგი მონაწილეობდა ადიოჟიბენის ციხე-სიმაგრისა და ქალაქ ბენდერის აღებაში. 1792 წელს, პოლონეთში რუსეთის ჯარის შესვლამდე, იგი გენერალ დერფელდენის მოწინავე რაზმს ხელმძღვანელობდა. 1793 წელს მიანიჭეს პოლკოვნიკის ჩინი. მომდევნო წელს გადაიყვანეს ჩუგუევის კაზაკთა რეგულარულ პოლკში და ამ პოლკთან ერთად მონაწილეობდა ირანის წინააღმდეგ ლაშქრობაში. როგორც ჩანს, აქ, მან თავისი ერთგული და გაბედული მოქმედებით ხელმძღვანელობის ყურადღება მიიპყრო. მალე 1797 წელს გენერალ-მაიორობა მიიღო და მარიუპოლის პოლკის უფროსად დაინიშნა. ამ თანამდებობაზე ყოფნის პერიოდში კირილე ბაგრატიონი ხშირად უჩიოდა ჯანმრთელობას. 1800 წელს, 50 წლის ასაკში, ავადმყოფობის მიზეზით სამსახურიდან გადადგა. კირილე ალექსანდრეს ძე ბაგრატიონმა რუსეთის არმიაში 37 წელი გაატარა და გენერალ-მაიორის ჩინით დაანება თავი სამხედრო სამსახურს. რუსეთის იმპერიისადმი თავდადებითა და ერთგულებით კარგი სახელი მოიპოვა ხელმძღვანელობაში, ამიტომაც იყო, რომ სამხედრო სამსახურიდან გასვლისთანავე საიდუმლო მრჩეველის წოდება მიიღო და ესწრებოდა სენატის სხდომებს მოსკოვის დეპარტამენტში. მალევე მეექვსე დეპარტამენტში გადაიყვანეს და ბელორუსიის გუბერნიის შემოწმება დაევალა. ამ თანამდებობაზე რამდენიმე წელი დაჰყო. 1805 წელს გადაიყვანეს სენატის მეშვიდე დეპარტამენტში, სადაც, მცირეოდენი შესვენებებით, ესწრებოდა სენატის სხდომებს სიცოცხლის უკანასკნელ დღეებამდე. გარდაიცვალა მოსკოვში, 78 წლის ასაკში, 1828 წელს, დაკრძალულია მოსკოვშივე, დონის მონასტერში.\n\n==ლიტერატურა==\n{{ქსე|2|131}}\n* ''გონიკიშვილი მიხეილი'', ბაგრატიონთა დასახლება და მოღვაწეობა რუსეთში, გვ. 288-289, თბ., 1986\n{{ქე|1|320|სიხარულიძე ფ.}}\n\n==სქოლიო==\n{{სქოლიო}}\n\n\n\nკატეგორია:ქართველი გენერლები\nკატეგორია:რუსეთის სამხედრო მოღვაწეები\nკატეგორია:დაბადებული  1750\nკატეგორია:გარდაცვლილი 19 აპრილი\nკატეგორია:გარდაცვლილი  1825\nკატეგორია:ქართველი სამხედრო მოღვაწეები\nკატეგორია:მუხრანელების სამეფო შტო", "url": "https://ka.wikipedia.org/wiki/კირილე_ბაგრატიონი", "len": 3476}
{"id": "6229", "title": "პეტრე ბაგრატიონი", "text": "{{რჩეული/2.0}}{{მმ*|ბაგრატიონი}}\n{{ინფოდაფა სამხედრო მოღვაწე\n|სრული სახელი     = პეტრე ბაგრატიონი\n|ორიგინალური სახელი =\n|ცხოვრების პერიოდი   = 1765–1812\n|დაბადების ადგილი = ყიზლარი, დაღესტანი \n|გარდაცვალების ადგილი    = სოფ. სიმი, ვლადიმირის ოლქი\n|პორტრეტი        = 260px\n|ხელმოწერა       = \n|მეტსახელი      = \n|კუთვნილება = რუსეთის იმპერია\n|სამხედრო სამსახურის წლები    = 1782–1812\n|წოდება        =  ინფანტერიის გენერალი\n|ჯარის სახეობა     =  არმია \n|მეთაურობდა       = \n|ნაწილი         = \n|ბრძოლები/ომები       = *რუსეთ-ჩერქეზეთის ომი\n*რუსეთ-ოსმალეთის ომი (1787-1791)\n**ოჩაკოვის ალყა\n*რუსეთ-შვედეთის ომი (1808-1809)\n*რუსეთ-ოსმალეთის ომი (1806-1812)\n*ნაპოლეონის ომები\n**ადის ბრძოლა\n**შენგრაბენის ბრძოლა \n**აუსტერლიცის ბრძოლა\n**პროისიშ-აილაუს ბრძოლა\n**ფრიდლანდის ბრძოლა\n**ბოროდინოს ბრძოლა\n|ჯილდოები        = 1.წმინდა ანას პირველი ხარისხის ორდენი<br />2.წმინდა გიორგის მეორე ხარისხის ორდენი<br />3.მარი–ტერეზას ორდენის კომანდორის ჯვარი<br />4.წმინდა ანდრეა პირველწოდებულის ორდენი  <sup><small>სრულად</small></sup>\n|კავშირი         = \n|სამსახურიდან გადადგომა     = \n}}\n\n'''პეტრე ივანეს ძე ბაგრატიონი''' ({{lang-ru|Пётр Ива́нович Багратио́н}}) (დ. 1765, ყიზლარი, ახლანდელი დაღესტანი  —  გ. 12 (24) სექტემბერი, 1812, სოფ. სიმი, ახლანდელი ვლადიმირის ოლქი) — რუსეთის არმიის ინფანტერიის გენერალი (1809),  1812 წლის საფრანგეთ-რუსეთის ომის გმირი. წარმოშობით ის ბაგრატიონთა ქართული სამეფო გვარიდან იყო. მასზე ნაპოლეონს უთქვამს:\n{{ციტატა|რუსეთის გენერლებს შორის ყველაზე მეტად ერთი მაფიქრებს, ესაა ბაგრატიონი.|ნაპოლეონ ბონაპარტი<ref>აკაკი გელოვანი — „სიბრძნის სიმფონია“, თბილისი, 1989, გვ. 296</ref>}}\n\nბაგრატიონი მონაწილეობდა კავკასიის მთიელთა წინააღმდეგ ბრძოლებში. მან ასევე თავი გამოიჩინა 1787-1791 წლებში რუსეთ-ოსმალეთის ომის დროს. 1793-1794 წლებში მონაწილეობდა პოლონეთის კამპანიაში. 1799 წელს მონაწილეობდა ალექსანდრე სუვოროვის ლაშქრობებში იტალიასა და შვეიცარიაში. საფრანგეთთან 1805-1807 წლების ომში განსაკუთრებით თავი გამოიჩინა სოფ. შენგრაბენთან. მან 6-ათასიანი რაზმით შეაჩერა ფრანგთა 30-ათასიანი არმია. ბაგრატიონმა თავი გამოიჩინა აგრეთვე აუსტერლიცის, პროისიშ-აილაუსა და ფრიდლანდის ბრძოლებში. 1808-1809 წლებში მონაწილეობდა შვედეთთან ომში, სარდლობდა 21-ე დივიზიას. 1809-1810 წლებში მარტამდე სარდლობდა მოლდავეთის არმიას რუსეთ-ოსმალეთის ომში. 1811 წლის აგვისტოდან სარდლობდა პოდოლსკის არმიას, 1812 წლის მარტიდან — II დასავლეთის არმიას. ბოროდინოს ბრძოლაში იგი სარდლობდა რუსეთის არმიის მარცხენა ფრთას. ბრძოლის დროს მძიმედ დაიჭრა და მას გამოეთიშა. გარდაიცვალა სოფელ სიმში. დაკრძალეს იქვე, 1839 წელს კი ბოროდინოს ველზე გადაასვენეს.\n\n== წარმოშობა ==\nმისი პაპა ალექსანდრე იყო  ვახტანგ VI-ის ძმის  იესეს შვილი. მეფე იესეს სიკვდილის შემდეგ მაჰმადიანი ალექსანდრე (ისაკ–ბეგის სახელით) თეიმურაზსა და ერეკლეს ებრძოდა, თუმცა შემდეგ თეიმურაზის მეცადინეობით ის მოინათლა და ეწოდა ალექსანდრე. ის ყიზლარში დასახლდა 1759 წელს. ალექსანდრეს შვილი და პეტრეს მამა ივანე რუსეთის არმიის პოლკოვნიკი იყო. მას ჰყავდა კიდევ ორი შვილი: რომანი (რევაზი) და ალექსანდრე.\n\n== სამხედრო კარიერა ==\n=== ადრეული კარიერა ===\nპეტრე სანქტ-პეტერბურგში ცხოვრობდა მამიდა ანა გოლიცინასთან. სწორედ მამიდის წყალობით მასზე შეიტყო გრიგოლ პოტიომკინმა, რომელმან 1782 წლის 21 თებერვალს (4 მარტი)<ref>ალექსანდრე მიქაბერიძე — პეტრე ბაგრატიონი: ნაპოლეონის ომების საუკეთესო ქართველი გენერალი</ref> 17 წლის ბაგრატიონს სამხედრო სამსახური დააწყებინა ასტრახანის ქვეითთა პოლკში სერჟანტად. 1783 წელს მან პირველად მიიღო მონაწილეობა სამხედრო ოპერაციაში ჩეჩნების წინააღმდეგ ბრძოლაში. 1785 წელს ჩეჩნებთან ბრძოლაში ის ტყვედ ჩაიგდეს, მაგრამ შემდეგ გაათავისუფლა მანსურ მაგომამ პეტრეს მამის ხათრით, რომელიც მათ ადრე ბევრჯერ დახმარებიათ. ამ ოპერაციების შემდეგ მისი პოლკი გაერთიანდა ტომსკის ქვეითთა პოლკთან და დაერქვა კავკასიის მუსკეტერთა პოლკი. 1787—1791 რუსეთ-ოსმალეთის ომის დროს თავი გამოიჩინა ოჩაკოვის სიმაგრის აღებაში (6 (17) დეკემბერი, 1788), რისთვისაც კაპიტნის ჩინი დაიმსახურა. 1792 წლამდე ის ისევ კავკასიაში იბრძოდა. 1793 წელს მან მიიღო პრემიერ−მაიორის ჩინი კიევის კავალერიის პოლკში სამსახურისას. 1794 წელს ის პოლონეთში მეთაურობდა ერთ-ერთ ესკადრონს სუვოროვის არმიაში. ის მონაწილეობდა სედლეცთან გამართულ ბრძოლაში. მან ასევე თავი გამოიჩინა ბროდთან, სადაც ათასი პოლონელი დაამარცხა და მათგან 250 კაცი და ერთი ზარბაზანი ჩაიგდო ხელში. ამ გამარჯვებას მოჰყვა მისი კარიერული წინსვლა: საკუთრივ ამ ბრძოლის გამო ის 1794 წლის 15 (26) ოქტომბერს ვიცე-პოლკოვნიკი გახდა. 1798 და 1799 წლებში კი ჯერ პოლკოვნიკის შემდეგ კი გენერალ-მაიორის სამხრეები დაიმსახურა.\n\n=== ლაშქრობა იტალიასა და შვეიცარიაში ===\n{{ფოტოგალერეა\n|ზომა=250\n|სათაური=ძირითადი ბრძოლები\n|დასვი=right\n|ფაილი:Suvorovs Battle By Adda.jpg|ადას ბრძოლა\n|ფაილი:Suvorov Trebbia.jpg|შეტაკება ტრებთან\n|ფაილი:Battle of Novi.jpg|ნოვის ბრძოლა\n}}\n1798 წლის მიწურულს ინგლისმა, ავსტრიამ, თურქეთმა, ნეაპოლის სამეფომ და რუსეთმა შეკრეს კოალიცია საფრანგეთის წინააღმდეგ იტალიის ტერიტორიების გამოსახსნელად. შეთანხმების მიხედვით საფრანგეთის წინააღმდეგ გასალაშქრებლად ჯარი გამოჰყავდათ ავსტრიას და რუსეთს, მის ფინანსურ უზრუნველყოფაზე კი ინგლისი ზრუნავდა. არმიის მთავარსარდლად დაინიშნა ალექსანდრე სუვოროვი. სუვოროვმა ბაგრატიონი ავანგარდის მეთაურად დანიშნა. არმია ჯერ ვენაში ჩავიდა, შემდეგ კი ჩრდილოეთ იტალია გაათავისუფლა. 1799 წლის 10 (21) აპრილს ბაგრატიონმა ბრეშის ციხესიმაგრეს შეუტია. აქ ერთხელ მსუბუქად დაიჭრა, მაგრამ ბრძოლის ველი არ მიუტოვებაი და საბოლოოდ პირველი გამარჯვებაც მოიპოვა. ავანგარდმა საერთოდ ათასზე მეტი ტყვე და 46 ზარბაზანი ჩაიგდო ხელში<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,გვ.46.</ref> ამ გამარჯვების გამო მოწონება დაიმსახურა სუვოროვისგან. მან იმპერატორს პატაკით მიწერა:\n{{ციტატა|…გენერალ-მაიორ ბაგრატიონს, ვიცე–პოლკოვნიკ ლომონოსოვსა და მაიორ პოზდნევს (ბაგრატიონის ავანგარდში შემავალი სამხედრო ნაწილების უფროსები) ვაქებ ციხე სიმაგრის აღებისას გამოჩენილი სიმარდის, არაჩვეულებრივი თავგამოდებისა და გულმოდგინებისათვის<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,გვ.46</ref>}}\nამ პატაკს მოჰყვა პეტრეს წმინდა ანას პირველი ხარისხის ორდენით დაჯილდოება. 14-16 (25-27) აპრილს სუვოროვმა მდინარე ადასთან გაანადგურა ფრანგების არმია. ადასთან გამართული ბრძოლების დროს ბაგრატიონმა აიღო ბერგამო, შემდეგ კი ქალაქ ლეკოსთან დაამარცხა გენერალ სერიურიეს დივიზია. 1799 წლის 6-8 (17-19) ივნისს ბაგრატიონმა თავი გამოიჩინა მდინარე ტრებთან გამართულ ბრძოლაში. ბრძოლა სუვოროვის გამარჯვებით დამთავრდა და ფრანგებმა 18000 კაცი დაკარგეს, მოკლულთა, დაჭრილთა და ტყედ ჩავარდნილთა სახით. ბრძოლის დროს ბაგრატიონი მეორედ დაიჭრა. 4 (15) აგვისტოს რუსებსა და ფრანგებს შორის ბრძოლა ნოვისთვის, რომელიც კვლავ სუვოროვის გამარჯვებით დამთავრდა. ფრანგების გენერალი, ჟუბერი შეტაკების დროს დაიღუპა. ბრძოლაში ბაგრატიონმა თავისი სიმამაცე და მოხერხებულობა კიდევ ერთხელ დაამტკიცა. სუვოროვმა ამ წარმატებებისთვის ბაგრატიონი კიდევ ერთხელ შეაქო საკტ-პეტერბურგში გაგზავნილ ბარათში.\n{{ციტატა|იერიშზე გადასული არმიის მარცხენა ფრთაზე გენერალ-მაიორმა ბაგრატიონმა ექვსი ბატალიონითა და კაზაკთა ორი პოლკით დაიკავა გენუის ციხე-სიმაგრე ნოვოი, სადაც მან ხელთ იგდო დიდი რაოდენობის ნადავლი, ყუმბარები, ბირთვები და სხვა საარტილერიო მარაგი, აგრეთვე ლაფეტები და სავაზნე ყუთები, რაც მან სამოცდაათი საზიდარით გამოგზავნა ჩვენთან}} \nიტალიის კამპანიაში წარმატებისთვის სუვოროვმა პეტრეს საკუთარი ხმალი აჩუქა, რომელსაც ბაგრატიონი სიცოცხლის ბოლომდე ატარებდა.<ref>ა. შერვაშიძე - ბაგრატიონი, ბათუმი, 1976, გ.59</ref>\nthumb|left|170px|პეტრე ბაგრატიონი. მხატვარი დ. დაიტონი, 1814 წელი\nრუსეთის არმიის წარმატებამ შეაშფოთა ინგლისისა და ავსტრიის მმართველი წრეები. სუვოროვს უბრძანეს, რომ იტალიაში დაეტოვებინა ავსტრიელები, თავისი არმიით კი ალპები გადაეკვეთა და შვეიცარიაში შეჭრილიყო. თან დახმარების აღმოჩენასაც დაპირდნენ. ავსტრიელებმა პირობა, რა თქმა უნდა, არ შეასრულეს. შედეგად, 1799 წლის სექტემბერში სუვოროვის არმიამ დაიწყო ალპების გადალახვა სურსათ-სანოვაგისა და დამხმარე ძალების გარეშე. ავანგარდს ისევ ბაგრატიონი ხელმძღვანელობდა. არმიამ ალპები გადაჭრა,„ეშმაკის ხიდთან“ წინააღმდეგობა დასძლია.\n16 (27) სექტემბერს ბაგრატიონის ავანგარდმა დაიკავა მუტენი. არმიას მუტენის ველზე რიმსკი-კორსაკოვის საგრძნობლად შევიწროვებულ კორპუსს შეუერთდა. ავსტრიის ღალატის გამო არმია ალყაში მოექცა. სუვოროვმა გადაწყვიტა ალყა გაერღვია და ალპების გავლით უკან დაბრუნებულიყო. ამ ოპერაციის შესრულება ბაგრატიონის ხელმძღვანელობით მოხდა. მასა და ფრანგებს შორის გაიმართა რამდენიმე შეტაკება სოფელი ნეფელსისთვის. საბოლოოდ სოფელი რუსებს დარჩათ. ამ მოქმედებით ავანგარდმა არმიას გზა გაუნთავისუფლა. მან არმია ბრაგელის მთების და პანიკისის ხეობის გავლით სამშვიდობოს გაიყვანა. პეტრე გზაში ერთხელ მსუბუქად დაიჭრა. ამის შემდეგ მის ავანგარდს კიდევ მოუწია ერთი ბრძოლის გადახდა შვანდენთან, რათა არმიისთვის უსაფრთხო უკან დახევა უზრუნველეყო. შემდეგ ბაგრატიონი გადაიტვანეს არიერდარდის მეთაურად, რადგან ფრანგები სწორედ არიერგარდს შეუტევდნენ. რამდენიმე ლადშაპტური სიძნელის გადალახვის შემდეგ არმია სამშვიდობოს გავიდა. შვეიცარიის ლაშქრობის 16 დღის განმავლობაში რუსეთის არმიამ მესამედი დაკარგა, თუმცა არმიის მოქმედებამ დიდი აღტაცება გამოიწვია. რუსეთში დაბრუნებისას სიმამაცისთვის იმპერატორმა პავლე I–მა ლიტვაში ბაგრატიონს სოფელი უბოძა, რომელიც მან მაშინვე გაყიდა.\n\n== ქორწინება ==\nthumb|ეკატერინე პავლეს ასული სკავრონსკაია–ბაგრატიონი\nპეტრე იმპერატორის ოჯახთან დაახლოებული პიროვნება იყო. ის მეთაურობდა ეგერთა ლეიბ-გვარდიის ბატალიონს, რომელსაც იმპერატორის დაცვა ევალებოდა. პეტრე მას თან ახლდა აგარაკზე და სასახლის ვახშმებზე. 1800 წლის გაზაფხულზე ერთ-ერთ წვეულებაზე 18 წლის ეკატერინე სკავრონსკაიამ მისი გაცნობა მოინდომა და შუამავლობა გრაფ ბალაშოვს სთხოვა. თუმცა ბაგრატიონმა მისი გაცნობა არ მოინდომა და იქაურობის დატოვება გადაწყვიტა. ეკატერინე ამ საქციელმა ძალიან გააბრაზა. ის პეტრეს წამოეწია და უთხრა:\n{{ციტატა|მამაც გენერალს არ შეფერის სუსტ ქალიშვილს ზურგი უჩვენეს და გაექცეს.<ref>ა. შერვაშიძე - ბაგრატიონი, ბათუმი, 1976, გ.81</ref>}}\nპეტრე ასეთმა პირდაპირობამ მოხიბლა და გოგონა მალე შეუყვარდა, თუმცა ამ გრძნობას არ იზიარებდა ეკატერინე. ის ხშირად აეჭვიანებდა პეტრეს თაყვანისმცემლებთან გათამაშებული ვერაგული ფანდებით. ეს ამბავი პავლე I–მა გაიგო და მათი დაქორწინება გადაწყვიტა. მიუხედავად იმისა, რომ ეკატერინეს ოჯახი  იმპერატორთან დაახლოებული იყო, მათ მაინც ვერ გაბედეს შეწინააღმდეგება, რადგან ეს ბევრისთვის ავბედითად დამთავრებულა. შედეგად, 1800 წლის 2 (14) სექტემბერს გატჩინის სამეფო კარის ეკლესიაში გენერალ–მაიორმა ბაგრატიონმა იქორწინა ფრეილინა ეკატერინე პავლეს ასულ სკავრონსკაიაზე.<ref>Русская старина, 1886,с.335</ref> მეჯვარე თავად იმპერატორი პავლე I იყო.<ref>შ. მეგრელიძე, ჩვენი სახელოვანი სამხედრო წინაპრები, თბილისი, 1979, გვ.29</ref>\n\nპირად ცხოვრებაში ბაგრატიონს არ გაუმართლა. ის სულ ცდილობდა მეუღლესთან და მის ნათესავებთან დაახლოებას, თუმცა უშედეგოდ. მისი მეუღლე მუდმივ დროსტარებაში იყო და როგორც კი დრო მოიხელთა, როდესაც პეტრე ნაპოლეონის წინააღმდეგ შექმნილ კოალიციაში ჩაერთო, ვენას მიაშურა.\n\n== მესამე კოალიციის ომი ==\n=== რუსების უკან დახევა ===\n{{მთავარი|შენგრაბენის ბრძოლა}}\nthumb|left|300px|ბაგრატიონი ხვდება [[მიხეილ კუტუზოვი|კუტუზოვს]] შენგრაბენთან\n1805 წლის აპრილში შეიკრა რიგით მესამე კოალიცია ნაპოლეონის საფრანგეთის წინააღმდეგ. არმია ისევ რუსეთს და ავსტრიას გამოჰყავდათ, ინგლისი კი მას ფინანსურად უზრუველჰყოფდა. თუმცა მანამდე, სანამ მიხეილ კუტუზოვის არმია გენერალ მაკის არმიას შეურთდებოდა, ნაპოლეონმა ავსტრიელებს შეუტია და ულმთან ისე დაამარცხა, რომ 9 (21) ოქტომბერი ავსტრიელებმა კაპიტულაციას მოაწერეს ხელი. როდესაც ეს ამბავი კუტუზოვმა შეიტყო, მან გადაწყვიტა სწრაფი უკან დახევით ეშველა თავისთვის და არმია დუნაის მეორე მხარეს გადაეყვანა. გზაში მას მაკის არმიიდან გადარჩენილი ავსტრიელებიც შეუერთდნენ კინმაიერის მეთაურობით. კუტუზოვის გეგმა ითვალისწინებდა დუნაის გადალახვის შემდეგ არმიის ბუკსგევდენის კორპუსთან შეერთებას.\n\nრუსეთის არმია უკან დახევას ცდილობდა საარიერგარდო ბრძოლებით, რომელსაც ბაგრატიონი მეთაურობდა. უკან დახევისას მისმა არიერგარდმა მდინარე ენსი გადალახა და შემდეგ გადასასვლელები გადაწვა მტრის შესაჩერებლად.<ref>ა. ჟილინი - კუტუზოვი, თბილისი, 1987, გვ.100</ref> თუმცა მათ მაინც მოუწიათ ბრძოლაში ჩართვა. ამშტეტენთან ბაგრატიონის არიერგარდს შეუტიეს, თუმცა გენერალ მილორადოვიჩის დახმარებით მან წარმატებას მიაღწია.<ref name=\"ReferenceA\">Русский биографический словарь,т-II, c.395</ref> საბოლოოდ არმიამ კრემსთან ახლოს დურენშტაინის ბრძოლაში ედუარდ მორტიეს დივიზია დაამარცხა, დუნაი გადალახა და ყველა დაგასასვლელი დაწვა.<ref>ა. ჟილინი - კუტუზოვი, თბილისი, 1987, გვ.101</ref>\n\n3 (15) ნოემბერს ვენის აღების შემდეგ მარშალ იოახიმ მიურატის შენაერთმა დუნაი გადმოლახა და შეეცადა რუსეთის არმიისათვის უკან დასახევი გზები მოეჭრა. მის შესაჩერებლად ბაგრატიონის არიერგარდი გაემართა, თუმცა მიურატს ეგონა, რომ მის წინ მთელი არმია იყო და მათთან მოლაპარაკება წამოიწყო.<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,გვ.60</ref> ამით ისარგებლა ბაგრატიონმა და შეეცადა რაც შეიძლება მეტი დრო გაეყვანა. ასე დიდხანს არ გაგრძელებულა, რადგან ნაპოლეონი მიუხვდა პეტრეს ამ ხრიკს და მიურატს შეტევა უბრძანა. 4 (16) ნოემბერს ბრძოლა დაიწყო. ბაგრატიონი თავისი 6,000 კაცით შეუპოვრად იბრძოდა შენგრაბენთან. ის ალყაში მოექცა, რომელიც წარმატებულად გაარღვია და უკან დახევა დაიწყო. მან დაკარგა 2,402 კაცი და მთელი არტილერია <ref name=\"ReferenceB\">ს.ბორისოვი–ბაგრატიონი, თბილისი, 1941, გვ.41</ref> თუმცა, ნაპოლეონმა ბრძოლა შეწყვიტა რადგან, არირგარდის  მოქმედებამ უზრუნველჰყო რუსეთის არმიის წარმატებული უკანდახევა. ბაგრატიონის სამხედრო ნიჭს ადასტურებს კუტუზოვის წერილიც, რომელიც ალექსანდრე I-ს მიწერა:\n{{ციტატა|…მოწინააღმდეგემ ალყა შემოარტყა გენერალ მაიორ თავად ბაგრატიონს იმგვარად, რომ მისი კორპუსის განადგურება გარდაუვალი იყო. …თავადი ბაგრატიონი 6 ათასი კაცისაგან შემდგარი კორპუსით ებრძოდა სხვადასხვა გენერალ–ფელდმარშლების მეთაურობის ქვეშ მყოფ 30 ათას კაცს, გეგმაზომიერად დაიხია უკან და 7 ნოემბერს<ref>წერილში მოცემულია თარიღი იულიუსის კალენდრით</ref> შემოუერთდა არმიას. თან მოიყვანა ტყვეები: ერთი ვიცე-პოლკოვნიკი, ორი ოფიცერი, ორმოცდაათი რიგითი და ერთი ფრანგული ალამიც მოიტანა. მოწინააღმდეგის ზარალი დიდია, რასაც თვით ტყვეებიც ადასტურებენ.<ref>ნ. ნაკაშიძე–ბოროდინოს გმირი, თბილისი, 1961, გვ.36</ref> }}\nბაგრატიონს წარმატებისთვის გენერალ-ლეიტენანტის ჩინი მიანიჭეს და დააჯილდოვეს მარი–ტერეზას ორდენის კომანდორის ჯვრით. უკანასკნელი ავსტრიის იმპერატორმა მიანიჭა.<ref name=\"ReferenceA\"/> არიერგარდის მებრძოლებს კი დაურიგეს სამკერდე ნიშნები, რომელზეც ეწერა:„ხუთი ოცდაათის წინააღმდეგ“.<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,თბილისი,1986,გვ.82</ref>\n\n=== აუსტერლიცი ===\n300px|thumb|მდგომარეობა ბრძოლის დაწყებამდე|right\n300px|thumb|მდგომარეობა ბრძოლის განმავლობაში|right\n300px|thumb|კოალიციის არმიის უკან დახევა|right\n{{მთავარი|აუსტერლიცის ბრძოლა}}\n\nამის შემდეგ კუტუზოვის არმიას შეუერთდა ბუკსგევდენის კორპუსი და მათმა საერთო რაოდენობამ დაახ. 85,000 შეადგინა. ბაგრატიონს ახლა უკვე ავანგარდი ებარა. ასეთი მდგომარეობით დაიძრა 15 (27)ნოემბერს არმია ნაპოლეონის არმიასთან საბრძოლველად. შემდეგ დღეს ბაგრატიონმა ელვისებული შეტევით აიღო ქალაქი ვიშაუ.<ref name=\"ReferenceC\">ალექსანდრე მიქაბერიძე — პეტრე ბაგრატიონი: ნაპოლეონის ომების საუკეთესო ქართველი გენერალი, II ნაწილი - გენერალი ბაგრატიონი: 1799- 1810</ref> ქალაქ ოლმიუცში არმიას დახვდნენ ალექსანდრე I და ფრანც II. სწორედ ამ ფაქტმა გატაწყვიტა ბრძოლის შედეგი. არმიის მართვა თავის ხელში აიღეს იმპერატორებმა. კუტუზოვის გეგმით ნაპოლეონი ჯერ კარპატებისკენ უნდა შეეტყუებინათ და მხოლოდ ამის შემდეგ უნდა შეეტიათ, თუმცა ეს გეგმა იმპერატორბმა დაიწუნეს. ის მათ დამამცირებელი ეჩვენათ. სამაგიეროდ მათ დაამტკიცეს გენერალ ვეიროტერის სრულიად უნიჭოდ შდგენილი გეგმა. ბაგრატიონმა და კუტუზოვმა წინააღმდეგობა გაუწიეს იმპერატორებს. როდესაც პეტრეს ეს გეგმა გააცნეს, მან თქვა:\n{{ციტატა|ჩვენ ბრძოლას წავაგებთ<ref name=\"ReferenceB\">ს.ბორისოვი–ბაგრატიონი, თბილისი, 1941, გვ.41</ref>}}\nლევ ტოლსტოის ნაწარმოებ „ომი და მშვიდობის“ მიხედვით ანალოგიური სიტყვები იხმარა კუტუზოვმაც. ისინი ვერაფერს გახდნენ და საბრძოლველად მოემზადნენ.\n\n1805 წლის 20 ნოემბერს(2 დეკემბერს) სოფელ აუსტერლიცთან გაიმართა ბრძოლა. მოკავშირეები ვეიროტერის გეგმით მოქმედებდნენ. ბაგრატიონს არმიის მარჯვენა ფლანგი ებარა. მის განკარგულებაში იყო 13,000 კაცი. მის წინ განლაგებული იყო ლანის და მიურატის შენაერთები. ნაპოლეონმა ისარგებლა ვეიროტერის გეგმის გამო გამოწვეული არეულობით და მარტივად დაამარცხა მოკავშირეები. ერთადერთი მეთაური, რომლის შენაერთიც არ დაშლილა და უკან მოუხედავად არ გაქცეულა, ბაგრატიონი იყო. საერთოდ არმია კი დამარცხდა და დაიფანტა. იმპერატორებმა თავს გაქცევით უშველეს. მესამე  კოალიციის ომიც ფრანგების გამარჯვებით დამთავრდა.\n\nამ წარუმატებულეობას ალექსანდრე I რას აღარ აბრალებდა. მან ბევრი ოფიცერი დასაჯა, მათ შორის კუტუზოვიც, რომელიც მთავარსარდლობიდან გადააყენა. მიუხედავად უნიჭო გეგმისა, რუსებს მაინც ჰყავდათ აუსტერლიცის გმირები, რომლებმაც ყველაფერი გააკეთეს არმიის გადასარჩენად. მათ შორის იყო ბაგრატიონი. ის დააჯილდოვეს წმინდა გიორგის მეორე ხარისხის ორდენით.<ref name=\"ReferenceC\"/> ამ ბრძოლის შემდეგ მან დიდი პოპულარობა მოიპოვა რუსეთში.\n\n== მეოთხე კოალიციის ომი ==\n1806 წელს რუსეთმა, ინგლისმა, პრუსიამ და შვედეთმა შექმნეს კიდევ ერთი, რიგით მეოთხე კოალიცია. არმია რუსეთს და პრუსიას გამოჰყავდათ, მის ფინანსურ უზრუნველყოფაზე კი როგორც ყოველთვის ინგლისი ზრუნავდა. ჯერ კოალიციას მტრის წინააღმდეგ მოქმედება არ დაეწყო, რომ ნაპოლეონი პრუსიაში შეიჭრა 170 ათასიანი არმიით.<ref>დ. ცისკარიშვილი - იმპერატორი ნაპოლეონი, თბილისი, 1997, გვ.130</ref> მან პრუსიის არმია იენასთან გენერალურ ბრძოლაში გაანადგურა. 15 (27) ოქტემბერს  კი უკვე ბერლინი აიღო.\n\nამავე წელს ფრანგები პოლონეთში შევიდნენ. საომრად მზად იყვნენ ბუკსგევდენის და ბენიგსენის კორპუსები, რომელთა საერთო რაოდენოდა 130 ათასს შეადგენდა. არმიის მთავარსარდლად მოხუცი გენერალი კამენსკი დაინიშნა. თუმცა ის მალევე მიხვდა, რომ მთავარსარდლობას ვერ შესძლებდა და არმია დატოვა. იმპერატორმა მთავარსარდლად ბენიგსენი დანიშნა. მისი არმია უნიჭოდ იხევდა უკან და ფრანგების გეგმებს უწყობდა ხელს. ასეთ ვითარებაში 27 იანვარს ბაგრატიონი არმიაში გამოცხადდა და ავანგარდის მეთაურობა ჩაიბარა. მას ხელში ჩაუვარდა წერილი, რომელსაც ბერტიე სწერდა მარშალ ბერნადოტს და უკან დახევა დაიწყო. ბერნადოტის დასაბნევად კი ერთ–ერთი დანაყოფი დატოვა, რომელთაც დემონსტრაციული მანევრი უნდა განეხორციელებინათ. ამ მოქმედებამ არმია იხსნა სრული კრახისგან, თუმცა ბენიგსენი უკან დახევას განაგრძობდა. 5 თებერვალს ბაგრატიონმა ბრძოლები გადაიტანა ქალაქ გოფთან. შემდეგ მას დაევალა შეეკავებინა ფრანგები, სანამ არმია პრეისიშ–ეილაუს მიაღწევდა, სადაც სურდა ბენიგსენს საკონტროლო ბრძოლის გამართვა. ბაგრატიონმა მისი ძალების მთავარი ნაწილი პრეისიშ–ეილაუში გაამაგრა, დანარჩენი კი მის მახლობლად. პირველად შეტევაზე გადმოვიდა ფრანგების ავანგარდი მიურატის მეთაურობით. ბაგრატიონმა უკუაგდო ეს შეტევა. მიურატმა ისევ დაიწყო რუსებზე შეტევა, თან ახლა მას მიეშველნენ ოჟეროსა და სულტის კორპუსები, რომლებიც გვერდიდან უვლიდნენ არიერგარდს. ბაგრატიონმა კონტრიერიშით ისევ უკუაგდო მტერი. ამ დროს ბრძოლას ნაპოლეონმა მოუსწრო, მან კიდევ წამოიწყო შეტევა, თუმცა ბაგრატიონი ბრძოლას აღარ აპირებდა. მან დაკისრებული მისია შეასრულა და ფრანგები შეაყოვნა. პეტრემ ქალაქი დატოვა, უკან დაიხია და ფრანგებს გაეცელა. ამის მიუხედავად ეილაუ ფრანგების ხელში დიდხანს არ ყოფილა. ბენიგსენის ბრძანებით ბაგრატიონმა იერიში მიიტანა და ქალაქი დაიბრუნა. ამას მოჰყვა ქალაქზე ფრანგების იერიში. ბაგრატიონის სურვილის მიუხედავად ბენიგსენმა მას უკან დახევა უბრძანა.\n\n300px|thumb|right|ეილაუს ბრძოლა. ქალაქ ეილაუს ბაგრატიონის პატივსაცემად [[1946]] წლის [[7 სექტემბერი|7 სექტემბერს]] [[ბაგრატიონოვსკი]] უწოდეს.\nრუსეთის არმიის უკან დახევის შემდეგ ორივე მხარემ გადამწყვეტი ბრძოლისთვის დაიწყო მზადება. ეილაუს ბრძოლა დაიწყო 7 თებერვალს. სხვადასხვა წყაროების მიხედვით რუსების და პრუსიის არმიაში დაახლოებით 67 ათასი, ფრანგებისაში კი 45–დან 70 ათასამდე კაცი შედიოდა. ბრძოლამ 15 საათს გასტანა.<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,გვ.81.</ref> ბრძოლის განმავლობაში რუსებმა უპირატესობა მოიპოვეს, მათ შეეძლოთ ნაპოლეონის არმია საბოლოოდ დაემარცხებინათ, თუმცა ეს ვერ შეძლეს მთავარსარდლის უხეირო გადაწყვეტილების გამო. არმიამ უკან კენიგსბერგისაკენ დაიხია და ფრანგების დამარცხების შანსი გაუშვა ხელიდან. ორივე მხარემ ბრძოლაში დაახლოებით 25 ათასი ჯარისკაცი დაკარგა.<ref>М. Богданович-История царствования Императора Александра первого и Россия в его время, т.II, СПБ., 1869, с.205.</ref>\n\nამის შემდეგ არმიებმა შეისვენეს, თუმცა ორივე მხარე გარდაუვალი კონფლიქტისთვის ემზადებოდა. 1807 წლის მაისის მეორე ნახევარში რუსეთის არმიამ იერიში დაიწყო. ავანგარდს ბაგრატიონი მეთაურობდა. 10 ივნისს ფრანგებმა კონტრიერიში წამოიწყეს და რუსებს უკან დახევა აიძულეს. როგორც ყოველთვის ასეთ სიტუაციაში არიერგარდს ბაგრატიონი ჩაუდგა სათავეში უკან დახევის უზრუნველსაყოფად. მან ეს მისია წარმატებით შეასრულა. არმიამ ფრიდლანდისკენ დაიხია, სადაც 15 ივნისს გაიმართა გადამწყვეტი ბრძოლა. ბენიგსენმა თავისი უნიჭო მოქმედებებით არმია დაღუპა. ის დამარცხდა და უკან დაიხია ტილზიტისაკენ, სადაც 1807 წლის ივლისის დასაწყისში დაიდო ზავი, რომელიც ტილზიტის ზავის სახელითაა ცნობილი.\n\n== რუსეთ–შვედეთის ომი ==\nthumb|right|200px|პეტრე ბაგრატიონის პორტრეტი, სალვადორ ტონჩის ნამუშევარი\nკოალიციის დამარცხების შემდეგ ბაგრატიონი პეტერბურგში დაბრუნდა, თუმცა იქ ყოფნა დიდხანს არ დასცალდა, რადგან ამ დროს იმპერატორმა ალექსანდრე I–მა შვედეთთან ომი დაიწყო. რუსეთის არმიამ, რომლის მთავარსარდალი იყო ბუკსგევდენი, 21 თებერვალს ფინეთში შეიჭრა. ბაგრატიონის 21–ე დივიზიამ მოყინული და საშიში გზები საკმაოდ წარმატებით გადალახა და მარტის პირველ ნახევარში დაიკავა ქალაქები ტავასტჰუსი, აბო და ტამერფორსი. შემდეგ განაგრძო წინსვა. 8 დღეში გმირული მანძილი 200კმ გაიარა<ref>Д. Давыдов- Военные записки, с.142</ref> და ბეირნებორგი აიღო. მას სურდა დევნა გაეგრძელებინა, თუმცა ამაში ხელი ბუკსგედევნმა შეუშალა. არმიამ თავისი მოქმედებით სამხრეთ ფინეთი დაიკავა. აპრილში ბაგრატიონმა არმია ჯანმრთელობის გამო დატოვა და მხოლოდ სექტემბერში დაუბრუნდა მას. ის დაინიშნა ფინეთის დასავლეთ სანაპიროს დამცველი ჯარების მეთურად.<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,გვ.90.</ref> აქ მას მოუხდა მის მიერვე დაკავებული ქალაქ აბოს დაცვა. მან სამჯერ მოიგერია შვედების დესანტი, რის შემდეგაც შვედებმა ქალაქის დაბრუნებაზე ხელი ჩაიქნიეს.\n\nახლად დანიშნულმა მთავარსარდალმა კნორინგმა გადაწყვიტა ბოტნიის ყურის გავლით არმია სტოკჰოლმისკენ წაეყვანა. ბევრს არ მოსწონდა ეს გეგმა, რადგან ყურის გადალახვა თითქმის შეუძლებელი იყო. ბაგრატიონი ყურისკენ დაიძრა და მან 17 ათასი ჯარისკაცით ყურე გადალახა. ეს მისი კიდევ ერთი გმირობა იყო. ამის შემდეგ ბაგრატიონმა დაიკავა ალანდის კუნძულები. არმია სტოკჰოლმისკენ გაემართა, გზაზა ქალაქები აიღო, თუმცა დედაქალაქში აღარ შესულა, რადგან 1809 წლის 17 სექტემბერს ომი ფრიდრიხსგამის ზავით დამთავრდა. ბაგრატიონს დამსახურებებისთვის ინფანტერიის გენერლის ჩინი უბოძეს.\n\n== პირადი ცხოვრება ==\nეკატერინე პავლეს ასული რომანოვი|150px|thumb|left\nბაგრატიონს პირად ცხოვრებაში ბედი არ წყალობდა. სამკურნალოდ წასვლის წინ აპრილის ბოლოს ის რამდენიმე დღით პეტერბურგში დარჩა, სადაც მეუღლის საქმეების რწმუნებული ვ. ბოგოლიუბოვი ესტუმრა. ვენაში ფუქსავატური დროის ტარების გამო ეკატერინეს დიდი ვალები დაედო და ქმრისთვის ფულის სათხოვნელად რწმუნებული გამოუშვა. ეკატერინე პეტრეს ფულს დარცხვენილი კი არ სთხოვდა, არამედ ხმას ავრცელებდა თითქოს მას ვალები ქმრის გამო დაედო. ბაგრატიონმა ამის მიუხედავად დააკმაყოფილა მეუღლის თხოვნა.\n\nამ დროს ბაგრატიონი 43 წლის იყო და ბევრი თაყვანისმცემელი ჰყავდა, მათ შორის იმპერატორ ალექსანდრე I-ის და ეკატერინე. ეკატერინე ჯერ ავსტრიის იმპერატორ ფრანც II-ზე უნდა გაეთხოვებინათ, თუმცა ეს საქმე ჩაიშალა და ის გაათხოვეს ოლდენბუგის უფლისწულ გეორგზე, რომელიც რუსეთის არმიაში ჩინით გენერალ-მაიორი იყო. გათხოვილმა ქალმა მაინც ვერ შეძლო ბაგრატიონის დავიწყება. არც ბაგრატიონი იყო მისდამი გულგრილი. ამ გარემოებით უკმაყოფილო იმპერატორმა ალექსანდრე I-მა ბაგრატიონის ოსმალეთის წინააღმდეგ გაშვება დააჩქარა.\n\n== რუსეთ-ოსმალეთის ომი ==\n{{მთავარი|რუსეთ-ოსმალეთის ომი (1806-1812)}}\nროდესაც ბაგრატიონი მოლდავეთის არმიაში ჩავიდა, მისი მთავარსარდალი იყო ფელდმარშალი ალექსანდრე პროზოროვსკი. თუმცა ის 22 აგვისტოს გარდაიცვალა და არმიის მეთაურობა ბაგრატიონს დაევალა. ალექსანდრე I-ის ბრძანებით ბაგრატიონმა შეტევა წამოიწყო. მან დუნაი გადალახა და აიღო ციხე-სიმაგრეები: გაჩინა, გირსოვი და კიუსტენჯი. 17 სექტემბერს კი იერიში მიიტანა რასევატზე და აიღო ციხე-სიმაგრე. ამ გამარჯვებისთვის ბაგრატიონი დააჯილდოვეს წმინდა ანდრეა პირველწოდებულის ორდენით. პეტრემ კიდევ აიღო იზმაილი და ბრაილოვი, თუმცა ისევ გრძელდებოდა სილისტრიის ალყა. პეტრეს კიდევ მოუხდა ბრძოლის გადახდა სილისტრიისკენ მომავალ ოსმალებთან. ბრძოლა ტარაციტასთან<ref>Русский биографический словарь,т-II, c.396</ref> მოხდა. ბაგრატიონმა მტერი ვერ დაამარცხა, თუმცა დამარცხება არც თვითონ უწვნევია. ბაგრატიონმა გადაწყვიტა, რომ არმია ბრძოლის გაგრძელებას ვერ შეძლებდა და დუნაის მარცხენა ნაპირზე დაბრუნება და გაზაფხულზე თავიდან  შეტევა განიზრახა. ალექსანდრე I თავიდან წინააღმდეგი იყო თუმცა შემდეგ მეტი გზა არ დარჩა და  დათანხმდა. ბაგრატიონმა შემდეგი შეტევისთვის დაიწყო მზადება. ალექსანდრე I გაბრაზებული იყო არმიის უკან დახევის გამო და 1810 წლის თებერვალში ბაგრატიონი მოლდავეთის არმიის მთავარსარდლობიდან გაათავუსუფლა.<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,თბილისი,1986,გვ.104</ref> მის მაგივრად მეთაურად ნიკოლაი კამენსკი დაინიშნა.\n\n== საფრანგეთ-რუსეთის ომი (1812) ==\n{{მთავარი|საფრანგეთ-რუსეთის ომი (1812)}}\n{{ინფოდაფა სამხედრო ოპერაცია\n|სახელი= \n|ნაწილი= საფრანგეთ-რუსეთის ომის\n|სურათი= 300px\n|სათაური= ბაგრატიონის გეგმა ნაპოლეონის ლაშქრობის წინააღმდეგ\n|scope=\n|ტიპი= სამხედრო ოპერაცია\n|მდებარეობა= ევროპა\n|კორდინატები= \n|დაიგეგმა= 1812 წელს\n|დაგეგმა= პეტრე ბაგრატიონმა\n|Objective= \n|მიზანი= შეეტიათ საფრანგეთის არმიისთვის მანამდე, სანამ ის საზღვარს გადმოლახავდა, რათა მის წინააღმდეგ შეტევითი ოპერაციები ეწარმოებინათ\n|თარიღი=\n|დაიწყო=\n|დასრულდა=\n|განახორციელა= \n|შედეგი= ალექსანდრე I-მა არ დაამტკიცა\n|დანაკარგები=\n|დახოცილები=\n|დაჭრილები=\n}}\n1812 წლისთვის რუსეთსა და საფრანგეთს შორის ურთიერთობა საკმაოდ დაიძაბა. ნაპოლეონმა ავსტრიასა და პრუსიასთან ხელშეკრულება დადო, რის მიხედვითაც მათი არმიები ნაპოლეონის განკარგულებაში გადადიოდნენ. თავის მხრივ რუსეთს მხარს უჭერდა ინგლისი, შვედეთი და ესპანეთი. ორივე სახელმწიფო ომისთვის ემზადებოდა. ასეთ ვითარებაში ალექსანდრე I-მა ბაგრატიონს ჩააბარა პოდოლსკის არმიის მთავარსარდლობა. ბაგრატიონმა შეადგინა სამოქმედო გეგმა. ამ გეგმის ძირითადი იდეა შეტევითი მოქმედებების წარმოება იყო. გეგმის მიხედვით რუსები შეტევაზე სწრაფად უნდა გადასულიყვნენ, მოეგოთ დრო, ესარგებლათ მოულოდნელობით და საფრანგეთისთვის ჩამოეცილებინათ მოკავშირეები: ავსტრია, პრუსია და პოლონეთი. ის სწერდა იმპერატორს:\n{{ციტატა|ამრიგად, მიმაჩნია ომი არა მარტო გარდუვალად, არამედ აუცილებლად რუსეთის უსაფრთხოებისა და მისი წმიდათაწმიდა უფლებების დასაცავად, მე მგონია, რომ ამ შემთხვევაში უმთავრესია, ერთი მხრივ, თავი დავიზღვიოთ მოულოდნელი თავდასხმისაგან, ხოლო მეორე მხრივ – მოვიგოთ დრო, სულ ცოტა 6 კვირა მაინც, რათა მივაყენოთ პირველი დარტყმები და ვაწარმოოოთ შეტევითი და არა თავდეცვითი ომი<ref>ირ. ანთელავა–ქართველები 1812 წლის სამამულო ომში, თბილისი, 1984, გვ.14</ref>}}\nიმპერატორმა ეს გეგმა არ დაამტკიცა. მან არჩია გენერალ ფულის გეგმა, რომლის მიხედვითაც არმია სამ ნაწილად იყოფოდა და წარბი ძალების შემოტევის შემთხვევაში უკან დახევას ითვალისწინებდა.\n\nასეთ ვითარებაში 24 ივნისს ნაპოლეონმა 600-ათასიანი არმიით ომის გამოუცხადებლად დაგალახა მდინარე ნემანი. მის წინააღმდეგ იდგა 200 ათასზე ცოტა მეტი ჯარისკაცი, როგორც ვთქვით სამ დამოუკიდებელ არმიად დაყოფილი. პირველს – დასავლეთის არმიას მეთაურობდა მიხეილ ბარკლაი-დე-ტოლი. მის განკარგულებაში იყო 110 ათასი ჯარისკაცი. მეორე იყო 50-ათასიანი პოდოლსკის არმია, რომელსაც ბაგრატიონი მეთაურობდა. მესამე იყო 40-ათასიანი სარეზერვო არმია. მას გენერალი ალექსანდრე ტორმასოვი მეთაურობდა. ფრანგების არმიის სიმრავლის გამო ორივე არმიამ, ფულის გეგმის მიხედვით უკან დაიხია დრისის ბანაკისკენ ისე, რომ გენერალური ბრძოლა ფაქტობრივად არ გაუმართავს. ბაგრატიონის უკან იხევდა და მას ფეხდაფეხ მოჰყვებოდნენ ფრანგები დავუსა და ჟერომ ბონაპარტის მეთაურობით. დავუს წინააღმდეგ მან საბრძოლველად გაუშვა რაევსკის 10-ათასიან კორპუსი, 17 ივლისს თვითონ კი დნეპრი გადალახა<ref>ირ. ანთელავა–ქართველები 1812 წლის სამამულო ომში, თბილისი, 1984, გვ.20</ref>. მან თავი დააღწია ფრანგების ძალებს, თან მათ დიდი ზარალი მიაყენა.  22 ივლისს ორი არმია სმოლენსკში შეერთდა. ამ მოქმედების შესახებ ბაგრატიონის ადიუტანტი გოლიცინი წერდა:\n\n{{ციტატა|სწრაფი და მაღალი ხელოვნებით შესრულებული მარში, რომელსაც ჩვენ უნდა ვუმადლოდეთ რუსეთის არმიების შეერთებას სმოლენსკთან, აყენებს ბაგრატიონს 1812 წელს რუსეთის მხსნელთა რიგებში<ref>ნ. ნაკაშიძე, ბოროდინოს გმირი, თბილისი, გვ.92</ref>}} \nბაგრატიონს უფრო მაღალი ჩინი ჰქონდა, მაგრამ ის თავისი ნებით დაემორჩილა ბარკლაი-დე-ტოლის, როგორც რუსეთის სამხედრო მინისტრს. ასე, რომ მთავარსარდლობა ბარკლაი-დე-ტოლის ერგო.\n\n17 აგვისტოს ნაპოლეონმა ამჯერად სმოლენსკზე მიიტანა იერიში. ქალაქს იცავდა დასავლეთის პირველი არმია. მეორე, ბაგრატიონის არმია კი მოსკოვის გზას იცავდა, რათა მტრისთვის გარსშემოვლის საშუალება არ მიეცა. ბარკლაი-დე-ტოლიმ თავიდან მტერს ქალაქი არ დაუთმო, თუმცა შემდეგ დღეს ის სმოლენსკი და ფრანგებს ჩაუგდო ხელში. ამ მოქმედებამ საყოველთაო უკმაყოფილება გამოიწვია. ბაგრატიონსა და ბარკლაი-დე-ტოლის შორის, რომლებიც ბოლოსდაბოლოს შერიგდნენ, კვლავ დაიძაბა ურთიერთობა. საბოლოოდ ამ მოქმედებით ბარკლაიმ მხედართმთავრობა დაკარგა. ალექსანდრე I-მა მთავარსარდლობა კუტუზოვს ჩააბარა. 30 აგვისტოს ის არმიის შტაბში ჩავიდა და მოვალეობის შესრულებას შეუდგა.\n\n=== ბოროდინოს ბრძოლა ===\n{{მთავარი|ბოროდინოს ბრძოლა}}\nthumb|left|220px|ბაგრატიონის ფლეშები, [[ფრანც რუბო]]\nthumb|right|220px|ბაგრატიონის ფლეშები, ფრანც რუბო\nკუტუზოვმა მალევე ყველასთვის სანატრელი გენერალური ბრძოლის ადგილად ბოროდინოს ველი არჩია. ფრანგებს 130,000 ჯარისკაცი და 587 ზარბაზანი ჰყავდათ, რუსებს კი 120,000 ჯარისკაცი და 640 ზარბაზანი. ბაგრატიონს მარცხენა ფლანგი ებარა. უშუალოდ ბრძოლას წინ უძღვოდა ფრანგების იერიში შევარდინოს რედუტზე. 5 სექტემბერს<ref name=\"ReferenceD\">მიხეილ გონიკიშვილი–ბაგრატიონებთა დასახლება და მოღვაწეობა რუსეთში,თბილისი,1986,გვ.119</ref> მიურატმა შევარდინოზე შეტევა დაიწყო. წინააღმდეგობის მიუხედავად მან რედუტი დაიკავა. ამის შემდეგ ბრძოლაში ბაგრატიონი ჩაერთო და რედუტი დაიბრუნა, თუმცა კუტუზოვის ბრძანებით გვიან ღამით უკან დაიხია და შევარდინო ფრანგებს დაუთმო.\n\n7 სექტემბერს ფრანგებმა საარტილერიო ცეცხლი გაუხსნეს რუსების მარცხენა ფრთას, რომელსაც ბაგრატიონი მეთაურობდა. მას დაახლოებით ასი ზარბაზანი უტევდა. პირველი იერიში დავუმ წამოიწყო 25-ათასიანი კორპუსით ბაგრატიონის ფლეშებზე.<ref name=\"ReferenceD\"/> ეს იყო ოთხი ისრის წვერის ფორმის მიწური, რომელიც რკალად შეკრულ ეშალონს ქმნიდა მდინარე კალოჩას წინ. ეს პოზიციები იცავდა რუსების მარცხენა ფლანგს, თუმცა კი არავითარი ლანდშაფტური უპირატესობა არ გააჩნდა. ფლეშებს ასევე ჰქონდა საარტილერიო შენაერთებისოფელ სემოინოვსკოეს მაღლობზე. რომლის ამაღლებული რელიეფი მდ. კალოჩას მარცხენა ნაპირზე კონტროლის საშუალებას აძლევდათ.<ref>\"Riehn\" გვ.243</ref> \nthumb|მარჯვნივ|300px|სურათის ცენტრში ჩანს დაჭრილი ბაგრატიონი, მასთან ახლოს კი ცხენზე შემჯდარი კონოვიცინი. პეტერ ფონ ჰესი, «ბოროდინოს ბრძოლა»(1843).\nფლეშები დაკავებული ჰქონდა გრენადერების მეორე დივიზიას მიხეილ ვორონცოვის მეთაურობით. 6 საათზე არტილერიის დაბომბვის შემდეგ პირველად შეტევაზე გადავიდნენ დეზესა და კომპანის დივიზიები. მათ გადალახეს ეგერთა წინააღმდეგობა და ფლეშებში შეაღწიეს უტიცკის ტყის გავლით. როდესაც დაიწყეს განლაგება, ისინი მოხვდნენ ეგერების ცეცხლის ქვეშ, რომლებსაც კონტრშეტევა წამოეწყოთ და უკან დახევა მოუხდათ.\n\n8 საათზე ფრანგებმა მეორე იერიში წამოიწყეს და დაიკავეს ფლეშების სამხრეთი ნაწილი. ბაგრატიონმა ვორონცოვის დივიზიას საკუთარი ძალები მიახმარა. ფრანგებმა ფლეშბი დატოვეს. დაიჭრნენ კომპანი და დეზე, ასევე კონტუზია მიიღო მარშალმა დავუმ.\n\nმესამე შეტევისთვის ნაპოლეონმა გააძლიერა შემტევი ძალები ნეისა და მიურატის კორპუსების ნაწილებით, ასევე ზარბაზნების რიცხვი 160-მდე გაზარდა. თავისმხრივ ბაგრატიონმაც მიიღო დახმარება კუტუზოვისგან, თუმცა ფრანგებმა მაინც შეძლეს ფლეშების სამხრეთ ნაწილში შეღწევა. ხიშტებით ბრძოლაში მძიმედ დაიჭრნრნ გენერლები: დიმიტრი ნევეროვსკი და მიხეილ ვორონცოვი.\nthumb|left|300px|დაჭრილი ბაგრატიონი გაჰყავთ ბოროდინოს ბრძოლიდან, ფრანც რუბოს ნამუშევარი\nრუსებმა წამოიწყეს კონტრშეტევა კირასირების პოლკით ისე, რომ მარშალი მიურატი რამის ტყვედ ჩავარდა. მათდა სამწუხაროდ კავალერიას მხარი ვერ აუბეს ქვეითებმა. კირასირები უკუგდებულ იქნენ ფრანგების მიერ. ასე, რომ დილის 10 საათისთვის ფლეშები ისევ ფრანგების ხელში იყო. საბოლოოდ რუსებმა მაინც შეძლეს მისი დაბრუნება ქვეითთა მესამე დივიზიის კონტრშეტევის შემდეგ, რომელსაც მართავდა გენერალი კონოვიცინი.\n\n11 საათისთვის ნაპოლეონმა 45 ათასი ქვეითითა და კავალერიით და თითქმის 400 ქვემეხით დაიწყო მეოთხე იერიში.<ref>ამ იერიშს ზოგიერთი ისტორიკოსი მერვეს უწოდებს. მეოთხე იერიშად ისინი თვლიან რუსი კირასირების კონტრშეტევას, მეხუთედ – რუსების კონტრშეტევას, როომელსაც კონოვიცინი მეთაურობდა. მეექვსედ და მეშვიდედ ითვლება გენერალ ჟუნოს საბრძოლო მოქმედებები.</ref> ბაგრატიონმა, რომელიც მიხვდა, რომ ამხელა ძალების ზეწოლას ვერ გაუძლებდა, თვითონ გადავიდა შეტევაზე 20 ათასი კაცით, რომელსაც სათავეში თვითონ ჩაუდგა. ფრანგებმა ბაგრატიონის ძალები შეაჩერეს და დაიწყო ხიშტებით ბრძოლა, რომელიც ერთ საათს გაგრძელდა. რუსებმა უპირატესობა მოიპოვეს, მაგრამ ამ დროს ბაგრატიონი ყუმბარის ნატეხებით თეძოში დაიჭრა და ბრძოლას გამოეთიშა. ამან ჯარისკაცებზე რა თქმა უნდა ცუდად იმოქმედა. მათ უკან დახევა დაიწყეს. მეორე არმიის ხელმძღვანელობა კონოვიცინმა ითავა, რომელიც შემდეგ კუტუზოვმა ინფანტერიის გენერალი დოხტუროვით შეცვალა.\n\n== სიკვდილი ==\nდაჭრილი ბაგრატიონი გადაიყვანეს მამიდამისთან სოფელ სიმში. სიმში ჩასვლამდე მან გაიგო მოსკოვის აღების ამბავი და როსტოპჩინს მისწერა:\n{{ციტატა|მშვიდობით, ჩემო პატივცემულო მეგობარო! მე მოვკვდები არა ჭრილობით, არამედ მოსკოვით}}\nსიმში მან მიიღო იმპერატორი ალექსანდრე I რესკრიპტი:\n{{ციტატა|თავადო პეტრე ივანის ძევ! კმაყოფილებით მომსმენი თქვენი საგმირო საქმეებისა და გულმოდგინე სამსახურის ამბებისა, ფრიად დამაღონა თქვენს მიერ მიღებულმა ჭრილობამ, რამაც დროებით ჩმოგაცილათ ბრძოლის ველს, სადაც თქვენი ყოფნა ახლანდელ საომარ გარემოებებში ესოდენ საჭირო და სასარგებლოა. ვისურვებ და ვიმედოვნებ, რომ უფალი ადრე და მალე მოგანიჭებთ შვებას შესამკობლად თქვენის საქმეებისა ახალი სახელითა და დიდებით. ამავე დროს, არა თქვენი დამსახურების ჯილდოდ, რომელსაც უახლოეს დროში მიიღებთ, არამედ თქვენი შეძლების ერთგვარ შემწეობად, ერთროულად გიბოძებთ ორმოცდაათ ათას მანეთს, დავშთბი თქვენი მოწყალე ალექსანდრე<ref>მიხეილ გონიკიშვილი–ბაგრატიონებთა დასახლება და მოღვაწეობა რუსეთში,თბილისი,1986,გვ.122</ref>}} \nthumb|right|300px|ბაგრატიონის საფლავი ბოროდინოს ველზე\nდასავლეთის მეორე არმიის მთავარი მედიკოსი განგარდტი, რომელიც ბაგრატიონთან იყო ბოლო წუთებამდე, წერდა:\n{{ციტატა|ჭრილობისაგან ის გრძნობდა სასტიკ ტკივილს, იტანჯებოდა შეტევებით, მაგრამ მცირეოდენი წუხილიც კი არ წარმოუთქვამს თავის ბედსა და წვალებაზე, ყველაფერს იტანდა, როგორც ნამდვილი გმირი, არ ეშინოდა სიკვდილისა, მის მოახლოებას ისეთივე სიმშვიდით ელოდა, როგორითაც მზად იყო შეხვედროდა მას გააფთრებულ ბრძოლაში<ref>\nВ. К. Грибанов, Багратион в Петербурге, 1979, с. 200</ref>}}\n24 სექტემბერს ჭრილობის მიღებიდან 17 დღის შემდეგ ბაგრატიონი გარდაიცვალა. 30 სექტემბერს კი ის დაასაფლავეს სიმის ეკლესიაში.\n\nბაგრატიონის ადიუტანტი, დენის დავიდოვი იბრძოდა ბაგრატიონის ნეშთის ბოროდინოს ველზე გადასვენებისთვის და 27 წლის შემდეგ საწადელს მიაღწია. 1839 წელს მან მოიპოვა ბაგრატიონის ნეშთის გადასვენების უფლება, თუმცა მას ვერ მოესწრო.\n\n== ჯილდოები ==\n\n\n== ბაგრატიონის ხსოვნა ==\nthumb|right|130px|ბაგრატიონის ქანდაკება თბილისში\n\n* ქალაქ ეილაუს ბაგრატიონის პატივსაცემად 1946 წლის 7 სექტემბერს ბაგრატიონოვსკი უწოდეს.\n* მოსკოვში მეტროს ერთ-ერთ სადგურს ჰქვია „ბაგრატიონოვსკაია“, ასევე მოსკოვში  არის ხიდი „ბაგრატიონი“.\n* საბჭოთა ჯარების შეტევის ოპერაციას ბელორუსიის ფრონტზე ეწოდა „ოპერაცია ბაგრატიონი“.\n* კალინინგრადში არის ქუჩა „ბაგრატიონი“.\n* ლირეცკში არის ქუჩა „ბაგრატიონი“.\n* 1984 წელს თბილისში  აღიმართა პეტრე ბაგრატიონის ქანდეკება\n* 1999 წლიდან ასევე მოსკოვშიც დგას პეტრე ბაგრატიონის ქანდაკება, მოქანდეკე – მერაბ მერაბიშვილი.\n\n== პეტრე ბაგრატიონი კინემატოგრაფიაში ==\nthumb|right|200px|გიული ჭოხონელიძე პეტრე ბაგრატიონის როლში\n* პეტრე ბაგრატიონს განასახიერებს გიული ჭოხონელიძე  ფილმში „ბაგრატიონი“(1985).\n* ასევე გიული ჭოხონელიძე განასახიერებს ბაგრატიონს ფილმებში: „ომი და მშვიდობა: ანდრეი ბოლკონსკი“ (1965), „ომი და მშვიდობა“ (1966) და „ომი და მშვიდობა: 1812 წელი“ (1967).\n* 1944 წლის ფილმში კუტუზოვი ბაგრატიონს თამაშობს სერგო ზაქარიაძე.\n* ამერიკულ ტელესერიალში „ომი და მშვიდობა“ ბაგრიტიონი ჩანს ორ ეპიზოდში და მას განასახიერებს ტენიელ ევანზი.\n\n== ლიტერატურა ==\n* ''ლომოური თ.'', პეტრე ბაგრატიონი, თბ., 1946;\n* ''ნაკაშიძე ნ.,'' ბოროდინის გმირი, თბ., 1961;\n* Генерал Багратион, Сб. документов и материалов, Л., 1945;\n* Багратион в Дунайских княжествах. Сб. документов, Киш., 1949;\n* ''Ростунов И. И.,'' П. И. Багратион, М., 1947;\n* ''ნაკაშიძე ნ.,'' ქსე, ტ. 2, გვ. 131, თბ., 1977\n* გონიკიშვილი მ., ბაგრატიონთა დასახლება და მოღვაწეობა რუსეთში, თბ, 1986\n* ანთელავა ირ., ქართველები 1812 წლის სამამულო ომში. თბ, 1984\n* ''ზოზრაშვილი ტ.'', დიდი ქართველები - ცხოვრების ქრონიკები, თბილისი, 2009 ISBN 978-99940-42-45-6\n\n== რესურსები ინტერნეტში ==\n{{commonscat|Pyotr Bagration}}\n* ალექსანდრე მიქაბერიძე – პეტრე ბაგრატიონის ბიოგრაფია\n* პეტრე ბაგრატიონი\n* რუსი გენერლების ბიოგრაფიები - პეტრე ბაგრატიონი\n\n== სქოლიო ==\n{{სქოლიო|2}}\n\n{{პორტალი ომი}}\n{{პორტალი ბიოგრაფიები}}\n{{პორტალი ისტორია}}\n\n\nკატეგორია:ქართველი გენერლები\nკატეგორია:რუსეთის იმპერიის გენერლები\nკატეგორია:დაბადებული 1765\nკატეგორია:გარდაცვლილი 1812\nკატეგორია:მუხრანელების სამეფო შტო", "url": "https://ka.wikipedia.org/wiki/პეტრე_ბაგრატიონი", "len": 36075}
{"id": "6232", "title": "კონსტანტინე ბაგრატიონი", "text": "'''კონსტანტინე ალექსანდრეს ძე ბაგრატიონი''' (დ. 15 ოქტომბერი, 1915, პეტერბურგი  — გ.   15 აპრილი, 1992, თბილისი) — ბაგრატიონთა მუხრანბატონების შტოს შთამომავალი. 1921 წელს მისი მშობლები ბათუმიდან ემიგრაციაში წავიდნენ, ჯერ სტამბოლს, შემდეგ კი ვისბადენს (გერმანია) შეაფარეს თავი. 1922 წლიდან პარიზში ცხოვრობდა, განათლება მიიღო სენ-ჟერმენის კოლეჯსა და ჟანსონდე-სილის ლიცეუმში, შემდეგ სწავლა გააგრძელა პარიზის უნივერსიტეტში. 1953 ცოლად შეირთო საფრანგეთის წარჩინებულთა გვარის წარმომადგენელი მონიკა პაულიაკ-დეფომბელიური, ვისგანაც შეეძინა ორი შვილი, ქეთევანი და ალექსანდრე (დ. 4 აგვისტო, 1956, ტალანსი, საფრანგეთი, განათლებით იურისტი, ცხოვრობს ქ. ბორდოში). 1992 თებერვალში დაბრუნდა საქართველოში. დაკრძალულია სვეტიცხოვლის ტაძარში.\n\n==ლიტერატურა== \n*''აბულაძე მ.,'' ენციკლოპედია „საქართველო“, ტ. 1, გვ. 320, თბ., 1997\n\n\nკატეგორია:დაბადებული 15 ოქტომბერი\nკატეგორია:დაბადებული 1915\nკატეგორია:გარდაცვლილი 15 აპრილი\nკატეგორია:გარდაცვლილი 1992\nკატეგორია:მუხრანელების თავადური შტო", "url": "https://ka.wikipedia.org/wiki/კონსტანტინე_ბაგრატიონი", "len": 964}
{"id": "6233", "title": "ლეონიდა ბაგრატიონი", "text": "'''ლეონიდა გიორგის ასული ბაგრატიონი''' (დ. 1914, თბილისი — გ. 2010, მადრიდი) — ბაგრატიონთა მუხრანბატონების შტოს შთამომავალი. მშობლებთან ერთად წავიდა ემიგრაციაში. 1934 წელს პირველად დაქორწინდა ქ. ნიცაში სუმნერ მოორ კიბიზე. მისგან ჰყავს ქალიშვილი ელენე (* 1935), მეორედ იქორწინა (1948) შვეიცარიის ქ. ლოზანში რუსეთის ტახტის მემკვიდრე დიდ მთავარ ვლადიმერ კირილეს ძე რომანოვზე (დ. 1917 — გ. 1992). ჰყავს ქალიშვილი მარია რომანოვა (დ. 1952) და შვილიშვილი გიორგი (დ.  1981).\n==ლიტერატურა==\n*''შარაძე გ.,'' ენციკლოპედია „საქართველო“, ტ. 1, გვ. 320, თბ., 1997\n{{რუსეთის დიდ მთავართა მეუღლეები}}\n\nკატეგორია:გარდაცვლილი 2010\nკატეგორია:დაბადებული 1914\nკატეგორია:მუხრანელების თავადური შტო\nკატეგორია:წმინდა ეკატერინეს ორდენის კავალრები", "url": "https://ka.wikipedia.org/wiki/ლეონიდა_ბაგრატიონი", "len": 720}
{"id": "6235", "title": "ნიკო ბაგრატიონი", "text": "{{მრავალმნიშვნელოვნება|ბაგრატიონი|ბაგრატიონი}}\n250px|thumb| ნიკო ბაგრატიონ-მუხრანელი (ბური) ზის, მისი მეგობარი ფრანგი დე ბრედა. ინგლისელების ტყვეობიდან ახალგათავისუფლებულები\n'''ნიკო გიორგის ძე ბაგრატიონი''','' ნიკო ბური'' (დ. 1868, მუხრანი — გ. 1933, თბილისი) — ინგლისელებისა და ბურების ომის (1899-1902) აქტიური მონაწილე. \n\nწარმოშობით ეკუთვნოდა ქართლის ბაგრატიონთა მუხრანბატონების შტოს. 1899 პეტერბურგს გაემგზავრა, იქიდან — პარიზში, შემდეგ მარსელზე გავლით ალექსანდრიაში (ეგვიპტე) ჩავიდა. იმ ხანებში დაიწყო ინგლის-ბურების ომი. ბაგრატიონი, როგორც მოხალისე, ტრანსვაალში გაემგზავრა და  ინგლისელების წინააღმდეგ იბრძოდა. იგი ახლოს გაეცნო ტრანსვაალის პრეზიდენტს პაულუს კრიუგერს, გამოჩენილ სარდლებს პეტრუს ჟუბერსა და ლუის ბოტას. ბურების დამარცხების შემდეგ ბაგრატიონი მონაწილეობდა პარტიზანულ მოძრაობაში. ერთ-ერთი ბრძოლის დროს ინგლისელებმა დაატყვევეს და დახვრეტა მიუსაჯეს, მაგრამ, როგორც საქართველოს სამეფო გვარის შთამომავალს, დახვრეტა შეუცვალეს წმ. ელენეს კუნძულზე გადასახლებით, საიდანაც იგი ჯერ საფრანგეთში, შემდეგ კი სამშობლოში დაბრუნდა. ბაგრატიონმა დაწერა მოგონებების წიგნი \"ბურებთან\". პირველ ნაწილში აღწერა თავისი ოჯახის თავგადასავალი, XIX საუკუნის II ნახევარში საქართველოს ყოფის ცალკეული სურათები, მეორე, უფრო ვრცელი ნაწილი მიუძღვნა ტრანსვაალის ომს და თავის მონაწილეობას ამ ომში.\n\n== საინტერესო ამბები ==\n* მცხეთის მუნიციპალიტეტის სოფელ მუხრანის №1 საჯარო სკოლას ნიკო ბაგრატიონის (ნიკო ბურის) სახელი მიენიჭა, სადაც  მისი  ცხოვრების ამსახველი კუთხე გაიხსნება. სკოლის შენობაზე სამხრეთაფრიკელი ფერმერების ინიციატივითა და მხარდაჭერით,მემორიალური დაფაც გაიხსნება. <ref>მუხრანის #1 საჯარო სკოლას ნიკო ბაგრატიონის (ნიკო ბურის) სახელი მიენიჭება // InterPressNews{{Dead link|date=იანვარი 2021 |bot=InternetArchiveBot }}</ref>\n\n==ლიტერატურა==\n{{ქსე|2|131|ნატროშვილი გ.}}\n\n==რესურსები ინტერნეტში==\n*ნიკო ბური — ქართველები უცხოეთში\n*ნიკო ბაგრატიონი — ბურების თავისუფლებისათვის მებრძოლი — Georoyal\n*მწერალი იგორ ობოლენსკი თავად ნიკოლოზ ბაგრატიონ-მუხრანელის ისტორიას გვიამბობს.\n*ნიკო ბაგრატიონი (ბური) – ბურებთან\n*რატომ არ დახვრიტეს ინგლისელებმა ნიკო ბაგრატიონი.{{Dead link|date=იანვარი 2024 |bot=InternetArchiveBot }}\n*ნიკო ბაგრატიონი (ბური) – მებრძოლი უფლისწული საქართველოდან\n== სქოლიო ==\n{{სქოლიო}}\n\n\n\nკატეგორია:დაბადებული  1868\nკატეგორია:გარდაცვლილი  1933\nკატეგორია:მუხრანელების თავადური შტო", "url": "https://ka.wikipedia.org/wiki/ნიკო_ბაგრატიონი", "len": 2277}
{"id": "6236", "title": "პეტრე ბაგრატიონი (მეცნიერი)", "text": "250px|thumb|პეტრე ბაგრატიონი\n'''პეტრე რომანის (რევაზის) ძე ბაგრატიონი''' (დ.  24 სექტემბერი <small>[ ძვ. სტ. 12 სექტემბერი]</small>, 1818, ყიზლარი    ―     გ.     29 იანვარი <small>[ ძვ. სტ. 17 იანვარი]</small>, 1876, პეტერბურგი) —  ქართველი მეცნიერი და ინჟინერი. მხედართმთავარ პეტრე ბაგრატიონის ძმისწული. \n\n1827 წელს მიაბარეს თბილისის კეთილშობილთა სასწავლებელში. 1835 გაამწესეს პეტერბურგის ლაიბ-გვარდიაში იუნკრად. 1845 დაინიშნა ჰერცოგ მაქსიმილიან ლოიხტენბერგის ადიუტანტად და 7 წელი ახლდა მას ევროპაში. ლოიხტენბერგის სიკვდილის შემდეგ (1851) ბაგრატიონი პეტერბურგში დაბრუნდა. 1857 ჩაირიცხა კავკასიის ესკადრონის ლაიბ-გვარდიაში და მიენიჭა გენერალ-მაიორის წოდება. 1862 დაინიშნა ტვერის გუბერნატორად. 1865 მიენიჭა გენერალ-ლეიტენანტის წოდება, ხოლო 1870 წელს დანიშნეს ბალტიისპირა ქვეყნების - ლიფლანდიის, კურლანდიისა და ესტლანდიის - გენერალ-გუბერნატორად.\n\n1842-იდან ბაგრატიონმა დაიწყო სამეცნიერო-კვლევითი მუშაობა  ფიზიკისა და  ქიმიის დარგში. ექსპერიმენტული გამოკვლევებს იგი პეტერბურგის მეცნიერებათა აკადემიის ფიზიკის კაბინეტში ატარებდა. გამოიგონა პირველი მშრალი გალვანური ელემენრი, რომელსაც მიუძღვნა თავისი პირველი სამეცნიერო შრომა (1843, პეტერბურგის მეცნიერებათა აკადემიის ბიულეტენი; განმეორებით გამოვიდა  ლონდონსა და პარიზში 1845). ამ ნაშრომში იხილავდა გალვანოპლასტიკასა და გალვანურ ელემენტში მიმდინარე პროცესებს. ბაგრატიონმა პირველმა აღმოაჩინა ლითონური ოქროს, ვერცხლისა და სპილენძის ხსნადობა ტუტე ლითონთა ციანიდების წყალხსნარებში, რაც საფუძვლად დაედო დაციანების მეთოდს. 1847 წელს აღმოაჩინა მინერალ ორტიტის სახელობა, რომელსაც \"ბაგრატიონი\" უწოდეს.\n\n==ლიტერატურა==\n*''პარკაძე ვ.,'' პეტრე რომანის ძე ბაგრატიონი, თბ., 1956;\n{{ქსე|2|131}}\n* ''პარკაძე ვ.,'' ენციკლოპედია \"საქართველო\", ტ. 1, გვ. 320, თბ., 1997\n\n\nკატეგორია:მუხრანელების სამეფო შტო \nკატეგორია:დაბადებული 24 სექტემბერი\nკატეგორია:დაბადებული  1818\nკატეგორია:გარდაცვლილი  29 იანვარი\nკატეგორია:გარდაცვლილი  1876", "url": "https://ka.wikipedia.org/wiki/პეტრე_ბაგრატიონი_(მეცნიერი)", "len": 1856}
{"id": "6238", "title": "რომან ბაგრატიონი", "text": "{{მმ*|ბაგრატიონი}}\n{{ინფოდაფა სამხედრო მოღვაწე}}\n'''რომან (რევაზ) ივანეს ძე ბაგრატიონი''' (დ. ოქტომბერი, 1778, ყიზლარი ― გ. 1834) — რუსეთის არმიის გენერალ-მაიორი. მხედარმთავარ პეტრე ბაგრატიონის უმცროსი ძმა. \n\nსაქართველოს ამბებით დაინტერესებული 1806 წელს პ. ბაგრატიონის დავალებით სამშობლოში ჩამოვიდა აქაური ვითარების შესასწავლად და თავადაზნაურობის პოზიციის გასარკვევად. რუსეთთან  საქართველოს შეერთებით უკმაყოფილო თავადებმა თავიანთი სურვილები თხოვნის სახით ჩამოაყალიბეს და პ. ბაგრატიონისათვის გადასაცემად ბაგრატიონს ჩააბარეს. ამან შეაშფოთა საქართველოს რუსეთის მმართველობა. მთავარმართებლის მოთხოვნით ბაგრატიონი სასწრაფოდ რუსეთს გაიწვიეს. მონაწილეობდა რუსეთის 1812  სამამულო ომში. XIX საუკუნის 20-იან წლებში ბაგრატიონი კავკასიის არმიაში მსახურობდა და ირან-თურქეთის წინააღმდეგ ბრძოლებში მონაწილეობდა. იგი თბილისში დასახლდა. მისი სახლი გადაიქცა სალონად, სადაც იკრიბებოდა თბილისის მოწინავე საზოგადოება. 1832 ბაგრატიონის სახლში დაიდგა  ალექსანდრე გრიბოედოვის კომედია „ვაი ჭკუისაგან“.\n\n==ლიტერატურა==\n*'' ბერძენიშვილი ნ.,'' საქართველოს ისტორიის საკითხები, წგნ. 2, თბ., 1965;\n* ''ბენდიანიშვილი ა.,'' ქსე, ტ. 2, გვ. 131-132, თბ., 1977\n\n\n\nკატეგორია:ქართველი სამხედრო მოღვაწეები\nკატეგორია:რუსეთის სამხედრო მოღვაწეები\nკატეგორია:დაბადებული 1778\nკატეგორია:გარდაცვლილი 1834\nკატეგორია:ქართველი გენერლები\nკატეგორია:მუხრანელების სამეფო შტო", "url": "https://ka.wikipedia.org/wiki/რომან_ბაგრატიონი", "len": 1319}
{"id": "6240", "title": "ქეთევან ბაგრატიონი", "text": "'''ქეთევან კონსტანტინეს ასული ბაგრატიონი''' (დ. 29 ივლისი, 1954, ტალანსი, საფრანგეთი) — ბაგრატიონთა მუხრანბატონების შტოს შთამომავალი, 1977 დაამთავრა ბორდოს უნივერსიტეტის ფილოლოგიის ფაკულტეტი სლავური და ინგლისური ენების სპეციალობით. 1975–1976 სტაჟირებაზე იყო თბილისის და მოსკოვის უნივერსიტეტებში. 1978 ცოლად გაჰყვა იტალიის დიდ მთავარს რაიმონდო ორსინ დ არაგონა დუკა დი გრავინას და საცხოვრებლად რომში გადავიდა. ჰყავს 4 შვილი. 1991 წელს საქართველოს დახმარების მიზნით რომში დააარსა საზოგადოება იტალიელთა და ქართველთა ერთობა— „წმინდა გიორგის ფარი“. არის საქართველოს ჰუმანური დახმარების მრავალი აქციის ორგანიზატორი და ხელმძღვანელი, საქართველოს საპატიო მოქალაქე (1996).\n\n== ლიტერატურა ==\n{{ქე|1|320|აბულაძე მ.}}\n\n\n\nკატეგორია:დაბადებული  29 ივლისი\nკატეგორია:დაბადებული 1954\nკატეგორია:მუხრანელების თავადური შტო\nკატეგორია: საქართველოს საპატიო მოქალაქეები (1996)", "url": "https://ka.wikipedia.org/wiki/ქეთევან_ბაგრატიონი", "len": 850}
{"id": "6242", "title": "ბაგრატ მუხრანბატონი", "text": "'''ბაგრატ მუხრანბატონი''' — კონსტანტინე II-ის ძე. ქართლის სამეფოს პოლიტიკური მოღვაწე XVI საუკუნის I ნახევარში, მწერალი, მეფე დავით X-ის ძმა, ბაგრატიონთა მუხრანბატონების შტოსა და სათავადოს ფუძემდებელი, ქართლის სამეფოს მემარცხენე სადროშოს სარდალი. \n\nბაგრატ მუხრანბატონმა ითავა კახეთის მეფის ავგიორგის (გიორგი II-ის) ქართლში გამუდმებული თარეშის ალაგმვა; 1512 მეფეს საუფლისწულოდ გამოსთხოვა მუხრანი და სადროშო, რაც საფუძვლად დაედო სამუხრანბატონოს შექმნას. ბაგრატ მუხრანბატონი სოფ. ციხისძირის თავს, მის მიერვე აგებულ ქსნის ციხეში გამაგრდა. ავგიორგი 3 თვის უშედეგო ალყის შემდეგ იძულებული გახდა გაბრუნებულიყო. 1513 ქართლში ერთ-ერთი ლაშქრობის შემდეგ უკან მიმავალი გიორგი II ძალისსა და ჭაპურს შუა (ახლანდელი მცხეთის რაიონი) ხევში ჩასაფრებულმა ბაგრატ მუხრანბატონმა შეიპყრო და ციხეში დაამწყვდია, სადაც იგი გარდაიცვალა (ერთი ვერსიით — მიაშთვეს). ბაგრატ მუხრანბატონი დავით X-თან ერთად ცდილობდა კახეთის სამეფოს გაუქმებას და ქართლთან შეერთებას. 20-იანი წლების ბოლოსა და 30-იანი წლების დასაწყისში ბაგრატ მუხრანბატონი ბარნაბეს სახელით ბერად შედგა.\n\nბაგრატ მუხრანბატონს ეკუთვნის ძველი ქართული მწერლობის პოლემიკური ჟანრის ერთ-ერთი საყურადღებო ნაწარმოები, ანტიმაჰმადიანური თხზულება „მოთხრობაჲ სჯულთა უღმერთოთა ისმაილიტთაჲ“. ავტორი განიხილავს მაჰმადიანური სარწმუნოების ისტორიას და ქრისტიანობის აპოლოგეტის პოზიციიდან განაქიქებს ამ რელიგიას. თხზულება აგრეთვე შეიცავს მოკლე ცნობებს ძველ ქართველ მთარგმნელთა შესახებ. მასში პირველად არის მოხსენებული ქართველი საერო მწერლობის ცნობილი ძეგლი „ამირანდარეჯანიანი“.\n\n== ლიტერატურა ==\n{{ქსე|2|132|გუჩუა ვ., ონიანი შ.}}\n\n{{დაიწყე დაფა}}\n{{მემკვიდრეობის დაფა|წინამორბედი= დაფუძნება | ტიტული=მუხრანბატონი | წლები=1512–1539| შემდეგი = აშოთან მუხრანბატონი<br />ვახტანგ მუხრანბატონი}}\n{{დაასრულე დაფა}}\n\nკატეგორია:მუხრანელების თავადური შტო\nკატეგორია:ისლამის კრიტიკოსები\nკატეგორია:მეფის მკვლელები", "url": "https://ka.wikipedia.org/wiki/ბაგრატ_მუხრანბატონი", "len": 1805}
{"id": "6243", "title": "ალექსანდრე ბაგრატიონ-იმერეტინსკი", "text": "'''ალექსანდრე გიორგის ძე ბაგრატიონ-იმერეტინსკი''' (დ. 1796 ან 1797   ―    გ.     5 თებერვალი, 1862) — რუსეთის არმიის გენერალ-ადიუტანტი, კავალერიის გენერალი. ჭაბუკი ბაგრატიონი იმერეთის მეფე  სოლომონ II-მ დააპატიმრა, როგორც ტახტის პოტენციური პრეტენდენტი. პატიმრობიდან გაქცევის შემდეგ (1811) დასახლდა  რუსეთში. დაამთავრა პაჟთა კორპუსი. სამხედრო სამსახური დაიწყო კრნეტად ლაიბ-გვარდიის ულანთა პოლკში. თავი გამოიჩინა 1828–1829  რუსეთ-ოსმალეთის ომში როგორც ნიჭიერმა სამხედრო მოღვაწემ. მეთაურობდა ცხენოსანთა დივიზიას. დასაფლავებულია  სანქტ-პეტერბურგში,  ალექსანდრე ნეველის ლავრაში, ლაზარეს სასაფლაოზე.\n\n==ლიტერატურა==\n* ''ბერძნიშვილი მ.,'' მასალები XIX საუკუნის პირველი ნახევრის ქართული საზოგადოებრიობის ისტორიისათვის, წგნ. 1-2, თბ., 1983;\n*''Юдин Н.,'' Судьба князей Багратионов-Имеретинских в России, «Русский архив», 1897, № 10;\n{{ქე|1|320-321|ჟორდანია ო.}}\n\n\n \nკატეგორია:რუსეთის იმპერიის გენერლები\nკატეგორია:გარდაცვლილი 5 თებერვალი\nკატეგორია:გარდაცვლილი  1862\nკატეგორია:ქართველი გენერლები\nკატეგორია:იმერეთის სამეფოს ბაგრატიონები", "url": "https://ka.wikipedia.org/wiki/ალექსანდრე_ბაგრატიონ-იმერეტინსკი", "len": 1024}
{"id": "6245", "title": "დიმიტრი ბაგრატიონ-იმერეტინსკი", "text": "'''დიმიტრი გიორგის ძე ბაგრატიონ-იმერეტინსკი''' (დ. 1799 ან 1800  ―     გ.     6 ნოემბერი, 1845) — რუსეთის არმიის გენერალი. \n==ბიოგრაფია==\nმცირეწლოვანი დიმიტრი, ისევე როგორც მისი უფროსი ძმა   ალექსანდრე, დაპატიმრებული ჰყავდა იმერეთის მეფეს  სოლომონ II-ს, რომელსაც სურდა დაეცვა ტახტი პოტენციური პრეტენდენტებისაგან. პატიმრობიდან გაქცევის შემდეგ (1811)დასახლდა  რუსეთში. 1816 წელს დაამთავრა პაჟთა კორპუსი. სამხედრო სამსახური დაიწყო ლიტვის ულანთა პოლკში. 1817-იდან მსახურობდა ლაიბ-გვარდიის ულანთა პოლკში. თავი გამოიჩინა 1828–1829 რუსეთ-ოსმალეთის ომში. 1833 დაინიშნა კურლანდიის, ხოლო 1837 გროდნოს ლაიბ-გვარდიის ჰუსართა პოლკების მეთაურად. 1836 წელს მიენიჭა გენერალ-მაიორის ჩინი. 1845-იდან მეთაურობდა II მსუბუქ ცხენოსანთა დივიზიას. დასაფლავებულია  სანქტ-პეტერბურგში,  ალექსანდრე ნეველის ლავრაში, ლაზარეს სასაფლაოზე.\n==ლიტერატურა==\n* ''გონიკაშვილი მ.,'' ბაგრატიონთა დასახლება და მოღვაწობა რუსეთში, თბ., 1986;\n*''Елец Ю.,'' История лейб-гвардии Гродиенского гусарского полка, СПб., 1891;\n{{ქე|1|321|ჟორდანია ო.}}\n\n\nკატეგორია:ქართველი გენერლები\nკატეგორია:გარდაცვლილი 6 ნოემბერი\nკატეგორია:გარდაცვლილი  1845\nკატეგორია:იმერეთის სამეფოს ბაგრატიონები", "url": "https://ka.wikipedia.org/wiki/დიმიტრი_ბაგრატიონ-იმერეტინსკი", "len": 1134}
{"id": "6246", "title": "ოთარ ბაგრატიონ-მუხრანელი", "text": "'''ოთარ ვლადიმერის ძე ბაგრატიონ-მუხრანელი''' (დ. 5 მაისი, 1920, თბილისი — გ. 20 სექტემბერი, 1988, იქვე) — ქართველი არქიტექტორი. საქართველოს სსრ დამსახურებული არქიტექტორი (1967). დაღესტნის ხელოვნების დამსახურებული მოღვაწე (1977).\n\n==ბიოგრაფია==\n1943 წელს დაამთავრა საქართველოს ინდუსტრიული ინსტიტუტი. 1946–1964 წლებში მუშაობდა მშენებლობაზე და სხვადასხვა საპროექტო დაწესებულებაში. 1964–1988 წლებში — ტიპობრივი და ექსპერიმენტული დაპროექტების თბილისის ზონალურ სამეცნიერო-კვლევით ინსტიტუტში (1966–1976 მთავარი არქიტექტორი). ნამუშევრები: დასასვენებელი სახლი  გუდაუთაში (1953), თბილისში — ორთაჭალჰესის შენობა და ხიდი (1955; ორივე თ. მარგველაშვილთან ერთად), „საქქალაქმშენსახპროექტის“ საწარმოო კორპუსი (1969; ს. რევიშვილთან, ალექსანდრე საბაშვილთან, ლ. ჩოფიკაშვილთან, გ. ხიზანიშვილთან ერთად) და რესტორანი „კასპი“ (1985, ვ. სიხარულიძესთან, გერა ხეჩინაშვილთან ერთად), სასტუმრო „კოლხეთი“ ქობულეთში (1983; მ. ეძგერაძესთან, არჩილ ქურდიანთან, ერთად, საქართველოს მინისტრთა საბჭოს სახელმწიფო პრემია, 1985), მოსკოვში — დღევანდელი საქართველოს საელჩოს სასტუმრო (1977; გ. ტონიასთან ერთად) და სხვა.\n\n==ლიტერატურა==\n{{ქე|1|321|კინწურაშვილი ს., მაისურაძე მ.}}\n==რესურსები ინტერნეტში==\n{{nplg ბიოგრაფია|00003870}}\n{{ესკიზი-ბიოგრაფია}}\n\nკატეგორია:ქართველი არქიტექტორები\nკატეგორია:დაბადებული 5 მაისი\nკატეგორია:დაბადებული 1920\nკატეგორია:გარდაცვლილი 20 სექტემბერი\nკატეგორია:გარდაცვლილი 1988\nკატეგორია:მუხრანელების თავადური შტო\nკატეგორია:საქართველოს ინდუსტრიული ინსტიტუტის კურსდამთავრებულები", "url": "https://ka.wikipedia.org/wiki/ოთარ_ბაგრატიონ-მუხრანელი", "len": 1459}
{"id": "6248", "title": "გივი ბაგრატიშვილი", "text": "{{ინფოდაფა მეცნიერი}}\n'''გივი დავითის ძე ბაგრატიშვილი''' (დ. 1 სექტემბერი, 1928, თბილისი — გ. 7 დეკემბერი, 1990, იქვე) —  ქართველი ქიმიკოსი. ქიმიის მეცნიერებათა დოქტორი (1984), პროფესორი (1985).  პ. მელიქიშვილის (1965) და  დ. მენდელეევის (1981) სახელობის პრემიების დაურეატი, ნიუ-იორკის მეცნიერებათა აკადემიის უცხოელი წევრი (1994, სიკვდილის შემდეგ). \n\n==ბიოგრაფია==\n1950 წელს დაამთავრა საქართველოს პოლიტექნიკური ინსტიტუტი. 1956-1966 იყო საქართველოს მეცნიერებათა აკადემიის პეტრე მელიქიშვილის სახელობის ფიზიკისა და ორგანული ქიმიის ინსტიტუტის უფროსი მეცნიერ თანამშრომელი, 1966-1974 — ნახევრად გამტარულ ხელსაწყოთა ფიზიკის ინსტიტუტის ლაბორატორიის გამგე. 1974-1990 მუშაობდა საქართველოს მეცნიერებათა აკადემიის კიბერნეტიკის ინსტიტუტში განყოფილების გამგედ. ბაგრატიშვილის ძირითადი შრომები ეხება ნახევრად გამტარებისა და დიალექტული აფსკების გამყოფ საზღვარზე მიმდინარე ფიზიკურ-ქიმიურ პროცესებს. დაამუშავა ახალი ტიპის დიალექტრული აფსკების მიღების ტექნოლოგია.\n\n==ლიტერატურა==\n{{ქე|1|322}}\n \n==რესურსები ინტერნეტში==\n{{nplg ბიოგრაფია|00003869}}\n\n\n\nკატეგორია:ქართველი ქიმიკოსები", "url": "https://ka.wikipedia.org/wiki/გივი_ბაგრატიშვილი", "len": 1060}
{"id": "6249", "title": "ნიკოლოზ ბადრიაშვილი", "text": "{{ინფოდაფა პიროვნება\n|სახელი            =ნიკოლოზ  ბადრიაშვილი\n|მშობსახელი  = \n|პორტრეტი        =\n|ზომა          = \n|წარწერა         =\n|დაბსახელი =ნიკოლოზ იესეს ძე  ბადრიაშვილი\n|მოღვაწეობა = ქართველი  ისტორიკოსი, სამუზეუმო საქმის ერთ-ერთი ორგანიზატორი\n|დაბ თარიღი  = 1892\n|დაბ ადგილი = თბილისი\n|მოქალაქეობა      =საქართველო\n| გარდ თარიღი    =12 აპრილი,  1961\n| გარდ ადგილი   = თბილისი\n|მამა             = \n|დედა             = \n|მეუღლე                 = \n|შვილები                 =          \n|ჯილდოები           = სახელმწიფო ჯილდოები.\n|საიტი           = \n|სხვადასხვა            = \n}}\n'''ნიკოლოზ იესეს ძე ბადრიაშვილი''' (დ. 15 მარტი, 1892, თბილისი, — გ. 12 აპრილი, 1961, იქვე) — ქართველი ისტორიკოსი, სამუზეუმო საქმის ერთ-ერთი ორგანიზატორი.\n\n==ბიოგრაფია==\n1911 წელს დაამთავრა თბილისის პირველი გიმნაზია. 1912-იდან სწავლა განაგრძო პეტერბურგის უმაღლეს სასწავლებელში ელექტრომექანიკის განყოფილებაზე. I მსოფლიო ომის (1914–1918) დროს არმიაში მსახურობდა. იყო პოლკის სკოლის ბიბლიოთეკის და ჯარისკაცთა თეატრის გამგე. ამავე დროს „ავლეველის“ ფსევდონიმით თანამშრომლობდა პრესაში: ბეჭდავდა ლექსებს, მოთხრობებს, ფელეტონებს. 1921-ის წლის შემდეგ ერთხანს გორის სახალხო სახლს განაგებდა. 1923 დაევალა თბილისის კომუნალური (1943-იდან თბილისის სახელმწიფო ისტორიულ-ეთნოგრაფიული) მუზეუმის აღდგენა და რეორგანიზაცია. 1958 ბოლომდე იყო ამ მუზეუმის დირექტორი. 1929–1932 განაგებდა აგრეთვე მაქსიმ გორკის სახლ-მუზეუმსა და ძველი თბილისის ნაკრძალს. ბადრიაშვილმა დიდი ღვაწლი დასდო სამუზეუმო-საგამოფენო საქმის განვითარებას  საქართველოში. მისი ხელმძღვანელობით მოეწყო მრავალი სტაციონარული გამოფენა თბილისში, რესპუბლიკის სხვა ქალაქებსა და რაიონების მეზეუმებში. ბადრიაშვილს ეკუთვნის რამდენიმე ნაშრომი და მრავალი საჟურნალ-გაზეთო  სტატია  თბილისის, მისი ქუჩებისა და უბნების ისტორიაზე. რამდენიმეჯერ აირჩიეს თბილისის საქალაქო და რაიონული საბჭოების დეპუტატად. მიღებული აქვს სახელმწიფო ჯილდოები.\n\n==ლიტერატურა==\n{{ქე|1|324|ტყეშელაშვილი ო.}}\n\n\nკატეგორია:ქართველი ისტორიკოსები\nკატეგორია:დაბადებული 1892\nკატეგორია:გარდაცვლილი 12 აპრილი\nკატეგორია:გარდაცვლილი 1961\nკატეგორია:ქართველები პირველ მსოფლიო ომში", "url": "https://ka.wikipedia.org/wiki/ნიკოლოზ_ბადრიაშვილი", "len": 2047}
{"id": "6250", "title": "გივი ბადრიშვილი", "text": "'''გივი ბადრიშვილი''' (დ. 12 სექტემბერი, 1934, თბილისი) —  ქართველი აგრონომი. სოფლის მეურნეობის მეცნიერებათა დოქტორი (1986), საქართველოს სოფლის მეურნეობის მეცნიერებათა აკადემიის წევრ-კორესპონდენტი (1992). გიორგი ბადრიშვილის შვილი. \n\n==ბიოგრაფია==\n1959 წელს დაამთავრა საქართველოს სასოფლო-სამეურნეო ინსტიტუტის მევენახეობის, მეხილეობისა და მებოსტნეობის ფაკულტეტი. 1968-1973 სოფ. სკრის მეხოლეობის საცდელი სადგურის დირექტორი. 1976-1982 საქართველოს მებაღეობის, მევენახეობისა და მეღვინეობის სამეცნიერო-კვლევითი ინსტიტუტის დირექტორის მოადგილე სამეცნიერო ნაწილში. 1982-1988 სოფ. გალავნის ექსპერიმენტული მევენახეობა-მებაღეობის მეურნეობის, ხოლო 1989-1991 სოფ. წინამძღვრიანთკარის ი. წინამძღვრიშვილის სახელობის სასოფლო-სამეურნეო ტექნიკუმის დირექტორი. 1992-იდან საქართველოს მებაღეობის, მევენახეობისა და მეღვინეობის სამეცნიერო-კვლევითი ინსტიტუტის განყოფილების გამგეა. ბადრიშვილმა დაამუშავა ხეხილის ნერგის წარმოების ინტენსიური ტექნოლოგია, რომელიც გამოირჩევა ორიგინალურობით და გულისხმობს ღია გრუნტში ხეხილის ნამყენი ნერგის გამოყვანას. ავტორია გამოგონებისა და მინიჭებული აქვს საქართველოს დამსახურებული რაციონალიზატორის საპატიო წოდება. მიღებული აქვს სახელმწიფო ჯილდოები.\n\n==ლიტერატურა== \n{{ქე|1|324}}\n\n\nკატეგორია:ქართველი აგრონომები\nკატეგორია:დაბადებული 12 სექტემბერი\nკატეგორია:დაბადებული  1934", "url": "https://ka.wikipedia.org/wiki/გივი_ბადრიშვილი", "len": 1275}
{"id": "6252", "title": "გიორგი ბადრიშვილი", "text": "'''გიორგი მიხეილის ძე ბადრიშვილი''' (დ.   15 აგვისტო <small>[ ძვ. სტ. 2 აგვისტო]</small>, 1906, სოფ. ფცა, ახლანდელი ქარელის მუნიციპალიტეტი ―  გ. 17 აპრილი, 1989, თბილისი ) — ქართველი აგრონომ-მემცენარე. სოფლის მეურნეობის მეცნიერებათა დოქტორი (1960), პროფესორი (1961), საქართველოს მეცნიერების დამსახურებული მოღვაწე (1967).\n\n1930 წელს დაამთავრა საქართველოს სასოფლო-სამეურნეო ინსტიტუტი. 1950-1974 წლებში საქართველოს სოფლის მეურნეობის სამინისტროს მეცნიერების, პროპაგანდისა და სასოფლო-სამეურნეო განათლების მთავარი სამმართველოს უფროსი. 1974-იდან საქართველოს სასოფლო-სამეურნეო ინსტიტუტის მემცენარეობის კათედრის გამგე. 1987-იდან - ამავე კათედრის კონსულტანტი. ბადრიშვილმა შეისწავლა კარტოფილისა და ძირხვენების აგროტექნიკური საკითხები საქართველოს პირობებში. ბადრიშვილი იყო საქართველოს სოფლის მეურნეობის სამეცნიერო-ტექნიკური საზოგადოების გამგეობის თავმჯდომარე. დაჯილდოებულია ორი შრომის წითელი დროშის ორდენით, „საპატიო ნიშნის“ ორდენითა და მედლებით.\n\n==ლიტერატურა==\n{{ქსე|2|136|თოდუა გ.}}\n{{ქსე|1|324}}\n\n\nკატეგორია:ქართველი აგრონომები\nკატეგორია:შრომის წითელი დროშის ორდენის კავალრები\nკატეგორია:დაბადებული 15 აგვისტო\nკატეგორია:დაბადებული 1906\nკატეგორია:გარდაცვლილი 17 აპრილი\nკატეგორია:გარდაცვლილი 1989\nკატეგორია:საპატიო ნიშნის ორდენის კავალრები\nკატეგორია:ქარელის მუნიციპალიტეტში დაბადებულები\nკატეგორია:საქართველოს სასოფლო-სამეურნეო ინსტიტუტის კურსდამთავრებულები\nკატეგორია:სოფლის მეურნეობის მეცნიერებათა დოქტორები\nკატეგორია:ქართველი პროფესორები\nკატეგორია:საქართველოს სსრ-ის მეცნიერების დამსახურებული მოღვაწეები", "url": "https://ka.wikipedia.org/wiki/გიორგი_ბადრიშვილი", "len": 1493}
{"id": "6254", "title": "გიორგი ბადრიძე (პედიატრი)", "text": "{{მრავალმნიშვნელოვნება|გიორგი ბადრიძე|გიორგი ბადრიძე}}\n'''გიორგი ივანეს ძე ბადრიძე''' (დ. 16 მარტი, 1869, ქუთაისი — გ. 1 სექტემბერი, 1938, იქვე) —  ქართველი პედიატრი, პუბლიცისტი  და საზოგადო მოღვაწე. \n\n==ბიოგრაფია==\n1894 წელს დაამთავრა მოსკოვის უნივერსიტეტის სამედიცინო ფაკულტეტი. 1894–1896 მოსკოვის შინაგან სნეულებათა კლინიკის ორდინატორი იყო, 1896-1898 მუშაობდა თბილისის მიხეილის (ახლანდელი ქალაქის V) საავადმყოფოს თერაპიულ განყოფილებაში, ხოლო 1898–1906 — ქ. ნახიჩევანში ექიმად. 1906-იდან გარდაცვალებამდე მუშაობდა ქუთაისში. მისი თაოსნობით დასაცლეთ საქართველოში გაიხსნა ბავშვთა სამკურნალო-პროფილაქტიკური დაწესებულებები და თავშესაფრები. ქართულ ჟურნალ-გაზეთებში (\"მოამბე\",  \"განთიადი\", \"ივერია\", \"დროება\", \"სამშობლო\", \"ჩვენი ქვეყანა\" და სხვა) აქვეყნებდა სამეცნიერო-პოპულარულ სტატიებს მედიცინის ისტორიის, ჰიგიენის, ფილოსოფიის და სხვა საკითხებზე. ეწეოდა პედაგოგიურ მოღვაწეობას ქუთაისის გიმნაზიებში (ასწავლიდა ჰიგიენას). იყო  ქუთაისის სამედიცინო საზოგადოების ერთ-ერთი ფუძემდებელი და თვალსაჩინო წევრი.\n\n==ლიტერატურა==\n* გ. მხეიძე. ექიმი გიორგი ბადრიძე, თბილისი, 1965.\n{{ქე|1|324|შენგელია მ.}}\n==რესურსები ინტერნეტში==\n{{nplg ბიოგრაფია|00003863}}\n\n\n\n \nკატეგორია:დაბადებული  16 მარტი\nკატეგორია:დაბადებული  1928 \nკატეგორია:გარდაცვლილი 1 სექტემბერი\nკატეგორია:გარდაცვლილი  1938\nკატეგორია:ქართველი პედიატრები", "url": "https://ka.wikipedia.org/wiki/გიორგი_ბადრიძე_(პედიატრი)", "len": 1296}
