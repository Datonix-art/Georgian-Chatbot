{"id": "13912", "title": "ნიკო ყიასაშვილი", "text": "ნიკო ალექსანდრეს ძე ყიასაშვილი (დ. 8 ივლისი, 1926, თბილისი ― გ. 14 მარტი, 1996) — ქართველი ლიტერატურათმცოდნე, მთარგმნელი. ფილოლოგიის მეცნიერებათა დოქტორი (1977), პროფესორი (1979). თსუ-ის ინგლისურ ენის კათედრის გამგე (1970-1981), ინგლისური ფილოლოგიის კათედრის გამგე 1984 წლიდან. საზღვარგარეთის თანამდეროვე ლიტერატურული პროცესების სამეცნიერო-კვლევითი ლაბორატორიის ხელმძღვანელი 1980 წლიდან, შექსპირის საერთაშორისო ასოციაციის საპატიო წევრი და მისი აღმასრულებელი კომიტეტის წევრი (1971-იდან). ეკუთვნის ნაშრომები ინგლისური რენესანსის პერიოდისა და თანამედროვე ლიტერატურასა და თეატრზე: \"შექსპირი\" (1959), \"შექსპირის სამყაროში\" (1966), \"ჯ. ჯოისის ცნობიერების ნაკადის მეთოდის ზოგიერთი თავისებურება\" (1971), \"შექსპირი და XX საუკუნის ინგლისური ლიტერატურა\" (1973, 1974, რუსულ და გერმანულ ენებზე), \"კლასიკის ადაპტაციის პრობლემა\" (1975), \"ნესტორის ეპიზოდი როგორც \"ულისეს\" პარადიგმა\" (1978, გერმანულ ენაზე), «\"ქვეყანა სცენაა\" როგორც \"ჰამლეტის\" სტრუქტურული ელემენტი» (1979, 1981, ქართულ და რუსულ ენებზე), \"შექსპირი და XX საუკუნის მექანისტური ცივილიზაცია\" (ოლბანი, აშშ, 1979, ინგლისურ ენაზე), \"ქართული რიჩარდ III\" (ვაშინგტონი, 1980, ინგლისურ ენაზე). ეკუთვნის თარგმანები: ჯ. ჯოისის \"ჯაკომო ჯოისი\" (1969, ქართულ და რუსულ ენებზე), ჰ. პინტერის \"დარაჯი\" (1975), ჯ. ჯოისის \"ულისე\" (წიგნი I, 1983), შეადგინა და გამოსცა კრებული \"ქართული შექსპირიანას\" 5 ტომი (1959-1979). მისი საერთო რედაქციით, წინასწიტყვაობითა და შენიშვნებით გამოდის შექსპირის თხზულებათა პირველი სრული კრებული ქართულ ენაზე (ტ. 1, 1983, ტ. 2, 1985).", "url": "https://ka.wikipedia.org/wiki/ნიკო_ყიასაშვილი", "len": 1488}
{"id": "13913", "title": "ცამეტი (ფილმი)", "text": "ცამეტი — გელა ბაბლუანის კინოფილმი დაწერილი და გადაღებული 2005 წელს. ეს ფილმი ბაბლუანის სრულმეტრაჟიანი ფილმის სარეჟისორო დებიუტი იყო. ფილმი ასევე დებიუტი გახდა რეჟისორის ვაჟი გიორგი ბაბლუანისთვის, რომელიც პროტაგონისტი სებასტიანის როლს ასრულებს. ფილმი გადაღებულია შავ-თეთრად, ნუარის სტილში, სიუჟეტი თანდათან იძაბება და კულმინაციას მთავარ სცენაში აღწევს. ზოგიერთი კრიტიკოსის შედარებით ეს ნამუშევარი ამერიკელი რეჟისორი დევიდ ფინჩერის სტილს წააგავს. თბილისში ფილმის პრემიერა 2006 წლის 11 მაისს მოეწყო. თავად ბაბლუანმა გადაიღო ფილმის ფერადი გადამუშავებული ვერსია 13, რომელშიც მონაწილეობა მიიღეს სემ რაილიმ, მიკი რურკმა და ჯეისონ სტეტჰემმა. ფილმი აღწერს ოცი წლის სებასტიანის ცხოვრებას, რომელიც სამშენებლო სამუშაოთი არჩენს მის ქართულ იმიგრანტ ოჯახს ჩრდ. საფრანგეთის ზღვისპირა დასახლებაში. მას სახლის სარემონტოდ ქირაობს მამაკაცი სახელად გოდონი, რომელიც კრიმინალურ საქმეებში გახვეული ნარკომანია. გოდონის დოზის გადამეტებით გარდაცვლის შემდეგ, მისი ქვრივი სებასტიანს ატყობინებს, რომ ნამუშევრის საფასურის გადახდას ვერ შეძლებს. სებასტიანი ყურმოკვრით იგებს გოდონის დავალებაზე, რომელიც მას სიკვდილის გამო შეუსრულებელი დარჩა, თუმცა ამ საქმის დეტალების არაფერი იცის. ის იპარავს კონვერტს საქმის ინსტრუქციებით. კონვერტში მატარებლის ბილეთია პარიზში, სასტუმროს ჯავშანი და ნიშანი 13. სასტუმროში ჩამოსულს უცნობი ურეკავს და დამატებით ინსტრუქციებს აძლევს. დანიშნულების ადგილას მისულ სებასტიანს მძღოლი ხვდება და მიჰყავს დავალების ადგილას, სადაც ის სწრაფად ხვდება ამ დავალების შინაარსს თუმცა უკან დახევის შანსი უკვე აღარ აქვს. ფილმს მიღებული აქვს მსოფლიო კინოს ჟიურის პრიზი 2006 წლის სანდენსის კინო-ფესტივალზე. ასევე მიღებული აქვს ორი ჯილდო ვენეციის 62-ე კინო ფესტივალზე. კინოკრიტიკოსთა ასოციასიებმა Empire, Total Film და UNCUT ფილმს 5-დან 4 ვარსკვლავი მიანიჭა. ოფიციალური საიტი", "url": "https://ka.wikipedia.org/wiki/ცამეტი_(ფილმი)", "len": 1749}
{"id": "13921", "title": "სერგეი პროკოფიევი", "text": "სერგეი პროკოფიევი ( დ. 15 აპრილი, 1891, სონცოვკის მამულში, ეკატერინოსლავთან, ახლანდელი დნეპროპეტროვსკი, უკრაინა — გ. 5 მარტი, 1953, მოსკოვი) — უკრაინაში დაბადებული ეროვნებით რუსი, XX საუკუნის ერთ-ერთი უდიდესი კომპოზიტორი. გარდა რამდენიმე ცნობილი ნაწარმოებისა, აგრეთვე ცნობილია, როგორც სიმფონიური ზღაპრის „პეტია და მგელი“ ავტორი. მისი მშობლები განათლებული და ინტელიგენტი ადამიანები იყვნენ. ბავშვი თავიდან მუსიკალურ გარემოცვაში იზრდებოდა. დედა კარგად უკრავდა ფორტეპიანოზე და სერგეის პირველი მუსიკალური შთაბეჭდილებებიც მასთან არის დაკავშირებული. გარდა ამისა დედამ შეასწავლა მას ფრანგული, გერმანული და ინგლისური ენები. მამა კი ასწავლიდა არიტმეტიკას, გეოგრაფიას, ისტორიას. პროკოფიევმა ადრე გამოავლინა მუსიკალური ნიჭი. 9 წლის სერგეიმ მოსკოვში, საოპერო თეატრში მოისმინა ოპერები: შარლ გუნოს „ფაუსტი“, ალექსანდრე ბოროდინის „თავადი იგორი“, ნახა პეტრე ჩაიკოვსკის ბალეტი „მძინარე მზეთუნახავი“ და სახლში დაბრუნებისთანავე საკუთარ სიუჟეტზე დაწერა ოპერა „გოლიათი“. ოპერაში მთავარ პარტიებს ახლობლები ასრულებდნენ. მუსიკისდამი ასეთი მისწრაფებისა და სიყვარულის გამო, მშობლებმა გადაწყვიტეს სერგეი რომელიმე ცნობილი მუსიკოსისთვის ეჩვენებინათ. ამ მიზნით 1902 წელს გამოჩენილ კომპოზიტორთან სერგეი ტანეევთან ჩაიყვანეს მოსკოვში. ეს უკანასკნელი აღფრთოვანებული დარჩა ბავშვის იშვიათი მუსიკალური ნიჭით და მშობლებს ურჩია დაეწყოთ სერიოზული მეცადინეობა ჰარმონიასა და მუსიკის ლიტერატურაში. სწორედ ტანეევის რეკომენდაციით,პროკოფიევმა მეცადინეობა დაიწყო ახალგაზრდა მუსიკოსთან რეინგოლდ გლიერთან, რომელიც იმხანად სონცოვკაში ცხოვრობდა. 1904 წელს პროკოფიევი შედის პეტერბურგის კონსერვატორიაში. მან ბრწყინვალედ ჩააბარა მისაღები გამოცდები და კომისიის აღფრთოვანება გამოიწვია. პროკოფიევმა კონსერვატორია 1909 წელს დაამთავრა კომპოზიციის, ხოლო 5 წლის შემდეგ, საფორტეპიანო განხრით. განსაკუთრებული მონაცემებისთვის ოქროს მედალი და ანტონ რუბინშტეიის სახელობის პრემია - საკონცერტო როიალი მიიღო. მომდევნო წლებში პროკოფიევი ხშირად მართავდა კონცერტებს, როგორც პიანისტი. 50-იანი წლების დასაწყისში კომპოზიტორი ბევრს ავადმყოფობდა. უმეტესად ცხოვრობდა აგარაკზე მოსკოვის მახლობლად. მასთან ხშირად ჩადიოდნენ მეგობრები, თაყვანისცემლები. პროკოფიევი გარდაიცვალა მოსკოვში 1953 წლის 5 მარტს, 61 წლის ასაკში, დაკრძალულია ნოვოდევიჩის სასაფლაოზე. Prokofiev, Sergei (1979). David H. Appel. ed. Prokofiev by Prokofiev: A Composer's Memoir. Guy Daniels (translator). New York: Doubleday & Co.. ISBN 0-385-09960-6. Prokofiev, Sergei (2006). Diaries 1907–1914 editor=Anthony Phillips. London: Faber and Faber. ISBN 0-571-22629-9. Friedbert Streller: Sergej Prokofjew und seine Zeit. Breitkopf & Härtel, Leipzig 1953, 1960, Laaber-Verlag, Laaber 2003. ISBN 3-936000-63-8", "url": "https://ka.wikipedia.org/wiki/სერგეი_პროკოფიევი", "len": 2589}
{"id": "13923", "title": "საფერავი", "text": "საფერავი — ქართული აბორიგენული წითელყურძნიანი საღვინე ვაზის ჯიში კახეთიდან. სახელწოდება საფერავი ჯიშისთვის დამახასიათებელი თვისების აღმნიშვნელია და მიღებული აქვს იმის გამო, რომ მისი მარცვლები უხვად შეიცავს შემფერავ ნივთიერებებს. მევენახეები ერთმანეთისგან ასხვავებენ: ნამდვილ საფერავს, დედალ საფერავს, მამალ საფერავს, ბუდეშურისებრ საფერავს, მსხვილმარცვალა საფერავს, წვრილმარცვალა საფერავს. ამ ვარიაციების ძირითადი ნაწილი გადარჩენილია. ივანე ჯავახიშვილის ცნობით საფერავი თავიდან ძველ ქართულ ისტორიულ პროვინციაში, შავშეთ-კლარჯეთში ყოფილა გავრცელებული. ამის მიხედვით იგი შავი ზღვის აღმოსავლეთ სანაპიროს — ძველი კოლხეთის კერიდან უნდა იყოს წარმოქმნილი, შემდეგ კი აღმოსავლეთისა და სამხრეთ-აღმოსავლეთისკენ გადმონაცვლებით საბოლოოდ კახეთში დამკვიდრდა. საფერავი გავრცელებულია როგორც ჩვენ მეზობელ სახელმწიფოებში, ასევე ევროპაში, შუა აზიაში, ჩინეთში და სხვა. ყოფილ საბჭოთა კავშირში გავრცელებულ ჯიშებს შორის მეექვსე ადგილი ეჭირა და მისი ვენახები 3876 პექტარზე იყო გაშენებული. მრავალ ქვეყანაში ახალი სელექციური ჯიშების მისაღებად ერთ-ერთ მშობელ წყვილად გამოყენებული იყო საფერავი. ზრდასრული ფოთოლი საშუალო ზომისაა, მომრგვალო, ზოგჯერ კვერცხისებური, სამ-ხუთნაკვთიანი, არის ოდნავ დანაკვთული და მთლიანი ფოთლებიც. ფოთლის ქვედა მხარის შებუსვა საკმაოდ სქელია, უფრო ქეჩისებრია, ვიდრე აბლაბუდისებრი (პორიზონტალურად განრთხმული აბლაბუდისებრი და ვერტიკალურად მდგომი — ჯაგრისებური შებუსვა). ყვავილი ორსქესიანია. მტევანი საშუალო ზომისაა, განივკონუსური და ფუძესთან დატოტვილი, ზოგჯერ მხრების გადაზრდის გამო ფორმასაც კარგავს. საფერავის მტევანი ძირითადად მეჩხერია, მაგრამ საშუალო სიკუმსის მტევნებიც გვხდება. მარცვალი საშუალო ზომისაა, ოვალური, მუქი ლურჯი, თითქმის შავი. კანი თხელი და მკვრივი აქვს, ცვილისებრი ფიფქით უხვად დაფარული. რბილობი წვნიანი და მდნარია, სასიამოვნო ტკბილი, ოდნავ ხალისიანი გემოთი. წვენი შეფერილია. საფერავი საშუალო ზრდისა და უხვმოსავლიანია. სავეგეტაციო პერიოდი 155-დან 164 დღემ-დე ბრმელდება და სექტემბრის მეორე ნახევრიდან ოქტომბრის პირველ ნახევრამდე მწიფდება. მტევნის საშუალო წონა 140-160 გრამია, საჰექტარო მოსავლიანობა კი 10.0-15.0 ტონა. ყინვას საფერავი შედარებიო ვარგად უძლებს. ამ მხრივ ის დასავლეთ ევროპის ჯიშებს შორის ერთ-ერ-თი საუკეთესოა. ყურძნის სრული სიმწიფის პერიოდში მისი შაქრიანობა აღწევს 20-26%-ს, ხოლო მჟავიანობა — 7.5-8.5 გ/ლ-ს. საფერავს მსოფლიოში არსებულ წითელყურძნიან ვაზის ჯიშებს შორის სამეურნეო დადებით ნიშან-თვისებათა (ღვინის მაღალი ხარისხი, უხვმოსავლიანობა, ყინვაგამძლეობა, გარემო პირობებთან შეგუება და სხვა) მიხედვით კონკურენტი არ ჰყავს. „უნივერსალური ამპელოგრაფიის“ ავტორი ალექსანდრე პიერ ოდარი წერდა: „ყველაფერი უფლებას მაძლევს ვიფიქრო, რომ წითელი ღვინის დასაყენებლად საფერავი ყველა არსებულ ყურძნის ჯიშს სჯობია“. საფერავი საუკეთესო მასალას იძლევა ყველა ტიპის ღვინისთვის. მას აქვს ინტენსიური მუქი ბროწეულის ფერი, ზომიერი სხეული, ენერგია, სისრულე და სიხალისე. აგრეთვე თავისებური ჯიშური არომატი და ძლიერი ბუკეტი. შედარებით უფრო რბილი, სრული ჰარმონიული, ხავერდოვანი ღვინო დგება ალაზნის მარცხენა მხარეს, კავკასიონის მთისწინა ზოლში, საშუალოჩონჩხიან ალუვიურ-ვარბონატულ და ალუვიურ არაკარბონატულ ნიადაგებზე. ადგილობრივი, კახური ტიპის საუკეთესო, სხეულით მეტად მდიდარ, სრულ წითელ ღვინოებს საფერავი იძლევა ძირითადად ყავისფერ და მუქ ყავისფერ ტყის ნიადაგებზე. მოსავლიანობის, შაქრის დიდი შემცველობისა და საღებავის სიუხვით ძვირფას ვაზის ჯიშად ითვლება. საჭმელად ნაკლებად იხმარება, უპირატესად საღვინე ჯიშია. საფერავისგან დაყენებული წითელი ღვინო გამოირჩევა სურნელით, ფერითა და სიმაგრით. იყენებენ სხვა ღვინოების გაუმჯობესებისა და შეფერადებისთვის. დაძველების მიხედვით მისგან დაყენებული ღვინის მარკებია „საფერავი“ (ერთ წლიანი), „ქინძმარაული“ (ორ წლიანი) და „მუკუზანი“ (სამი და ზევით). ჭრაქსა (მილდიუმი) და ნაცარს საფერავი შედარებით კარგად უძლებს. განსაკუთრებით კარგად უძლებს იგი ნაცარს. ამ მხრივ საფერავი პირველ ადგილს იჭერს კახეთის სტანდარტული ვაზის ჯიშების – რქაწითელის, მწვანის, ხიხვის და კაბერნეს – შორის. შედარებით სუსტად უძლებს საფერავი მილდიუმს დასავლეთ საქართველოში და ნაცარს ყირიმსა და დაღესტანში. მევენახეობის ყველა დანარჩენ რაიონში საფერავს შედარებით კარგი გამძლეობა ახასიათებს. ფილოქსერის საფერავი თითქმის ყველგან (საქართველო, აზერბაიჯანი, უკრაინა) სუსტად უძლებს და პირველ რიგში ზიანდება მისგან. ყინვას საფერავი შედარებით კარგად უძლებს. როგორც ცნობილია, ყინვაგამძლეობა დამოკიდებულია ჯიშზე, ნაკვეთის ექსპოზიციასა და რელიეფზე, ერთწლიანი რქების მომწიფებისა და მათი გამოკვების ხარისხზე. ნიადაგის თვისებებზე და სხვა ფაქტორებზე. თავის სამშობლოში – კახეთში, მთავარ საწარმოო ჯიშებთან: რქაწითელთან და მწვანესთან შედარებით საფერავი ნაკლები ყინვაგამძლეა და უფრო ძლიერ ზიანდება მისგან. მევენახეობის სხვა რაიონებში, დასავლეთ ევროპის ჯიშებთან შედარებით, საფერავი ყინვაგამძელობის მიხედვით საპატიო ადგილს იჭერს. ყირიმის მთიან რაიონებში, პროფ. პ. ბოლგარევის ცნობით, 1933/34 წლის განსაკუთრებით ცივ ზამთარში საფერავმა — 19,8º დროს სხვა ჯიშებს შორის მეოთხე ადგილი დაიჭირა. იმავე ყირიმში, ალუშტის მეურნეობაში, ნ. ხილკევიჩის ცნობით, 1939-1940 წლის ზამთარს, როცა ტემპერატურა — 27º-მდე დაეცა, საფერავმა პირველი ადგილი დაიჭირა (კვირტები დაზიანდა 26%) ყველაზე უფრო ყინვაგამძლე ჯიშ რისლინგის შემდეგ (კვირტები დაზიანდა 20%). კიროვაბადის რაიონში (ა. გუკასოვის ცნობით, 11), ანაპაში, დარუბანდში და შუა აზიის რესპუბლიკებში საფერავი ყინვას კარგად უძლებს. პროფ. ა. ნეგრულისა (16) და ი. კონდოს მიერ ჩატარებული სპეციალური ცდების დროს, ვაზის სხვადასხვა ჯიშების ხელოვნური გაყინვის პირობებში (8 დღე-ღამის განმავლობაში — 20º ყინვის დროს) საფერავმა პირველი ადგილი დაიკავა, ყველაზე უფრო ყინვაგამძლე ჯიშ რისლინგთან ერთად. უჯმაჯურიძე ლ., კაკაბაძე გ., მამასახლიშვილი ლ., „ქართული ვაზის ჯიშები“, თბ., 2018, გვ. 335 ქართველი მეღვინის – მალხაზ ჯაყელის პასუხი ავაგ არუთუნიანს – Presage.tv ვაზის ჯიში საფერავი ღვინო საფერავი საფერავი", "url": "https://ka.wikipedia.org/wiki/საფერავი", "len": 5581}
{"id": "13929", "title": "პიეტა", "text": "პიეტა () — ძველრომაულ მითოლოგიაში მშობლების მიმართ შვილის სიყვარულის განსახიერება. ლეგენდის მიხედვით, სიკვდილმისჯილი მამა (თუ დედა) ქალიშვილს ძუძუთი გამოუკვებავს და სიცოცხლე გაუხანგრძლივებია. პიეტას გამოსახავდნენ ქალის სახით, მისი ატრიბუტებია ბავშვები და წერო. პიეტას უწოდებენ აგრეთვე იესო ქრისტეს დატირების სცენებს (ღვთისმშობელი და მკვდარი ქრისტე). პიეტას სახელით არის ცნობილი მიქელანჯელოს განთქმული კომპოზიცია. ხუთი საუკუნის განმავლობაში, მსოფლიოს მრავალი კუთხიდან უამრავი ადამიანი ჩადიოდა იტალიის დედაქალაქ რომში, წმინდა პეტრეს ტაძარში ქალწული მარიამის მკლავებზე დასვენებულ ქრისტეს ქანდაკების სანახავად. მე-15 საუკუნიდან მოყოლებული, ეს ქანდაკება არაერთი მხატვრის შეგონების წყაროდ იქცა. იგი ტოსკანის თეთრ მარმარილოშია გამოკვეთილი. რელიგიური კომენტარები პიეტას შესახებ მიქელანჯელოს პიეტა", "url": "https://ka.wikipedia.org/wiki/პიეტა", "len": 788}
{"id": "13940", "title": "IBM", "text": "IBM (International Business Machines Corporation) — კომპიუტერული ტექნიკისა და პროგრამული უზრუნველყოფის მწარმოებელი ერთ-ერთი უმსხვილესი კორპორაცია მსოფლიოში. დაარსდა 1911 წელს. ამჟამად შტაბ-ბინა განლაგებულია ქალაქ არმონკში (ნიუ-იორკის შტატი). კომპანიის თანამშრომლები ატარებენ ცისფერ უნიფორმას, რის გამოც კომპანიას ხშირად „ცისფერ გიგანტს“ უწოდებენ. კომპანიის შექმნის ისტორია უკავშირდება გერმანელ იმიგრანტ ჰერმან ჰოლერიტს, რომელმაც 1888 წელს შექმნა პირველი ელექტრო-მექანიკური გამომთვლელი მანქანა, ტაბულატორი. გამოგონებამ იმდენად დიდი პოპულარობა ჰპოვა, რომ 1896 წელს ჰოლერიტმა დააარსა კომპანია სახელწოდებით Tabulating Machine Co. 1911 წლის 15 ივნისს კომპანია გაერთიანდა ორ ფირმასთან, რომლებიც ასევე მუშაობდნენ მონაცემების დამუშავების ავტომატიზაციის მიმართულებით. გაერთიანების შედეგად შეიქმნა კომპანია Computing Tabulating Recording (CTR), რომელმაც 1924 წელს მიიღო საბოლოო სახელწოდება International Business Machines (IBM). 1944 წლის თებერვალში, ჰარვარდის უნივერსიტეტის პროფესორ ჰოვარდ ეიკენის მეთაურობით, შეიქმნა კომპანიის პირველი ელექტრო-გამომთვლელი მანქანა „მარკ-1“. 1946 წელს კომპანიამ წარმოადგინა პირველი კომერციული ელექტრო-გამომთვლელი მანქანა – IBM 603 Multiplier. 1952 წელს შემუშავებელ იქნა ახალი ტექნოლოგია, რის საფუძველზეც მანქანების გამოთვლის სიჩქარემ მიაღწია საოცარ მაჩვენებელს – 17 ათასი ოპერაცია წამში. ახალი ტექნოლოგიის გამოყენებით, 1954 წელს შეიქმნა კომპიუტერი NORC, რომელიც იმავე წელს საზღვაო არტილერიისათვის შეისყიდა აშშ-ის მთავრობამ. ტრანზისტორების შექმნასთან ერთად, ლამპებზე მომუშავე კომპიუტერები მორალურად მოძველდნენ, ამიტომ 1959 წელს IBM ქმნის პირველ ტრანზისტორულ მეინფრეიმს, რომელიც ასრულებდა 229 ათას ოპერაციას წამში. მსგავსი მანქანების საშუალებით, აშშ-ის საჰაერო ძალებმა შესძლეს შეექმნათ ბალისტიკური რაკეტების თავდასხმისაგან თავდასაცავი სისტემა. ამავე მანქანების გამოყენებით, ამერიკულმა ავიაკომპანიამ SABRE, პირველად მსოფლიოში დანერგა ავიაბილეთების დაჯავშნისა და გაყიდვის ავტომატიზირებული სისტემა. 1980 წელს IBM-ის ხელმძღვანელობამ მიიღო რევოლუციური გადაწყვეტილება, შეექმნათ პერსონალური კომპიუტერი. მისი შექმნის დროს, გამოყენებული იყო ეგრეთ წოდებული ღია არქიტექტურის პრინციპი, რაც იძლეოდა კომპიუტერის შემდგომი მოდერნიზაციის საშუალებას ახალი ნაწილების გამოყენებით. კომპანიამ თავისი პირმშოს შესაქმნელად გამოიყენა ინტელის მიკროპროცესორები, ხოლო პროგრამულად კომპიუტერებს უზრუნველყოფდა კომპანია Microsoft. 1981 წელს მსოფლიოს მოევლინა პირველი IBM PC პერსონალური კომპიუტერი. დღესდღეობით კომპანია ინარჩუნებს მსოფლიო ლიდერის სტატუსს კომპიუტერულ სამყაროში. 2005 წლის მონაცემებით, კორპორაციის წლიურმა ბრუნვამ 91 მილიარდ აშშ დოლარს გადააჭარბა. ოპერაციული სისტემები OS/400, z/OS, PC-DOS, OS/2 და AIX ფაილური სისტემები HPFS, CFS, JFS, JFS2 მონაცემთა ბაზები DB2 Lotus Domino საოფისე პაკეტი Lotus SmartSuite. კომპიუტერული მოდელირების საშუალებები IBM Rational. IBM WebSphere. კომპილატორები VisualAge C++, VisualAge Smalltalk hi-end კლასის სერვერები მონაცემთა შენახვის ქსელები ThinkPad სერიის ნოუთბუკები. 2004 წლის დეკემბერში ქვეგანყოფილება შეისყიდა ჩინურმა კომპანიამ Lenovo. სპეციალიზებული სუპერკომპიუტერები Deep Blue, Blue Gene მეინფრეიმები System/360, System/370, System/390 შეიმუშავა Playstation 3 — Cell და Xbox 360 — Xenon–ის ცენტრალური პროცესორების არქიტექტურა კომპანიის ოფიციალური საიტი IBM–ის პროგრამული უზრუნველყოფა Deep Blue Blue Gene", "url": "https://ka.wikipedia.org/wiki/IBM", "len": 3245}
{"id": "13948", "title": "ფილიპე", "text": "საკუთარი სახელი ფილიპე შეიძლება აღნიშნავდეს ერთ-ერთ შემდეგ პიროვნებათაგანს: ფილიპე — ქართველი ჰიმნოგრაფი ფილიპე — ქართველი ოქრომქანდაკებელი ფილიპე II — მაკედონიის მეფე ფილიპე — ქალაქი მაკედონიაში აგრეთვე ესპანეთის მეფეები: ფილიპე II (ესპანეთი) ფილიპე III (ესპანეთი) ფილიპე IV (ესპანეთი) ფილიპე V (ესპანეთი) იხ. აგრეთვე ფილიპი", "url": "https://ka.wikipedia.org/wiki/ფილიპე", "len": 325}
{"id": "13950", "title": "ალექსანდრე სოლჟენიცინი", "text": "ალექსანდრე სოლჟენიცინი () (დ. 11 დეკემბერი 1918, კისლოვოდსკი — გ. 3 აგვისტო, 2008, მოსკოვი) — რუსი მწერალი, პუბლიცისტი და საბჭოთა დისიდენტი, ნობელის პრემიის ლაურეატი ლიტერატურის დარგში (1970), ავტორი ტრილოგიისა არქიპელაგი გულაგი. დაიბადა კისლოვოდსკში, რუსეთი. მამა, ისააკ სოლჟენიცინი, ახალგაზრდა არმიის ოფიცერი, ნადირობისას დაიღუპა და შვილი დედამ ქსენია სოლჟენიცინა-შერბაკმა გაზარდა. მისი ბავშვობა დაემთხვა რუსეთის სამოქალაქო ომს, დედის ოჯახის მამული 1930 წელს განკულაკებას მოჰყვა და კოლმეურნეობას ჩაბარდა. მას შემდეგ იჯახი ხელმოკლედ ცხოვრობდა. დაამთავრა როსტოვის სახელმწიფო უნივერსიტეტის მათემატიკის ფაკულტეტი, პარალელურად დაუსწრებლად სწავლობდა მოსკოვის ფილოსოფიის, ლიტერატურის და ისტორიის ინსტიტუტში. მუშაობდა მასწავლებლად. 1940 წელს იქორწინა თანაკურსელ ნატალია რეშეტოვსკაიაზე. მონაწილეობდა მეორე მსოფლიო ომში. იყო საბჭოთა არმიის კაპიტანი, სამხედრო სამსახურისას დააჯილდოვეს ორჯერ. 1945 წელს დააპატიმრეს, პირად საუბარში სტალინის კრიტიკისთვის. სასჯელის პირველ ნაწილს სოლჟენიცინი სხვადასხვა შრომით-გამასწორებელ ბანაკში იხდიდა; \"საშუალო ფაზა\", როგორც თავად უწოდებს, გაატარა შარაშკაში, სპეციალურ სამეცნიერო-კვლევით ბანაკში, რომელსაც სახელმწიფო უშიშროების სამინისტრო აკონტროლებდა: ეს გამოცდილება სახელწოდებით \"პირველი ციკლი\" მან შემდგომში დასავლეთში გამოაქვეყნა 1968 წელს. 1950 წელს იგი სპეცბანაკში გააგზავნეს პოლიტიკური პატიმრებისთვის. ეს ბანაკი ეკიტასტუზში, ყაზახეთი, მდებარეობდა და აქ მას სამშენებლო მუშად ამუშავებდნენ. აქ გადარებული დრო საფუძვლად დაედო მის წიგნს \"ერთი დღე ივან დენისოვიჩის ცხოვრებაში.\" ამ პერიოდში ამოუღეს მას სიმსივნე, თუმცა შესაბამისი დიაგნოზი არ დაუსვამთ. 1953 წლის მარტიდან სოლჟენიცინს მთელი ცხოვრება შინა პატიმრობა მიესაჯა კოლ-ტერეკში, სამხრეთი ყაზახეთი. მისი სიმსივნე გართულდა და წლის ბოლოსთვის უკვე სიკვდილის პირას იყო მისული. 1954 წელს მას ნება დართეს მკურნალობა ტაშკენტის საავადმყოფოში გაევლო, სადაც იგი განიკურნა. ეს გამოცდილება საფუძვლად დაედო რომანს \"კიბოს საკანი\" და მოთხრობას \"მარჯვენა ხელი\". რეაბილიტირებული იქნა 1957 წელს. სწორედ გადასახლების პერიოდში საშუალო სკოლის მასწავლებლად მუშაობისას იწყებს სოლჟენიცინი საიდუმლოდ ღამღამობით წერას. ის მოგვიანებით აღნიშნავდა მის მოკლე ავტობიოგრაფიულ ნაკრვევში, რომელიც მან ნობელის პრემიის მიღების პერიოდში დაწერა, რომ \"მთელი ხნის განმავლობაში 1961 წლამდე, მე არა მხოლოდ დარწმუნებული ვიყავი, რომ ვერცერთ ჩემს დაწერილ სტრიქონს ვნახავდი დაბჭდილს ჩემი სიცოცხლის პერიოდში, არამედ, ასევე ვერცერთ ჩემ უახლოეს მეგობარსაც კი ვერ წავაკითხებდი რაიმეს ჩემს დაწერილთაგან, იმის შიშით, რომ ეს ცნობილი გახდებოდა.\" ბოლოს, როცა უკვე 42 წლის იყო, მან მიმართა პოეტს, ჟურნალი ნოვი მირის მთავარ რედაქტორს ალექსანდრე ტვარდოვსკის ნაწარმოების \"ერთი დღე ივან დენისოვიჩის ცხოვრებიდან\" ხელნაწერით. რომანი გამოქვეყნდა 1962 წელს პირადად ნიკიტა ხრუშჩოვის ნებართვით. ეს ერთადერთი მისი წიგნის მასშტაბის ნაწარმოები იყო, რომელიც საბჭოთა კავშირში გამოიცა. ამ ნაწარმოებით ავტორმა საერთაშორისო ყურადღება მიიქცია. სოლჟენიცინმა საერთაშორისო საზოგადოებას პირველად ამცნო გულაგის არსებობის შესახებ და წარმოუჩინა მდგომარეობა საბჭოთა ბანაკებში. წიგნი სენსაცია გახდა, ვინაიდან ეს პირველი საბჭოთა ლიტარატურული ნაწარმოები იყო 20-იანი წლების შემდეგ პოლიტიკურ თემაზე, რომელიც პარტიის წევრის მიერ არ იყო დაწერილი, ადამიანისგან რომელიც ციმბირს იქნა გაგზავნილი თავისუფალი აზროვნებისთვის და ამისდა მიუხედავად ცენზურას გადაურჩა. ამ მნიშვნელობით სოლჟენიცინის პუბლიკაცია თითქმის გაუგონარი შემთხვევა იყო პოლიტიკის თავისუფალი, შეუზღუდავი განხილვისა ლიტერატურის მეშვეობით. თუმცა ხრუშოვის 1964 წელს მთავრობიდან გადაყენების შემდეგ ეს შესაძლებლობა მალე დაიხურა. სოლჟენიცინი არ ნებდებოდა და კვლავ ცდილობდა ტვარდოვსკის მეშვეობით შემდეგი რომანი კიბოს საკანის გამოქვეყნებას ლეგალურად, თუმცა უშედეგოდ. თუნცა მწერალთა კავშირში ბევრი მის ნამუშევარს მხარს უჭერდა, მის გამოქვეყნებას ცენზურის გარეშე ვერავინ ბედავდა. მინის ნამუშევრების ბეჭდვა მყისვე შეწყდა; როგორც მწერალი ის ნონ-გრატა გახდა და 1965 წელს სუკმა ზოგიერთი მისი ნამუშევრების კონფისკაცია მოახდინა, პირველი წრის ხელნაწერების ჩათვლით. მთელი ამ პერიოდის განმავლობაში სოლჟენიცინი აგრძელებდა ჩუმად მუშაობას მის ყველაზე მნიშვნელოვან მონუმენტურ არქიპელაგ გულაგზე. თავდაპირველად მისი ხელნაწერების დაკარგვამ იგი ღრმა დეპრესიაში ჩააგდო, თუმცა მალევე გაითვითცნობიერა, რომ მათი დაკარგვით ის თავისუფლდებოდა ოფიციალურად აღიარებული მწერლის პრეტენზიულობისგან და უფრო თავისუფლად შეეძლო წერა. 1967 წელს სოლჟენიცინი გარიცხეს მწერალთა კავშირიდან. გაურკვეველია ის პირობები, თუ როგორ ახერხებს სოლჟენიცინი თავის რჩენას ამ პერიოდში, ვინაიდან მას არც წიგნების გამოქყვენებიდან ჰქონდა შემოსავალი და არც მასწავლებლობიდან. 1970 წელს მიენიჭა ნობელის პრემია ლიტერატურის დარგში, რომლის მიღება მან მხოლოდ დეპორტაციის შემდეგ შეძლო. არქიპელაგი გულაგი, რომელიც შემდეგ მისი ყველაზე ცნობილი ნაწარმოები გახდა, პირველად გამოქვეყნდა პარიზში 1973 წელს. 1974 წელს დააპატიმრეს და ჩამოართვეს საბჭოთა კავშირის მოქალაქეობა. მალევე დეპორტირებული იქნა დასავლეთ გერმანიაში. გარკვეული დრო ევროპაში ყოფნის შემდეგ დასახლდა ამერიკაში, ვერმონტის შტატში. საბჭოთა კავშირის დაშლის შემდეგ სოლჟენიცინს აღუდგინეს რუსეთის მოქალაქეობა. სოლჟენიცინი გარდაიცვალა 2008 წლის 3 აგვისტოს მოსკოვში 90 წლის ასაკში. შვილის, იგნატის სიტყვებით, გარდაცვალების მიზეზი გახდა გულის მწვავე უკმარისობა. სოლჟენიცინის შემოქმედება დიდწილად განსაზღვრა მისმა პირადმა გამოცდილებამ გადასახლების და პატიმრობის წლებში. სწორედ ამ დროს იგი ტოვებს ახალგაზრდულ მარქსისტულ გატაცებებს და უბრუნდება რელიგიურ ფილოსოფიურ ხედვას. მისი ქრისტიანულ–მორალური პოზიცია გადმოცემულია რიგ ლიტერატურულ ქმნილებებში, მათ შორის მის პირველ ნაწარმოებში ივან დენისოვიჩის ერთი დღე და მონომენტურ შრომაში არქიპელაგი გულაგი. ივან დენისოვიჩის ერთი დღე აღწერს პატიმარ ივან დენისოვიჩ შუხოვის კოლონიაში ცხოვრების ერთ დღეს. ნოველა სენსაცია გახდა არა მარტო დასავლეთში არამედ შაბჭოთა კავშირშიც. სოლჟენიცინის შრომების ბეჭდვა სასწრაფოდ შეჩერდა. მასზე მეთვალყურეობას აწარმოებდნენ სუკის აგენტები. მიუხედავად ამისა, მეგობრების ხელშეწყობით სოლჟენიცინი ფარულად აგრძელაბდა მუშაობას ტრილოგიზე არქიპელაგი გულაგი, მისი ნაწარმოებები კი სამიზდატის საშუალებით ვრცელდებოდა. არქიპელაგი გულაგი წარმოადგენს სამ ნაწილიან ისტორიულ–მხატვრულ კვლევას საბჭოთა საპატიმრო ბანაკების სისტემის შესახებ. ემყარებოდა სოლჟენიცინის პირად გამოცდილებას და ასევე 227 ყოფილი პატიმრის აღიარებებს. სისტემა განხილულია ლენინის მიერ მისი საფუძვლის ჩაყრიდან კომუნისტური რეჟიმის განვითარების მხარდამხარ. არქიპელაგ გულაგის გამოქვეყნებიდან მალე სოლჟენიცინი გააძევეს საბჭოთა კავშირიდან. დასავლეთში სოლჟენიცინი აგრძელებდა ლიტერატურულ მოღვაწეობას. აქტიურ მონაწილეობას იღებდა რუსეთის, საბჭოთა კავშირის და კომუნიზმის ისტორიის განხილვაში. შექმნა ისტორიული ციკლი 1917 წლის რუსეთის რევოლუცია. გამოდიოდა არა მარტო საბჭოთა რეჟიმის არამედ თანამედროვე დასავლური კულტურის წინააღმდეგაც. აღმოსავლეთში კომუნისტური ავტორიტარული რეჟიმის გაძლიერების პირობებში საფრთხედ მიიჩნევდა დასავლეთში სულიერი და მორალური პრინციპების დაქვეითებას. მწვავედ აკრიტიკებდა დასავლეთში დომინანტურ პოპ კულტურას. რუსული პატრიოტიზმისა და რუსული ორთოდოქსულ–ქრისტიანული მოსაზრებების გამო სოლჟენიცინი მზარდი კრიტიკის ქვეშ მოექცა ლიბერალების და სეკულარისტების მხრიდან. 1978 წელს ჰარვარდის უნივერსიტეტის საპატიო ხარისხის მინიჭების შემდეგ, მის მიერ წაკითხულ სწავლის დაწყების მიმართვაში (Commencement address) გადმოცემულია მისი შეხედულებები დასავლური საზოგადოების შესახებ. რუსეთში დაბრუნების შემდეგ სოლჟენიცინმა დაწერა რამდენიმე პოლიტიკური წერილი თანამედროვე რუსეთის შესახებ. 1998 წელს უარი განაცხადა ანდრია პირველწოდებულის ორდენზე: \"მთავრობისგან რომელმაც რუსეთი დღევანდელ მდგომარეობამდე მიიყვანა ჯილდოს მიღება არ შემიძლია\". გამოაქვეყნა ორ ტომიანი ისტორიული ნაშრომი რუსულ–ებრაულ ურთიერთობებზე ორასი წელი ერთად (2001, 2002), სადაც კრიტიკოსების ინტერპრეტაციით ვლინდება მისი ანტისემიტიზმი და აზრები რუსი ხალხის სხვა ერებზე უპირატესობის შესახებ. რუს დისიდენტ მწერალს ვლადიმერ ვოინოვიჩს სოლჟენიცინის ლიტერატურული პროტოტიპი სის სიმიჩ კარნავალოვი (პორტრეტი მითის ფონზე, 2002) აღწერილი ჰყავს როგორც ეგომანიაკური დიქტატორი მწერალი, რომელსაც უნდა დაანგრიოს საბჭოთა კავშირი და გახდეს რუსეთის იმპერიის ცარი. სოლჟენიცინის ყველა შვილი არის ამერიკის მოქალაქე. ერთ-ერთმა მათგანმა, იგნატმა წარმატებას მიაღწია როგორც პიანისტმა. ივან დენისოვიჩის ერთი დღე მატრონას ეზო წრე პირველი არქიპელაგი გულაგი კიბოს კორპუსი 1917 წლის რუსეთის რევოლუცია წითელი ბორბალი ორასი წელი ერთად ალექსანდრე სოლჟენიცინის ბიოგრაფია, სურათები, ნაწარმოებები და წერილები სოლჟენიცინის ოფიციალური საიტი სოლჟენიცინის ბიოგრაფია", "url": "https://ka.wikipedia.org/wiki/ალექსანდრე_სოლჟენიცინი", "len": 8213}
{"id": "13953", "title": "ომარ ხაიამი", "text": "ომარ ხაიამი, სრული სახელი — ყიას ედ-დინ აბუ-ლ-ფათჰ ომარ იბნ იბრაჰიმ ხაიამ ნიშაპურელი (დ. 18 მაისი, 1048 — გ. 4 დეკემბერი, 1131 ) — სპარსელი პოეტი, მათემატიკოსი და ფილოსოფოსი. ბევრი ლეგენდა არსებობს ომარ ხაიამის ცხოვრების შესახებ. ხაიამის ცხოვრების მკვლევართა და, საერთოდ, სპარსული ლიტერატურისა და ირანის ისტორიის სპეციალისტთა შორის დამკვიდრებული აზრის თანახმად, ის XI საუკუნის შუა წლებში უნდა დაბადებულიყო. მეცნიერები გარდაცვალების ზუსტი თარიღად მიიჩნევენ 1131 წლის 4 დეკემბერს, რომელსაც ხაიამთან დაკავშირებულ მრავალრიცხოვან წყაროებში წააწყდნენ, ანუ ყოველგვარ აზრსაა მოკლებული, ალბათ, იმის მტკიცება, შეიძლება თუ არა ამ თარიღების ნდობა თუ უარყოფა, მხოლოდ იმის თქმა შეიძლება, რომ მისმა ასაკმა სამოცდათორმეტ წელს მაინც გასტანა, რასაც ზოგიერთ რობაიში თავად ავტორიც ადასტურებს: „...სამოცდათორმეტ წელიწადს მე ფიქრები მდევდნენ და გავიგე, რომ არაფერი არ გამიგია“. ომარ ხაიამის სამშობლოდ მიჩნეულია ირანის აღმოსავლეთ ნაწილში მდებარე დიდი ისტორიული რეგიონი ხორასანი და კერძოდ - ქალაქი ნიშაპური, რომელიც XI საუკუნეში ამ მხარის და, საერთოდ, აღმოსავლური სამყაროს ერთ-ერთ მნიშვნელოვან კულტურულ-საგანმანათლებლო კერას წარმოადგენდა. ქალაქი ნიშაპური, როგორც ხაიამის დაბადების ადგილი, თითქმის არ იწვევს ეჭვს და ამას ზურგს უმაგრებს ზედწოდება, „ნიშაპური“ (ნიშაპურელი), რაც, როგორც წესი, ძველ სპარსულენოვან სამყაროში პიროვნული ატრიბუტიკის ერთ-ერთ აუცილებელ ნაწილს წარმოადგენდა. შესაძლებელია, თავად სიტყვა „ხაიამ“-შიც ამოვიკითხოთ საჭირო ინფორმაცია რობაიების ავტორის შესახებ. ეს არის არაბული სიტყვა, რაც „კარვის მკერავს (მეკარვეს)“ ნიშნავს, თუმცა გაურკვეველია, თავად იყო ამ ხელობის, თუ მისი წინაპრებისაგან შემორჩა. „ომარ იბნ იბრაჰიმ ხაიამ ნიშაპური“ - საბოლოოდ ასე დადგინდა ამ პიროვნების სახელი, თუმცა მას მთელი მსოფლიო უფრო მარტივად მოიხსენიებს - ომარ ხაიამი. სპარსული ლირიკა მთელი მსოფლიოსათვის პირველად გერმანელმა იოჰან ვოლფგანგ გოეთემ „აღმოაჩინა“, შექმნა რა თავისი ცნობილი „აღმოსავლურ-დასავლური დივანი“. სწორედ მისმა დიდმა ავტორიტეტმა და ლიტერატურულ პროცესებზე ზეგავლენამ გახადა ევროპელთა ყურადღების ღირსი ცივილიზაციის ის განუმეორებელი ფენომენი, რასაც სპარსული პოეზია ჰქვია და რასაც ანალოგი არ მოეძებნება არც ერთ ეპოქასა და სივრცეში. თუმცა არც ასე რადიკალურად შეიძლება მსჯელობა, რადგან პოეზიის ჭეშმარიტი მიყვარულები და დამფასებლები გოეთემდეც სცემდნენ თაყვანს პოეტთა „აღმოსავლურ თანავარსკვლავედს“, ანუ ისინი, ვინც ახერხებდნენ ენობრივი ბარიერის გადალახვას და სპარსული ენის ცოდნის წყალობით ეცნობოდნენ ირანსა თუ მის შემოგარენში დაბადებულ გენიოსთა ქმნილებებს. მასობრივი მკითხველისთვის კი საჭირო გახდა „მთარგმნელობითი ინსტიტუტის“ საქმიანობის შექმნა-გაფართოება, რასაც წარმატებით გაართვა თავი პრაქტიკულად ყველა კულტურულმა ენობრივ-ლიტერატურულმა გარემომ. ასეთი ახსნა-განმარტებითი „გამართლების“ შემდეგ გასაკვირი აღარ იქნება ის ფაქტი, რომ მსოფლიოსათვის ომარ ხაიამი აღმოჩენილ იქნა მხოლოდ XIX საუკუნის შუა წლებში, ინგლისელი ედვარდ ფიტცჯერალდის მიერ. ეს პიროვნება ინგლისურენოვანი სამყაროს ერთ-ერთ უპირველეს პოეტადაა მიჩნეული... ომარ ხაიამის „წყალობით“. არგენტინელი მწერალი ხორხე ლუის ბორხესი ერთ პატარა ესსეში ასეთ აზრს გამოთქვამს: ედვარდ ფიტცჯერალდის პიროვნებაში ერთ მშვენიერ დღეს ომარ ხაიამის სული „ჩასახლდა“ და ინგლისურად აამეტყველაო. ეს, ალბათ, ყველაზე მართალი, ყველაზე ჭეშმარიტი მისტიკური ვარაუდია მათ შორის, რაც კაცობრიობის ისტორიაში მრავლად შეუქმნიათ სპირიტიზმის ავ-კარგით მოვაჭრე „მოაზროვნეებს“. ედვარდ ფიტცჯერალდმა (1809-1883) ცხოვრების დიდი ნაწილი განმარტოებით გაატარა ინგლისის ქალაქ საფოლკში. ზუსტად ვერავინ იტყვის, იცოდა თუ არა მან სპარსული ენა იმ დონეზე, რაც თარგმნის შესაძლებლობას მისცემდა, მაგრამ ის კი ფაქტია, რომ 1859 წელს გამოსცა ომარ ხაიამის Robayyat-ად წოდებული წიგნი, რითაც სათავე დაუდო სპარსელი პოეტის განუზომელ პოპულარობას მთელ მსოფლიოში. თუმცა ისიც ფაქტია, რომ ხსენებულ წიგნს დიდი ვერაფერი ყურადღება დაუმსახურებია და მხოლოდ დანტე გაბრიელ როსეტის მიერ 1868, 1872, 1879 წლებში განხორციელებული გამოცემების შემდეგ გახდა ყველასათვის ნათელი, რომ ედვარდ ფიტცჯერალდის სახით ინგლისურენოვანმა სამყარომ შეიძინა, არათუ მხოლოდ მთარგმნელი, არამედ დიდი პოეტიც. ზემოხსენებული საკითხებით დაინტერესებულმა პირებმა იციან, რომ ფიტცჯერალდის მიერ შესრულებული თარგმანი უფრო თავისუფალი „გადამღერებაა“ ხაიამისეული თემატიკისა. აქვე დგება საკითხი მთარგმნელის მიერ სათარგმნელი მასალის ენის სრულყოფილად ცოდნის შესახებაც, მაგრამ ეს ყველაფერი პოეზიის მოყვარულებისათვის მალევე ეძლევა დავიწყებას, რადგან მათი გულის, გონების და სულის წინაშე იშლება ჭეშმარიტი პოეზიის სამყარო და უკვე ნაკლებად არის საინტერესო ამა თუ იმ „წვრილმანის“ ცხოველმყოფელობა. მთავარია ის „ფორმულა“, რაც ყოველი მთარგმნელის საქმიანობის უმაღლეს შეფასებას წარმოადგენს, ანუ - ომარ ხაიამი ინგლისელი რომ ყოფილიყო, სწორედ ასე დაწერდა!.... პირველი ქართულენოვანი რობაიები მხოლოდ 1924 წელს გამოჩნდა საქართველოში, როდესაც ჟურნალ „კავკასიონში“ (#1-2) გამოქვეყნდა იუსტინე აბულაძის მიერ პწკარედული სახით შესრულებული 24 რობაი. ეს, რა თქმა უნდა, უფრო მეცნიერულმა თვალსაზრისმა განაპირობა და, ბუნებრივია, ვერ მიიპყრობდა პოეზიის მოყვარულთა ყურადღებას. პირველი, ვინც ომარ ხაიამის ქართულად „ამეტყველება“ სცადა, ამბაკო ჭელიძე არის, მანამდე კი, 1936 წელს, ჟურნალ „საბჭოთა ხელოვნებაში“ დავით კობიძემ გამოაქვეყნა ვრცელი წერილი ომარ ხაიამის ცხოვრებისა და შემოქმედების შესახებ. მანვე შეკრიბა ერთად სხვადასხვა გამოცემებში გაბნეული თარგმანები ამბაკო ჭელიძისა და 1946 წელს ცალკე წიგნად გამოსცა. ხაიამის გარდა, არ არსებობს, ალბათ სხვა ისეთი უცხოელი პოეტი, რომელიც ქართველი მთარგმნელების ესოდენ დიდ ყურადღებას დაიმსახურებდა. შეიძლება ვინმემ იფიქროს, რომ ამგვარი ფუფუნების საშუალებას რობაიების მცირე ზომა და აზრის „სიმარტივე“ იძლევა, მაგრამ ეს არასწორი შეხედულებაა, რადგან ზემოხსენებული საკითხები, უბრალოებასთან ერთად, დიდი სირთულეების დაძლევას მოითხოვს, რათა ითქვას: ხაიამი ქართველი რომ ყოფილიყო, სწორედ ასე დაწერდა. საქართველოშიც აღმოჩნდნენ ის პიროვნებები, რომლებმაც დიდი სპარსელი პოეტის და მოაზროვნის შემოქმედება სათანადო სიდიადით წარმოაჩინეს. 1959 წელს გამოიცა მაგალი თოდუას მიერ შესრულებული დიდებული თარგმანები, რასაც დღემდე დიდი ინტერესით და სიამოვნებით ვკითხულობთ და, დარწმუნებულნი ვართ, მომავალი თაობებიც არ მოიკლებენ მათგან მონიჭებულ სიამეს. 1963 წელს ვახუშტი კოტეტიშვილის მიერ გამოცემულ თარგმანებში კიდევ ერთხელ ამეტყველდა ომარ ხაიამი ქართულად. ეს სწორედ ის შემთხვევაა, რაც ზემოთ ვახსენეთ, ანუ - პოეტმა იპოვა თავისი მთარგმნელი. სრული გულწრფელობით და სიამაყით შეიძლება ითქვას, რომ ბატონი ვახუშტის თარგმანები მთარგმნელობითი საქმიანობის, როგორც ხელოვნების და კულტურის შემადგენელი ნაწილის, შეუდარებელი მიღწევაა. ძნელი წარმოსადგენია, რომ ამაზე უკეთ შეძლოს ვინმემ ქართულად თქვას ის, რაც თითქმის 1000 წლის წინ ითქვა სპარსულად, მაგრამ.... ომარ ხაიამი მაინც არ აძლევს მოსვენებას (....ალბათ, არც მომავალში მისცემს!) პოეტურ სიტყვასთან მოპაექრე ადამიანებს და, მიუხედავად უკვე არსებული დიდებული თარგმანებისა, სულ ახალი და ახალი „ვარიაციების“ შექმნას აიძულებს მათ. 1966 წელს თამაზ ჩხენკელმა აღმოსავლური ლირიკის კრებულში ერთხელ კიდევ სცადა ხაიამის რობაიების თარგმნა და კვლავ ახალი სიტყვა თქვა. მის თარგმანებში სხვა კუთხით დავინახეთ ის, რაც თითქოს უკვე ნაცნობი და გააზრებული იყო მანამდე. მას შემდეგ სხვა მთარგმნელებმაც სცადეს ბედი „ხაიამის ასპარეზზე“ და ამით, თუ ვერ გაამდიდრეს, გაამრავალფეროვნეს მაინც რობაიების თარგმანთა გალერეა. აღსანიშნავია სულ ახლახან გამოსული ორენოვანი წიგნი, სადაც ნომადი ბართაიამ სპარსული ტექსტის გვერდით მშვენიერი თარგმანები წარმოადგინა. 2005 წელს გამოიცა ომარ ხაიამის რობაიების ახალი თარგმანები, თარგმნილი ალექსანდრე ელერდაშვილის მიერ, სადაც წარმოდგენილია პარალელური სპარსულ–ქართული ტექსტი, 178 სპარსული და 212 ქართული რობაი. ომარ ხაიამის რობაიები, თარგმანი ალექსანდრე ელერდაშვილის", "url": "https://ka.wikipedia.org/wiki/ომარ_ხაიამი", "len": 7391}
{"id": "13958", "title": "გალილეო გალილეი", "text": "გალილეო გალილეი (დ. 15 თებერვალი, 1564, პიზა — გ. 8 იანვარი, 1642, არჩეტრი, ფლორენციის მახლობლად) — იტალიელი ფიზიკოსი, ასტრონომი და ფილოსოფოსი, სამეცნიერო რევოლუციის ერთ-ერთი სულისჩამდგმელი, პოეტი, ფილოლოგი და კრიტიკოსი. მის მიღწევათა შორისაა ტელესკოპის გაუმჯობესება, რიგი ასტრონომიული დაკვირვებებისა, ნიუტონის პირველი და მეორე კანონები. მას ხშირად თანამედროვე ასტრონომიის მამად მოიხსენიებენ, ისევე როგორც თანამედროვე ფიზიკისა და მეცნიერების მამად. მისი ექსპერიმენტული ნაშრომები ფართოდ აღიარებულია, ფრენსის ბეკონის შრომებთან ერთად, თანამედროვე მეცნიერული მეთოდის ფუძემდებლად. გალილეოს კარიერა თან ხვდება იოჰანეს კეპლერისას. გალილეოს ნამუშევრები მნიშვნელოვანი გადახვევა იყო არისტოტელეს ნააზრევისგან. ამასთან ერთად მისი კონფლიქტი კათოლიკურ ეკლესიასთან განიხილება როგორც მნიშვნელოვანი ადრეული მაგალითი ავტორიტეტთან კონფლიქტისა და აზროვნების თავისუფლებისა, განსაკუთრებით მეცნიერების დარგში, დასავლურ საზოგადოებაში. გალილეო და კათოლიკური ეკლესია", "url": "https://ka.wikipedia.org/wiki/გალილეო_გალილეი", "len": 940}
{"id": "13960", "title": "რაფაელი", "text": "რაფაელი (ნამდვილი სახელი რაფაელო სანტი (სანციო); ; დ. 6 აპრილი, 26 ან 28 მარტი, 1483 — გ. 6 აპრილი, 1520) — რენესანსის ეპოქის იტალიელი ფერმწერი და არქიტექტორი. მხატვარ ჯოვანი სანტის შვილი. 1500–1504 წლებში პერუჯაში მუშაობდა მხატვარ პერუჯინოსთან, რომელმაც საგრძნობი გავლენა მოახდინა რაფაელის, როგორც მხატვრის, ჩამოყალიბებაზე. ადრინდელი ნამუშევართაგან უმნიშვნელოვანესია „მარიამის დაწინდვა“ (1504, ბრერის გალერეა, მილანი, რომლის კომპოზიციაშიც ჩანს პერუჯინოს ფრესკის „წმინდა პეტრესთვის გასაღების გადაცემის“ (სიქსტეს კაპელა, ვატიკანი) გამოძახილი. 1504 წელს გაემგზავრა ფლორენციას, შეისწავლა ლეონარდო და ვინჩის, ფრა ბარტოლომეოს, მიქელანჯელოს ნაწარმოებები; მალე სახელი მოიხვეჭა როგორც დახელოსნებულმა მხატვარმა. „საფლავად დადება“ (1507, ბორგეზეს გალერეა, რომი) მოწმობს, რომ მრავალფიგურიანი კომპოზიციის ძნელი ამოცანა მან ჯერ კიდევ ვერ დაძლია, თუმცა მადონების სერიაში, რომელსაც ფლორენციის პერიოდში ჩაეყარა საფუძველი, რაფაელი უკვე მომწიფებული ოსტატის თვისებებს ამჟღავნებს. რაფაელი ღვთისმშობელს (ყრმა იესოსთან ან იესოსა და იოანე ნათლისმცემელთან, ან „წმინდა ოჯახის“ სხვა წევრებთან ერთად) ხატავს, როგორც ახლაგაზრდა, იდეალურად ლამაზ, მაგრამ მიწიერ ქალს, რომლის მთელი არსება დედობრივი გრძნობითაა აღსავსე (1505–1506; „მადონა დელ გრანდუკა“, პიტის გალერეა, ფლორენცია; „მადონა-მებაღე“, ლუვრი, პარიზი; „მადონა ჩიტბატონათი“, უფიცის გალერეა, ფლორენცია; „მადონა იოსებით“, ერმიტაჟი, სანქტ-პეტერბურგი და სხვ.). „მადონების“ კომპოზიციური აგება უკვე ექვემდებარება ე. წ. კლასიკურ სამკუთხედს. 1508 წელს ბრამანტეს რეკომენდაციით რომში მიიწვია პაპმა იულიუს II-მ და ვატიკანის სასახლის რამდენიმე დარბაზის მოხატვა დაავალა. ამ დარბაზების, ე. წ. რაფაელის სტანცების, ფრესკები იტალიური რენესანსის მხატვრობის ერთი ყველაზე გრანდიოზული და მნიშვნელოვანი ანსამბლთაგანია. რაფაელზე დიდი გავლენა მოახდინა ანტიკური რომის სიძველეთა გაცნობამ, რომაელ ჰუმანისტებთან დაახლოებამ. თუმცა „სტანცების“ ზოგი კომპოზიცია რომის პაპების სადიდებლადაა შექმნილი (იულიუს II-ისა და მისი მემკვიდრის ლეო XI-ის პორტრეტები), მაგრამ მოხატულობა თავისი შინაარსითა და ხასიათით სცილდება ამ ვიწრო ფარგლებს. იგი ჰუმანიზმის მაღალი იდეებითაა გამსჭვალული, ხოლო მოქმედი პირნი (რ-თა შორის ბევრია წარსულისა ან რაფაელის თანამედროვე სულიერი კულტურისა და ხელოვნების გამოჩენილი მოღვაწე) თავისუფალი, ჰარმონიული ადამიანის რენესანსული იდეალის განსახიერებას წარმოადგენენ. ყველაზე მნიშვნელოვანია ე. წ. „სტანცა დელა სენიატურა“ (1509–1511), რ-ის მხატვრობა ადამიანის მოღვაწეობის 4 ძირითად დარგს წარმოადგენს: ღვთისმეტყველებას („დისპუტა“), ფილოსოფიას („ათენის სკოლა“, რომლის ცენტრი პლატონისა და არისტოტელეს ფიგურებს უჭირავს გრანდიოზული რენესანსული ხუროთმოძღვრების ფონზე), პოეზიას („პარიასი“), მართლმსაჯულებას („სიბრძნე, ზომიერება, ძალა“). რაფაელმა მოწაფეების დახმარებით ვატიკანშივე მოხატა ე. წ. ლოჯიები (დამთავრდა 1519 წელს, ბიბლიური სცენები, უხვი და მდიდრული ორნამენტაცია), ხოლო ფარნეზეს ვილაში („ვილა ფარნეზინა“) შექმნა ფრესკებს ციკლი, რომელთა სიუჟეტები ანტიკური მითოლოგიიდან არის აღებული (ამურისა და ფსიქეს თავგადასავალი, გალატეა, დაახლ. 1514). 1515–1516 წლებში მიეკუთვნება კარტონები გობელენებისათვის, რომელთაც სიქსტეს კაპელა უნდა შეემკოთ დღესასწაულების დროს (სიუჟეტები სახარებიდან და მოციქულთა ცხოვრებიდან). ყველა ამ ნაწარმოების მიხედვით რაფაელი წარმოგვიდგება როგორც უდიდესი მხატვარ-მონუმენტალისტი. მისი ფრესკები, რომლებშიაც შეზავებულია იდეალური და რეალური, ამაღლებული და მიწიერი გამოირჩევიან უბრალოებითა და დიდებულებით, შინაგანი კეთილშობილებითა და წონასწორობით. კომპოზიციებში ყველა ნაწილი მთელს ექვემდებარება, ყველაფერი კანონზომიერია: წინ წამოწეულია ის, რაც სურათების იდეის უკეთ გამოსავლინებლად არის საჭირო, წვრილმანები კი უკუგდებულია. რაფაელს მხატვრული განზოგადების უდიდესი უნარი შესწევდა. მხატვარს განსაკუთრებული პოპულარობა მოუხვეჭეს რომის პერიოდის „მადონებმა“: „ალბას მადონა“ (დაახლ. 1509, ვაშინგტონის ეროვნულ გალერეა), „მადონა დელა სედია“ (1516, პიტის გალერეა, ფლორენცია), „მადონა თევზით“ (დაახლ. 1513, პრადო, მადრიდი), „სიქსტეს მადონა“ (1515–1519, დრეზდენის სურათების გალერეა ). მათში გაცილებით მეტი სიღრმითაა გადმოცემული დედობრივი გრძნობა და დედის სულიერი სილამაზე, ვიდრე ადრინდ. „მადონებში“. რაფაელი გამოჩენილი პორტრეტისტიც იყო. კომპოზიციის მხრივ პორტრეტები მარტივია, მშვიდი, ხაზგასმული გარეგნული ეფექტების გარეშე. მხატვარი გადმოგვცემს ადამიანთა ხასიათის ძირითად, სტაბილურ თვისებებს. იულიუს II-ის (1511, უფიცის გალერეა, ფლორენცია), ბალდასარე კასტილიონეს (1515, პარიზი, ლუვრი), პაპის ლეო X-ის (1518, პიტის გალერეა, ფლორენცია) და მანდილოსანთა პორტრეტები. რაფაელის უკანასკნელი (დაუმთავრებელი) სურათია „ფერისცვალება“ (1519, ვატიკანის პინაკოთეკა, რომი), რომელშიც პათეტიკურობისა და მანერულობის ნიშნები იჩენს თავს. მნიშვნელოვანია რაფაელის, როგორც ხუროთმოძღვრის მოღვაწეობა. იგი მაღალი რენესანსის ხუროთმოძღვრების წარმომადგენელი იყო. მისი პროექტებით აშენდა რამდენიმე ეკლესია და სასახლე რომსა და ფლორენციაში (სანტ-ელიჯიო დელი ორეფიჩის მრგვალი ეკლესია, დაიწყო 1509 წელს; სანტა-მარია დელ პოპოლოს ეკლესიის კიჯის კაპელა, 1512–1520; ვიდონიკაფარელის სასახლე, დაიწყო 1515 წელს — ყველა რომში; პანდოლფინის სასახლე ფლორენციაში, აშენებდა 1516 წლიდან არქიტექტორი ჯ. და სანგალო რაფაელის პროექტით). რაფაელი, მაღალი რენესანსის ხელოვნების ერთ-ერთი ფუძემდებელი, სიცოცხლეშივე აღიარებული და დიდად სახელმოხვეჭილი იყო. მომდევნო საუკუნეებშიაც მისი გავლენა არ შენელებულა, განსაკუთრებით – XVII საუკუნეში და XIX საუკუნის I ნახევარში, როდესაც ხელოვნებაში კლასიციზმი ბატონობდა. რაფაელის ხელოვნებას თავის იდეალად მიიჩნევდნენ სხვადასხვა დროის აკადემიური მხატვრობის წარმომადგენლებიც, მაგრამ რაფაელისის ნამდვილი სიღრმე და სიდიადე მათთვის მიუწვდომელი რჩებოდა, ისინი ითვისებდნენ მხოლოდ მის ხელოვნების გარეგნულ ნიშნებს.", "url": "https://ka.wikipedia.org/wiki/რაფაელი", "len": 5484}
{"id": "13969", "title": "557", "text": "იუვენ ხუ დასავლეთ ვეის იმპერატორს გუნ-დის აიძულებს საიმპერატორო ტახტის იუვენ ძუესთვის დათმობას და ამით ჩრდილოეთ ჯოუს დინასტიას აფუძნებს. დასავლეთი ვეი არსებობას წყვეტს. ოუიან სიუნი — კონფუციანელი მეცნიერი, კალიგრაფი (გ. 641) გუნ-დი — დასავლეთ ვეის იმპერატორი (დ. 537)", "url": "https://ka.wikipedia.org/wiki/557", "len": 267}
{"id": "13970", "title": "558", "text": "7 მაისი : კონსტატინოპოლში აია-სოფიას გუმბათი ჩამოინგრა. იუსტინიანე I-ის ბრძანებით დაუყოვნებლივ იწყებენ მის მშენებლობას. 23 დეკემბერი : გარდაიცვალა ფრანკების მეფე ხილდებერტ I. 13 მაისი: იოანე მდუმარე — მართლმადიდებელი ეკლესიის წმინდანი (დ. 454) 23 დეკემბერი: ხილდებერტ I — ფრანკების მეფე (დ. 497) ''", "url": "https://ka.wikipedia.org/wiki/558", "len": 298}
{"id": "13972", "title": "560", "text": "აუდოინის გარდაცვალების შემდეგ ლანგობარდების მეფე გახდა მისი ვაჟი ალბოინი. 1 სექტემბერი : აბუ სუფიან იბნ ჰარბი — კურაიშთა ტომის მეთაური (გ. 652) ზოსიმე პალესტინელი — მოღვაწე ქრისტიანი ასკეტი ბერი (დ. 460)", "url": "https://ka.wikipedia.org/wiki/560", "len": 203}
{"id": "13978", "title": "სან-მარკოსის ეროვნული უნივერსიტეტი", "text": "სან-მარკოს ნაციონალური უნივერსიტეტი ( (UNMSM), ან მოკლედ San Marcos) საზოგადოებრივი უნივერსიტეტი პერუს დედაქალაქ ლიმაში. პერუელთა მიერ უნივერსიტეტი ყველაზე პრესტიჟულ უმაღლეს სასწავლებლად და წამყვან სამეცნიერო კვლევით ცენტრად ითვლება. დაფუძნდა 1551 წელს, ერთ-ერთი უძველესი უნივერსიტეტია მსოფლიოში და უძველესი ლათინურ ამერიკაში მეხიკოს ნაციონალურ უნივერსიტეტთან ერთად, რომელიც იმავე წელს დაარსდა, როგორც ახალი ესპანეთის სამეფო უნივერსიტეტი. სან-მარკოს ისტორიული კამპუსი ლიმას ცენტრში მდებარეობს, თუმცა ძირითადი აკადემიური ღონისძიებანი და სწავლება მიმდინარეობს თანამედროვე სიუდად უნივერსიტარიაში. ბერნარდო ო'ჰიგინსი ვალენტინ პანიაგუა ლუის ალბერტო სანჩესი მანუელ სკორსა ხულიო ტელო აბრაამ ვალდელომარი მარიო ვარგას ლიოსა სან-მარკოს ნაციონალური უნივერსიტეტის ხელმძღვანელის გვერდი მედიცინის ფაკულტეტის გვერდი", "url": "https://ka.wikipedia.org/wiki/სან-მარკოსის_ეროვნული_უნივერსიტეტი", "len": 800}
{"id": "13990", "title": "576", "text": "ხოსრო I-ის მეთაურობით სასანიანთა ჯარი ანატოლიაში შეიჭრა და ქალაქებს, თეოდოსიპოლისსა (ერზურუმი) და კაისერს თავს დაესხა. გაო შილიანი — ტანის დინასტიის პოლიტიკური მოღვაწე (გ. 647) აბუ აიუბ ალ-ანსარი — მაჰმადის თანმხლები (გ. 674) 28 მაისი : წმინდა ჟერმენი — პარიზის ეპისკოპოსი", "url": "https://ka.wikipedia.org/wiki/576", "len": 272}
{"id": "13993", "title": "579", "text": "თანამედროვე დიდი ბრიტანეთის ტერიტორიაზე ვრცელდება ქრისტიანობა. ლიმოჟის აჯანყება 31 იანვარი: ხოსრო I — სასანიდური ირანის შაჰინშაჰი (დ. 496) 30 ივლისი: ბენედიქტე I — რომის პაპი (დ. უცნობია) 440 იტალიელი მოწამე — მართლმადიდებელი ეკლესიის წმინდანები", "url": "https://ka.wikipedia.org/wiki/579", "len": 245}
{"id": "13994", "title": "მსოფლიოს უძველესი უნივერსიტეტები", "text": "ამ გვერდზე მოყვანილია მსოფლიოს უძველესი დღემდე ფუნქციონირებადი უნივერსიტეტები. ამ სასწავლებელთა სიაში მოსახვედრად საგანმანათლებლო დაწესებულება უნდა აკმაყოფილებდეს უნივერსიტეტის განსაზღვრებას მისი დაფუძნების დროისთვის; ის დაფუძნებული უნდა ყოფილიყო 1500 წლამდე; და მას შემდეგ რაიმე მნიშვნელოვანი დაბრკოლება მის ფუნქციონირებაში არ უნდა მომხდარიყო. შენიშვნა: აკადემიური ხარისხის მინიჭება უმაღლესი განათლებისთვის ისტორიულად ევროპული ჩვეულება იყო, და უნივერსიტეტის თანამედროვე განსაზღვრება მოიცავს ხარისხის მინიჭების ფაქტორსაც, შესაბამისად, უძველესი უმაღლესი სასწავლებლები, რომლებიც აკმაყოფილებს უნივერსიტეტის თანამედროვე განსაზღვრებას მხოლოდ ევროპაში არსებობდა. თუ დავუშვებთ, რომ ამგვარ უძველეს დაწესებულებებს თავდაპირველად ხარისხი არ გაუციათ, თუმცა ამჟამად ამ მოთხოვნას აკმაყოფილებს, შესაბამისად, ზოგიერთი ევროპული და არა-ევროპული სასწავლებლები წინ უსწრებენ ბოლონიის უნივერსიტეტს დაფუძნების თარიღით (მაგ. ნალანდას უნივერსიტეტი დაფუძნდა ძვ.წ. V საუკუნეში ინდოეთში, ნანკინის უნივერსიტეტი დაფუძნდა 258 წელს ჩინეთში, და ალ-აზჰარის უნივერსიტეტი დაფუძნდა 988 წელს ეგვიპტეში). საბოლოოდ, ზოგიერთ ევროპულ უნივერსიტეტთა შორისაც არსებობს უთანხმოება იმაზე, თუ რომელი იყო სინამდვილეში \"პირველი\". ბოლონიის უნივერსიტეტი, მიუხედავად იმისა, რომ ის პარიზის უნივერსიტეტს უსწრებს, ჩამოყალიბებულ იქნა სტუდენტების მიერ, რომლებიც თავად ეძებდნენ მასწავლებლებს, მაშინ როცა პარიზის უნივ. მასწავლებელთა მიერ იყო ორგანიზებული, რომელთაც შემდეგ თავად მოიძიეს სტუდენტები. შესაბამისად, ზოგიერთი (განსაკუთრებით პარიზში) ეჭვქვეშ აყენებს საკითხს იმაზე თუ რომელი იყო \"ნამდვილი\" უნივერსიტეტი დააარსების მომენტში, თუმცა ზოგადად აღიარებულია ფაქტი, რომ ბოლონიის უნივერსიტეტი პირველი იყო. ამერიკის კოლონიზაციამდე ევროპაში არსებობდა შემდეგი უნივერსიტეტები: წელი შექმნის ადგილი დღევანდელი მდებარეობა სახელი შენიშვნა 1088 ბოლონიის კომუნა ბოლონია, იტალია ბოლონიის უნივერსიტეტი უძველესი უმაღლესი სასწავლებელი რომელსაც უნივერსიტეტი ეწოდებოდა და იძლეოდა ხარისხს. 1167 (1254) ინგლისის სამეფო ოქსფორდი, გაერთიანებული სამეფო ოქსფორდის უნივერსიტეტი ინგლისურენოვანი მსოფლიოს უძველესი უნივერსიტეტი, ის დაარსდა ჰენრი II-ს მიერ ინგლისელი სტუდენტებისთვის პარიზის უნივერსიტეტში სწავლის აკრძალვის შედეგად.\"A brief history of the University of Oxford , Oxford University 1209 (1231) ინგლისის სამეფო კემბრიჯი, გაერთიანებული სამეფო კემბრიჯის უნივერსიტეტი დააარსეს სწავლულებმა რომლებმაც ოქსფორდის უნივერსიტეტი 1209 წელს დატოვეს, მათ სამეფო ქარტია 1231 წელს მიიღეს. უნივერსიტეტი დაარსების წლად 1209 წელს მიჩინევს. 1218 (სავარაუდოდ უფრო ძველია) ლეონის სამეფო სალამანკა, ესპანეთი სალამანკის უნივერსიტეტი ესპანეთის უძველესი უნივერსიტეტი. ასევე არსებობს ჩანაწერები მის კურსდამთავრებულებზე (1134) მისი ოფიციალურ დაარსებამდე. მან სამეფო ქარტია მხოლოდ 1218 წელს მიიღო. მიუხედავად ამისა ისაა პირველი უნივერსიტეტი რომელმაც მიიღო ეს ტიტული ალფონსო X-სა და რომის პაპისგან 1254 წელს მიიღო. 1852 წელს უნივერსიტეტიდან ესპანეთის მთავრობის მიერ გაძევებულმა თეოლოგიისა და კანონიკური სამართალის ფაკულტეტებმა 1940 წელს ჩამოაყალიბეს სალამანკის პონტიფიკალური უნივერსიტეტი. 1222 (სავარაუდოდ უფრო ძველია) პადუას კომუნა პადუა, იტალია პადუის უნივერსიტეტი დააარსეს პროფესორებმა რომლებმაც დატოვეს ბოლონიის უნივერსიტეტი 1224 ქალაქი ნეაპოლი ნეაპოლი, იტალია ნეაპოლის უნივერსიტეტი პირველი საზოგადო უნივერსიტეტი, დააარსა საღვთო რომის იმპერატორმა ფრიდრიხ II შტაუფენი. 1229 Kingdom of France Toulouse, France ტულუზის უნივერსიტეტი 1240 Republic of Siena Siena, Italy სიენის უნივერსიტეტი Originally called Studium Senese, was founded by Commune of Siena in 1240. In 1321, the studium was able to attract a larger number or pupils due to a mass exodus from the prestigious neighbouring University of Bologna. Closed temporarily in 1808–1815 when Napoleonic forces occupied Tuscany. On November 7, 1990 the university celebrated its 750th anniversary. 1241 Kingdom of Castile, Crown of Castile ვალიადოლიდი, Spain ვალიადოლიდის უნივერსიტეტი One hypothesis is that its foundation is the result of the transfer of Palencia General Survey between 1208 and 1241 by Alfonso VIII, king of Castile, and Bishop Tello Téllez de Meneses. 1289 Kingdom of France მონპელიე, საფრანგეთი მონპელიეს უნივერსიტეტი The university is considerably older than its formal founding date, associated with a bull issued by Pope Nicholas IV in 1289, combining all the long-existing schools into a university. 1290 Papal States მაჩერატა, იტალია მაჩერატის უნივერსიტეტი The University of Macerata (Italian: Università degli Studi di Macerata) is a university located in Macerata, Marche, Italy. It was founded in 1290 and is organized into 7 faculties. 1290 Kingdom of Portugal Lisbon კოიმბრა, პორტუგალია კოიმბრის უნივერსიტეტი Begun its existence in Lisbon with the name Studium Generale (Estudo Geral). Scientiae thesaurus mirabilis, the royal charter announcing the institution of the University, was dated 1 March of that year, although efforts had been made at least since 1288 to create this first university in Portugal. The papal confirmation was also given in 1290 (on 9 August of that year), during the papacy of Pope Nicholas IV. 1293 Crown of Castile ალკალა-დე-ენარესი, ესპანეთი ალკალას უნივერსიტეტი The University of Alcalá was founded by King Sancho IV of Castile as Studium Generale in 1293 in Alcalá de Henares. It was granted Papal Bull in 1499, and quickly gained international fame thanks to the patronage of Cardinal Cisneros and the production of the Complutensian Polyglot Bible in 1517, which is the basis for most of the current translations. The University moved to Madrid in 1836 by Royal Decree. The Moyano Law of 1857 established Complutense as the sole university in Spain authorized to confer the title of Doctor on any scholar. This law remained in effect until 1969. 1303 Papal States რომი, Italy რომის ლა საპიენცას უნივერსიტეტი Founded by Pope Boniface VIII, but became a state university in 1935. According to the Catholic Encyclopaedia, the university \"remained closed during the entire pontificate of Clement VII\". 1308 Commune of Perugia პერუჯა, იტალია პერუჯას უნივერსიტეტი Attested by the Bull of Pope Clement V. 1321 Republic of Florence ფლორენცია, იტალია ფლორენციის უნივერსიტეტი The University of Florence evolved from the Studium Generale, which was established by the Florentine Republic in 1321. The Studium was recognized by Pope Clement VI in 1349. 1336 Papal States კამერინო, იტალია კამერინოს უნივერსიტეტი The great literate and jurist Cino from Pistoia, living in Marche in the years 1319-21, and in Camerino in the spring of 1321, remembers the territory blooming with juridical schools. Camerino has been a center of learning since no later than 1200, offering degrees in civil law, canonical law, medicine, and literary studies. Gregory XI took the decision upon the request of Gentile III da Varano with the papal edict of 29 January 1377, directed to the commune and to the people, authorizing Camerino to confer (after appropriate examination) bachelor and doctoral degrees with apostolic authority. 1343 Republic of Pisa პიზა, იტალია პიზის უნივერსიტეტი It was formally founded on September 3, 1343 by an edict of Pope Clement VI, although there had been lectures on law in Pisa since the 11th century. Nowadays is one of the most important universities in Italy. 1348 Kingdom of Bohemia Holy Roman Empire პრაღა, ჩეხეთი კარლის უნივერსიტეტი (პრაღა) Three of four faculties closed in 1419, joined with Jesuit university and renamed Charles-Ferdinand University in 1652, split into German and Czech part in 1882, Czech branch closed during Nazi occupation (1939–1945), German branch closed in 1945.History of CU 1361 House of Visconti პავია, იტალია პავიას უნივერსიტეტი Closed for short periods during the Italian Wars, Napoleonic wars, and Revolutions of 1848. 1364 Kingdom of Poland კრაკოვი, პოლონეთი იაგელონის უნივერსიტეტი Founded by Casimir the Great. Development stalled after his death, re-established from 1400 onwards. Closed during the German occupation of Poland 1939-1945.Re-opened after the occupation. 1365 ვენა, ავსტრია ვენის უნივერსიტეტი Modelled on the University of Paris. 1367 უნგრეთის სამეფო პეჩი, უნგრეთი პეჩის უნივერსიტეტი 1386 ჰაიდელბერგი, გერმანია ჰაიდელბერგის უნივერსიტეტი დააარსა რუპერტ I-მა. გერმანიის უძველესი უნივერსიტეტი. 1391 House of Este ფერარა, იტალია ფერარას უნივერსიტეტი დააარსა ალბერტო დ'ესტემ. 1404 ტურინი, იტალია ტურინის უნივერსიტეტი დააარსა პრინცმა \"ლუის პიდმონტმა\" ამადეუს VIII-ს დროს. 1409 ლაიპციგი, გერმანია ლაიპციგის უნივერსიტეტი დააარსეს როდესაც გერმანელებმა დატოვეს პრაღა იან ჰუსის დროს. 1409 County of Provence ექს-ან-პროვანსი, საფრანგეთი ექს-ან-პროვანსის უნივერსიტეტი Founded by the Count of Provence Louis II december 9, 1409. 1413 სენტ-ანდრუსი, ბრიტანეთი სენტ-ანდრუსის უნივერსიტეტი დაარსდა პაპის ბულათი 1419 როსტოკი, გერმანია როსტოკის უნივერსიტეტი During the Reformation, \"the Catholic university of Rostock closed altogether and the closure was long enough to make the refounded body feel a new institution\".Quoted from: Chadwick, Owen. The Early Reformation on the Continent. Oxford University Press, 2003. Page 257. 1434 სიცილიის სამეფო კატანია, იტალია კატანიის უნივერსიტეტი სიცილიაზე ყველაზე ძველი. დააარსა ალფონსო V-მ. 1450 Crown of Aragon Barcelona, Spain University of Barcelona Founded by Alfonso V of Aragon as Estudi general de Barcelona after the unification of all university education. For forty-nine years prior to that foundation, however, the city had had a fledgling medical school founded by King Martin of Aragon, and in the 13th century Barcelona already possessed several civil and ecclesiastical schools. 1451 Glasgow, UK University of Glasgow Founded by a Papal Bull 1456 Greifswald, Germany University of Greifswald Teaching had started by 1436. Founded by initiative of Heinrich Rubenow, Lord Mayor of Greifswald (and first rector), with approval of Pope Callixtus III and Frederick III, Holy Roman Emperor, under the protection of Wartislaw IX, Duke of Pomerania. Teaching paused temporarily during the Protestant Reformation (1527–39). 1457 Freiburg, Germany Albert Ludwigs University of Freiburg Temporarily transferred to Constance in 1686–98 and 1713–15. 1460 Basel, Switzerland University of Basel Founded in 1460 (Schola Basiliensis), the University of Basel is the oldest university in Switzerland. 1472 Munich, Germany Ludwig Maximilians University of Munich Founded in Ingolstadt in 1459, transferred to Landshut in 1800, moved to Munich in 1826. 1477 Tübingen, Germany Eberhard Karls University of Tübingen 1477 Uppsala, Sweden Uppsala University Uppsala's bull, which granted the university its corporate rights, was issued by Pope Sixtus IV in 1477, and established a number of provisions. Among the most important of these was that the university was officially given the same freedoms and privileges as the University of Bologna. 1479 Copenhagen, Denmark University of Copenhagen 1481 Genoa, Italy University of Genoa Founded in 1481 (Genuense Athenaeum). 1495 Aberdeen, UK University of Aberdeen King's College was founded by Papal Bull in 1495 and Marischal College in 1593; they merged in 1860 1495 Kingdom of Galicia Santiago de Compostela, Spain University of Santiago de Compostela The university traces its roots to 1495, when a school was opened in Santiago. In 1504, Pope Julius II approved the foundation of a university in Santiago, and the bull for its creation was granted by Clement VII in 1526. 1499 Crown of Aragon Valencia, Spain University of Valencia ევროპის ქვეყნების უმრავლესობას უნივერსიტეტი გააჩნდა 1500 წლამდე. ამ თარიღის შემდეგ უნივერსიტეტები გავრცელდა მსოფლიოს სხვა ქვეყნებშიც: ამერიკა: სან-მარკოს ნაციონალური უნივერსიტეტი, მექსიკა, 1551 ბალტია: ვილნიუსის უნივერსიტეტი, 1579, ორჯერ დაიხურა და ხელახლა გაიხსნა კოლუმბია (ბოგოტა): სანტო ტომასის უნივერსიტეტი (Universidad Santo Tomás), 1580 თუმცა ესპანეთის მეფე ფელიპე III-ის მიერ აღიარება მხოლოდ 1630 წელს მიეცა კოლუმბია (ბოგოტა): ხავერიანას უნივერსიტეტი (Pontificia Universidad Javeriana), 1623 კოლუმბია (ბოგოტა): როსარიოს უნივერსიტეტი (Colegio Mayor de Nuestra Señora del Rosario), 1653 აშშ: ჰარვარდის უნივერსიტეტი, 1636, თუმცა უილიამ და მერის კოლეჯი პირველი იყო, რომელმაც უნივერსიტეტის სტატუსი მიიღო აშშ-ში 1779 წელს. კანადა: ლავალის უნივერსიტეტი, 1663; ავსტრალია: სიდნეის უნივერსიტეტი, 1850 ბულგარეთი: სოფიას უნივერსიტეტი, 1888 ახალი ბრუნსუიკის უნივერსიტეტი, 1785 ხორვატია: ზაგრების უნივერსიტეტი, 1669 ესტონეთი: ტარტუს უნივერსიტეტი, 1802, აკადემია გუსტავიანას საფუძველზე (1632-1710) ინდოეთი: კოლკატას უნივერსიტეტი, 1857, უძველესი სრულყოფილი უნივერსიტეტი სამხრეთ აზიაში საბერძნეთი: ათენის უნივერსიტეტი, 1837 ირლანდია: სამების კოლეჯი (დუბლინი), 1592 ისრაელი: ტექნიონი, 1924 იაპონია: ტოკიოს უნივერსიტეტი, 1877 მალაიზია: მალაიის უნივერსიტეტი, 1905 მალტა: მალტის უნივერსიტეტი, 1769, კოლეგიუმ მელიტენსეს ბაზაზე 1592 მექსიკა: მეხიკოს ნაციონალური უნივერსიტეტი, 1551 ნიდერლანდები: ლეიდენის უნივერსიტეტი, 1575 ნორვეგია: ოსლოს უნივერსიტეტი, 1811 პაკისტანი: პუნჯაბის უნივერსიტეტი, 1882 პერუ: სან-მარკოს ნაციონალური უნივერსიტეტი, 1551 ფინეთი: ჰელსინკის უნივერსიტეტი, 1640, თავდაპირველად \"ტურკუს უნივერსიტეტი, გადავიდა ჰელსინკიში 1827 ფილიპინები: სან-კარლოსის უნივერსიტეტი, 1595 რუსეთი: მოსკოვის უნივერსიტეტი, 1755 ან სანქტ-პეტერბურგის უნივერსიტეტი (1724-1803, 1819) ან კანტის უნივერსიტეტი (1544-1945, 1967) ჩინეთი: პეკინის უნივერსიტეტი, 1898 (საკამათოდ, ვუჰანის უნივერსიტეტი, 1893) უკრაინა: ლვივის უნივერსიტეტი, 1661 საქართველო: თბილისის სახელმწიფო უნივერსიტეტი, 1918 სომხეთი: ერევნის სახელმწიფო უნივერსიტეტი, 1919 ირანი: თეირანის უნივერსიტეტი, 1934 ზუსტი თარიღი, როდესაც უნივერსიტეტმა ფუნქციონირება დაიწყო საკმაოდ ბურისითაა მოცული და განსხვავდება ლეგენდისა თუ მისი წინაპარი სასწავლო დაწესებულების დაარსების დღიდან. მაგ. დღეს საყოველთაოდ აღიარებულია, რომ ოქსფორდის დაარსების თარიღის ზუსტად განსაზღვრა შეუძლებელია, და რომ ის დაახლოებით XII საუკუნის მეორე ნახევარში უნდა დაფუძნებულიყო. გარდა ამისა, ბაკალავრის ხარისხის კოლეჯის მიერ გაცემა შედარებით გვიანდელი (უფრო თანამედროვე) ამერიკული ტრადიციაა. ევროპული ტერმინოლოგიით, ჰარვარდის კოლეჯს უკვე ჰქონდა მინიჭებული უნივერსიტეტის ავტორიტეტი 1642 წლისთვის. პენსილვანიის უნივერსიტეტის პირველი ამერიკული დაწესებულება იყო ამ სახელწოდებით; თუმცა არც ჰარვარდი და არც ერთი სხვა კოლონიური კოლეჯებისა არ იყო იმდენად ვრცელი და მრავალფეროვანი აკადემიური თვალსაზრისით, როგორც ეს ევროპის უნივერსიტეტები იყო იმ პერიოდში. Ridder-Symoens, Hilde de (ed.): A History of the University in Europe. Vol. I: Universities in the Middle Ages, Cambridge University Press, 1992, ISBN 0-521-36105-2", "url": "https://ka.wikipedia.org/wiki/მსოფლიოს_უძველესი_უნივერსიტეტები", "len": 14378}
{"id": "13996", "title": "ფიოდოროვი", "text": "საკუთარი სახელი ფიოდოროვი შეიძლება აღნიშნავდეს ერთ-ერთ შემდეგ პიროვნებათაგანს: ალექსი ფიოდოროვი — სახელმწიფო და პარტიული მოღვაწე ევგენი ფიოდოროვი — გეოფიზიკოსი ევგენი ფიოდოროვი — ორგზის საბჭოთა კავშირის გმირი ევგრაფ ფიოდოროვი — რუსი კრისტალოგრაფი ივანე ფიოდოროვი — წიგნთბეჭდვის ფუძემდებელი რუსეთსა და უკრაინაში სერგეი ფიოდოროვი — ქირურგი", "url": "https://ka.wikipedia.org/wiki/ფიოდოროვი", "len": 337}
{"id": "13997", "title": "ფიშერი", "text": "საკუთარი სახელი ფიშერი შეიძლება აღნიშნავდეს ერთ-ერთ შემდეგ პიროვნებათაგანს: ემილ ჰერმან ფიშერი - გერმანელი ქიმიკოსი და ბიოქიმიკოსი ერნსტ ოტო ფიშერი - გერმანელი ქიმიკოსი თეოდორ ფიშერი - გერმანელი არქიტექტორი იოშკა ფიშერი – სახელმწიფო მოღვაწე ირვინგ ფიშერი - ამერიკელი ეკონომისტი და სტატისტიკოსი კუნო ფიშერი - გერმანელი ფილოსოფიის ისტორიკოსი რობერტ ფიშერი - ამერიკელი მოჭადრაკე ჯონ არბათნოტ ფიშერი - ბარონი კილვერსტონი ჰანს ფიშერი - გერმანელი ქიმიკოსი და ბიოქიმიკოსი", "url": "https://ka.wikipedia.org/wiki/ფიშერი", "len": 464}
{"id": "13998", "title": "ფიცჯერალდი", "text": "საკუთარი სახელი ფიცჯერალდი შეიძლება აღნიშნავდეს ერთ-ერთ შემდეგ პიროვნებათაგანს: ედუარდ ფიცჯერალდი – ინგლისელი პოეტი და მთარგმნელი ელა ფიცჯერალდი – ამერიკელი მომღერალი ფრენსის სკოტ ფიცჯერალდი – ამერიკელი მწერალი", "url": "https://ka.wikipedia.org/wiki/ფიცჯერალდი", "len": 210}
{"id": "14001", "title": "ფლემინგი", "text": "საკუთარი სახელი ფლემინგი შეიძლება აღნიშნავდეს ერთ-ერთ შემდეგ პიროვნებათაგანს: ალექსანდერ ფლემინგი — ინგლისელი მიკრობიოლოგი ვალტერ ფლემინგი — გერმანელი ჰისტოლოგი იენ ფლემინგი — ინგლისელი მწერალი, ჯეიმზ ბონდის ლიტერატურული \"მამა\" პაულ ფლემინგი — გერმანელი პოეტი პიტერ ფლემინგი (მწერალი) — ბრიტანელი მწერალი პიტერ ფლემინგი (სპორტსმენი) — ამერიკელი სპორტსმენი ჯონ ემბროუზ ფლემინგი — ინგლისელი მეცნიერი რადიოტექნიკისა და ელექტრო ტექნიკის დარგში", "url": "https://ka.wikipedia.org/wiki/ფლემინგი", "len": 439}
{"id": "14004", "title": "არითმეტიკის ფუნდამენტური თეორემა", "text": "არითმეტიკის ფუნდამენტური თეორემა - მდგომარეობს შემდეგში: :ნებისმიერი ნატურალური რიცხვი n>1 შეიძლება წარმოდგინდეს ნამრავლის სახით: n=p_1\\cdot\\dots\\cdot p_k, სადაც p_1,\\dots,p_k მარტივი რიცხვებია; ეს წარმოდგენა ერთადერთია მამრავლების მიმდევრობის სიზუსტით. ხშირად ასევე წერენ n=p_1^{d_1}\\cdot\\dots\\cdot p_k^{d_k}, სადაც p_1 < \\dots < p_k განსხვავებული მარტივი რიცხვებია, ხოლო d_1,\\dots,d_k რაღაც ნატურალური რიცხვები. de:Primfaktorzerlegung#Fundamentalsatz der Arithmetik", "url": "https://ka.wikipedia.org/wiki/არითმეტიკის_ფუნდამენტური_თეორემა", "len": 467}
{"id": "14007", "title": "ალგებრის ფუნდამენტური თეორემა", "text": "ალგებრის ფუნდამენტური თეორემა შემდეგში მდგომარეობს: :ერთი ცვლადის კომპლექსურ კოეფიციენტებიან მრავალწევრს გააჩნია ერთი მაინც კომპლექსური ფესვი. ე.ი. თუ p(z) კომპლექსურ კოეფიციენტებიანი მრავალწევრია, მაშინ არსებობს ისეთი კომპლექსური რიცხვი z0, რომ p(z0)=0. :სხვა სიტყვებით, კომპლექსურ რიცხვთა ველი ალგებრულად ჩაკეტილი ველია.", "url": "https://ka.wikipedia.org/wiki/ალგებრის_ფუნდამენტური_თეორემა", "len": 322}
{"id": "14008", "title": "კალკულუსის ფუნდამენტური თეორემები", "text": "კალკულუსის ფუნდამენტური თეორემა – თეორემა, რომელიც აკავშირებს კალკულუსის ორ ძირითად ცნებას: წარმოებულსა და ინტეგრალს. ერთი ცვლადის ფუნქციისთვის თეორემა ყალიბდება შემდეგნაირად: თუ f და F [a, b] ინტერვალზე განსაზღვრული ფუნქციებია და f(x) = F'(x)\\,. მაშინ :\\int_a^b f(x)\\,dx = F(b) - F(a). თუ f [a, b] ინტერვალზე განსაზღვრული უწყვეტი ფუნქციაა, ხოლო :F(x) = \\int_a^x f(t)\\, dt მაშინ :F'(x) = f(x)\\,.", "url": "https://ka.wikipedia.org/wiki/კალკულუსის_ფუნდამენტური_თეორემები", "len": 395}
{"id": "14009", "title": "გოდელის არასრულობის თეორემები", "text": "გოდელის არასრულობის თეორემები - კურტ გიოდელის მიერ დამტკიცებული ცნობილი თეორემები მათემატიკურ ლოგიკაში. ნებისმიერი თავსებადი ფორმალური თეორიისათვის, რომელიც შეიცავს ძირითად არითმეტიკულ ჭეშმარიტებებს შეიძლება აიგოს არითმეტიკულ ფორმულა F ისეთი რომ არც F და არც \"არა F\" არ არის მოცემული თეორიის თეორემა (ე.ი. არ არის დამტკიცებადი მოცემულ ფორმალურ თეორიაში). სხვა სიტყვებით ნებისმიერი ასეთი თეორია არასრულია. ნებისმიერი საკმარისად მდიდარ ფორმალურ თეორიაში თეორემა ამავე თეორიის თავსებადობის შესახებ დამტკიცებადია, მაშინ და მხოლოდ მაშინ როცა ეს თეორია არათავსებადია. 1931, Über formal unentscheidbare Sätze der Principia Mathematica und verwandter Systeme, I. Monatshefte für Mathematik und Physik 38: 173-98. 1931, Über formal unentscheidbare Sätze der Principia Mathematica und verwandter Systeme, I. and On formally undecidable propositions of Principia Mathematica and related systems I in Solomon Feferman, ed., 1986. Kurt Gödel Collected works, Vol. I. Oxford University Press: 144-195. The original German with a facing English translation, preceded by a very illuminating introductory note by Kleene. * Hirzel, Martin, 2000, On formally undecidable propositions of Principia Mathematica and related systems I. . A modern translation by Hirzel. 1951, Some basic theorems on the foundations of mathematics and their implications in Solomon Feferman, ed., 1995. Kurt Gödel Collected works, Vol. III. Oxford University Press: 304-23. Kurt Gödel. Gerhard Gentzen. What is Mathematics:Gödel's Theorem and Around World's shortest explanation of Gödel's theorem October 2011 RadioLab episode", "url": "https://ka.wikipedia.org/wiki/გოდელის_არასრულობის_თეორემები", "len": 1586}
{"id": "14010", "title": "კანტორის დიაგონალური არგუმენტი", "text": "კანტორის დიაგონალური არგუმენტი - ამ სახელით ცნობილია ხერხი რომელიც პირველად გეორგ კანტორმა გამოიყენა ნამდვილი რიცხვების სიმრავლის არათვლადობის დასამტკიცებლად. მსგავსი მათემატიკური ტექნიკა გამოიყენება ქვემოთ მოყვანილი უფრო ზოგადი კანტორის თეორემის დასამტკიცებლად. კანტორის თეორემა: ნებისმიერი სიმრავლის კარდინალურობა მკაცრად ნაკლებია მისი ქვესიმრავლეების სიმრავლის კარდინალურობაზე.", "url": "https://ka.wikipedia.org/wiki/კანტორის_დიაგონალური_არგუმენტი", "len": 380}
{"id": "14011", "title": "კანტორის თეორემა", "text": "სიმრავლეთა თეორიაში კანტორის თეორემა — ნებისმიერი სიმრავლის ქვესიმრავლეთა სიმრავლე უფრო მაღალი კარდინალობისაა ვიდრე თვითონ ეს სიმრავლე. ანუ შეუძებელია არსებობდეს ფუნქცია სიმრავლიდან მის ქვესიმრავლეთა სიმრავლეში, რომლისთვისაც მნიშვნელობათა არე მთელი ქვესიმრავლეთა სიმრავლეა. გეორგ კანტორმა ეს თეორემა, თავისი დამტკიცებით (რომელიც აქვეა მოყვანილი) გამოაქვეყნა 1891 წელს. მიუხედავად იმისა, რომ მანამდე არსებობდა ნამდვილი რიცხვების სიმრავლის არათვლადობის სხვა დამტკიცებები, ეს დამტკიცება მათზე უფრო მარტივი აღმოჩნდა და დღემდე ნამდვილ რიცხვთა სიმრავლის არათვლადობა ამ დამტკიცების გამოყენებით ისწავლება. ამ თეორემის დამტიკების ყველაზე გავრცელებული მეთოდი ცნობილია როგორც კანტორის დიაგონალური არგუმენტი. რადგან, როდესაც ამ მეთოდით ვამტკიცებთ რომ ნატურალურ რიცხვთა სიმრავლის ქვესიმრავლეთა სიმრავლე არათვლადია, იმ ფუნქციას, რომელიც არარსებობას ვამტკიცებთ კვადრანტში ვწერთ და მის დიაგონალზე განლაგებულ რიცხვებს განვიხილავთ. უშუალოდ დამტკიცება კი ასეთია: დავუშვათ A არის განსახილველი სიმრავლე P(A) კი მის ქვესიმრავლეთა სიმრავლე. დავუშვათ თეორემის საწინააღმდეგო - რომ არსებობს ფუნქცია f A-დან P(A)-ში, რომელიც P(A)-ს თითოეულ ელემენტს ფარავს. განვიხილოთ A-ს შემდეგი ქვესიმრავლე. B=\\left\\{\\,x\\in A : x ot\\in f(x)\\,ight\\}. მაშინ სიმრავლე B არის f-ის მნიშვნელობათა არეში დაშვების თანახმად. ანუ B=f(x) (სადაც x A-ს რომელიმე ელემენტია). გვაქვს ორი შესაძლო შემთხვევა: x\\in f(x) ანუ B-ს განმარტებით x ot\\in B. მაგრამ f(x) და B ერთიდაიგივეა და არ შეიძლება x თან ეკუთვნოდეს და თან არ ეკუთვნოდეს ერთსადაიმავე სიმრავლეს. x ot\\in f(x) ანუ B-ს განმარტებით x\\in B. ამ შემთხვევაშიც იგივე პრობლემას ვაწყდებით. ანუ ორივე შემთხვევას წინააღმდეგობაში შევყავართ. შესაბამისად ჩვენი საწყისი დაშვება f ფუნქციის არსებობის შესახებ არასწორი იყო. რითიც თეორემა დამტკიცებულია. Paul Halmos, Naive set theory. Princeton, NJ: D. Van Nostrand Company, 1960. Reprinted by Springer-Verlag, New York, 1974. ISBN 0-387-90092-6 (Springer-Verlag edition). Jech, Thomas, 2003. Set Theory: The Third Millennium Edition, Revised and Expanded. Springer. ISBN 3-540-44085-2.", "url": "https://ka.wikipedia.org/wiki/კანტორის_თეორემა", "len": 2017}
{"id": "14012", "title": "ცორნის ლემა", "text": "ცორნის ლემა (იგივე კურატოვსკი–ცორნის ლემა) ყალიბდება შემდეგნაირად: ყოველი ნაწილობრივ დალაგებული სიმრავლე, რომლის ნებისმიერ სრულად დალაგებულ ქვესიმრავლეს გააჩნია ზედა ზღვარი, შეიცავს ერთ მაინც მაქსიმალურ ელემენტს. სიმრავლეთა თეორიაში ცორნის ლემა ეკვივალენტურია ამორჩევის აქსიომის, ანუ შესაძლებელია განხილულ იქნას ამ აქსიომის შემცვლელ აქსიომად.", "url": "https://ka.wikipedia.org/wiki/ცორნის_ლემა", "len": 342}
{"id": "14013", "title": "C++", "text": "C++ (ჩვეულებრივ ქართულად გამოითქმის „სი-პლუს-პლუსი“) — საერთო დანიშნულების პროგრამირების ენა. მისი განვითარება დაიწყო ბიარნ სტრუსტრუპმა 1979 წელს ბელ-ლაბში C პროგრამული ენის გასაძლიერებლად. თავდაპირველად მას C with Classes ერქვა, ხოლო 1983 წელს C++ ეწოდაWhen was C++ invented? . ბიარნ სტრუსტრუპი, 7 მარტი, 2010. ATT.com.. 1990-იანი წლებიდან C++ გახდა ერთ-ერთი ყველაზე პოპულარული კომერციული პროგრამირების ენებიდან. C++ პროგრამული ენის სტანდარტის რატიფიკაცია მოხდა 1998 წელს, როგორც ISO/IEC 14882:1998; მისი თანამედროვე ვერსიაა 2003 წლის, ISO/IEC 14882:2003. ამჟამად დამუშავების პროცესშია სტანდარტის ახალი ვერსია (არაფორმალურად ცნობილი როგორც C++0x). პროგრამა შედგება ორი მთავარი ნაწილისგან: მონაცემებისა და ინსტრუქციებისგან. უმცირესი მონაცემი, რომლის აღქმაც შეუძლია კომპიუტერს, არის 0 ან 1, ან უფრო ზუსტად „-“ ან „+“, რისი ჩაწერა და წაკითხვაც მას შეუძლია ფიზიკური მეხსიერების უმცირეს ერთეულში. ეს იმის გამო, რომ ჯერჯერობით ელექტრონულ სქემებს მხოლოდ ორ მდგრად მდგომარეობაში შეუძლიათ ყოფნა. მონაცემთა ამ უმცირეს ერთეულს ეწოდება ბიტი (ინგლისური ტერმინი bit წარმოადგენს „binary digit-ის“ ანუ ორობითი ციფრის შემოკლებას). ნებისმიერი მონაცემი, რომელიც მუშავდება კომპიუტერის მიერ, წარმოიდგინება ნულებისა და ერთების კომბინაციით და მის დასამახსოვრებლად საჭიროა ბიტების გარკვეული რაოდენობა. შემდეგ, შედარებით მარტივი ტიპის მონაცემებისგან შესაძლებელია უფრო რთული კონსტრუქციების შექმნა, მათგან კიდევ უფრო რთულის და დახვეწილის და ა.შ. C++-ში ჩაშენებულია რამდენიმე მარტივი საბაზო ტიპი მონაცემებისთვის. თითოეული ტიპისთვის გამოყოფილია ბიტების მკაცრად დადგენილი რაოდენობა. ამათგან აიგება ყველა დანარჩენი. ზოგადად, მონაცემები და ინსტრუქციები ანალოგიურია მათემატიკის სიმრავლეებისა და ფუნქციებისა. ამიტომ, ვიდრე C++ -ის მონაცემთა ტიპებსა და ფუნქციებზე ვისაუბრებთ, ჯერ უნდა გავარკვიოთ რა ცოდნა შეგვიძლია გამოვიყენოთ მათემატიკიდან. მანამდე მოკლედ შევეხოთ კომპიუტერში რიცხვების წარმოდგენის საკითხს. ათობით წლების მანძილზე იხვეწებოდა ენის სინტაქსი. საყურადღებოა სახელსივრცეების და სათაურების გამოყენების წესი. ქვემოთ მოყვანილია ორი ერთნაირი პროგრამის მაგალითი სხვადასხვა სტილით, პროგრამა არავითარ ფუნქციას არ ასრულებს, გაშვებისთანავე იხურება. ძველი სტილი - პრეპროცესორით (#define) შემოტანილია სათაურის ფაილები, რომლებიც .h-ით მთავრდება: include <iostream.h> int main() { printf(\"Hello World \"); return 0; } ახალი სტილი - საჭირო აღარაა, ყველა შემოტანილი ფაილი ერთიანდება ერთ std სახელსივრცეში: include <iostream> using namespace std; int main() { cout<<\"Hello World\"<<endl; return 0; } არსებობს კრიტერიუმები, რომლებსაც უნდა აკმაყოფილებდეს იდეალური პროგრამა. ზოგჯერ მათი ერდროულად შესრულება შეუძლებელია, ზოგჯერ განზრახ ხდება საჭირო რომელიმე მათგანის დარღვევა, მაგრამ ზოგადად ითვლება, რომ იდეალური პროგრამა უნდა იყოს: მრავალჯერადი, გამოყენების თვალსაზრისით; ადვილად გაუმჯობესებადი გადაკეთების თვალსაზრისით და მარტივი ექსპლოატაციაში; საიმედოდ დაწერილი (მაგალითად, ნაკლებად დამოკიდებული კონკრეტულ სისტემაზე); ადვილად გასარჩევი; კარგად დოკუმენტირებული (ანუ ახლდეს ყველა საჭირო კომენტარი და ახსნა-განმარტება). იდეალური პროგრამების შესაქმნელად აუცილებელია იმ გამოცდილების გამოყენება, რაც დაგროვდა საუკეთესო პროგრამისტების მიერ და რაც კონდენსირებულია სტილების და პარადიგმების სახით. ჩვენს კურსში ყურადღებას გავამახვილებთ რამდენიმე მომენტზე, რასაც პროგრამირების კარგი სტილი გვირჩევს: კომენტარების გამოყენებაზე და პროგრამის ფრაგმენტების შეწევაზე. C++ –ში კოდის მრავალჯერადი განმეორების იდეა ეფუძნება ფუნქციების და კლასების გამოყენებას. სტანდარტული ბიბლიოთეკის სახით ენა სთავაზობს პროგრამისტებს უამრავ ფუნქციას და კლასს. კერძოდ, C++ –ის ყველა პროგრამა იყენებს სტანდარტულ შეტანა–გამოტანის კლასებს. უმარტივესი C++ –პროგრამის სტრუქტურა შემდეგია: include <iostream> // მიმართვა შეტანა–გამოტანის using namespace std; // სტანდარტულ კლასებზე // პროგრამის მთავარი ფუნქცია int main() { // მონაცემებზე განაცხადი // და შესრულებადი ინსტრუქციები } მაგალითად, ქვემოთ მოყვანილი პროგრამა იპოვის და დაბეჭდავს ორი მთელი რიცხვის ჯამს: include <iostream> using namespace std; int main() { int number1(9), number2(-4), sum; sum = number1 + number2; cout<<\"Sum = \"<<sum<<endl; return 0; } C++–ში არის არაერთი ოპერატორი, რომლის შესრულება ნიშნავს ორი სხვა ოპერატორის ან ინსტრუქციის შესრულებას. როგორც წესი, ამ ოპერატორების უმრავლესობა აგრეთვე გადატვირთულია სხვადასხვა საბაზო ტიპზე. უფრო მეტიც, მომხმარებლის მიერ განსაზღვრულ სხვადასხვა ტიპისთვის (კლასისთვის) ხშირად ძალიან მოსახერხებელია შემოკლებული და სხვა ოპერატორების (ნაწილის მაინც) გადატვირთვა. მაგალითად, ძალიან ხშირად არის საჭირო რომელიმე ცვლადის, მთელის ან ნამდვილის, (ვთქვათ, counter) მნიშვნელობის ერთით გაზრდა. თუ ამას მინიჭების შეტყობინებით გავაკეთებთ, გვექნება: counter = counter +1; იგივე შედეგს მოგვცემს ++ (მომატების ოპერატორი ანუ ინკრიმენტი) ოპერატორის გამოყენება: ++counter; ანალოგიური მოქმედებისაა -- (მოკლების ოპერატორი ანუ დენკრიმენტი) ოპერატორი, რომელიც ერთით ამცირებს ცვლადის მნიშვნელობას. თუ გვინდა არა ერთით, არამედ 3–ით გავზარდოთ ცვლადის მნიშვნელობა, უნდა გამოვიყენოთ += ოპერატორი, ანუ შემდეგი ორი შეტყობინება აკეთებს ერთი და იგივე რამეს: counter = counter + 3; counter += 3; ცხრილში მოყვანილია რამდენიმე მაგალითი: ოპერატარები შეტყობინება ეკვივალენტური შეტყობინება += x += 2; x = x + 2; -= x -= 2; x = x - 2; = x *= 2; x = x * 2; /= x /= 2; x = x / 2; %= x %= 2; x = x % 2; JTC1/SC22/WG21 Standard C++ Foundation", "url": "https://ka.wikipedia.org/wiki/C++", "len": 5224}
{"id": "14014", "title": "ჯავა", "text": "ჯავა — დაბა საქართველოში, ჯავის მუნიციპალიტეტის ადმინისტრაციული ცენტრი. მდებარეობს ჯავის ქედის სამხრეთ კალთაზე, დიდი ლიახვის ხეობაში, ზღვის დონიდან 1040 მ სიმაღლეზე, ქალაქ ცხინვალიდან დაშორებულია 22 კმ-ით. დაბაში არის ადმინისტრაციული, კულტურის, განათლების და ჯანდაცვის (ბალნეოლოგიური დაწესებულებები) ობიექტები, მცირე საწარმოები. XX საუკუნის დასაწყისში ჯავის სამამასახლისოში შედიოდა სოფლები ნინიევკა (ნინია), ბუზალა, ბარსი, კოდობინა, პატარა გუფთა, ანძისი, ახალსოფელი და ჯირი (საკირე). 1921 წელს ჯავის თემი მასში შემავალი 23 სოფლით მიეკუთვნა სამხრეთ ოსეთის რევკომს. 1922 წელს გახდა სამხრეთ ოსეთის ავტონომიური ოლქის ჯავის რაიონის ადმინისტრაციული ცენტრი. ოკუპირებულია რუსეთის ფედერაციის მიერ და დადგენილია ამ ტერიტორიების განსაკუთრებული სამართლებრივი რეჟიმი. დაბა ჯავაში მდებარეობს ჯავის დედაღვთისას ეკლესია, ეკლესია (განვითარებული შუა საუკუნეები) და დედაღვთისას ეკლესია სასაფლაოზე. ჯავა ადგილობრივი მნიშვნელობის ბალნეოლოგიურ-კლიმატური კურორტია. ძირითადი სამკურნალო ფაქტორია მინერალური წყალი „ძაუ“. თბილისში არსებობს ჯავის ქუჩა.", "url": "https://ka.wikipedia.org/wiki/ჯავა", "len": 1024}
{"id": "14021", "title": "ფუნდამენტური თეორემა", "text": "მათემატიკაში რამდენიმე ფუნდამენტური თეორემა არსებობს. მათი სახელწოდებები ტრადიციულია, მაგ. არითმეტიკის ფუნდამენტური თეორემა ამჟამად რიცხვთა თეორიით მოიხსენიება. თეორემებს ფუნდამენტური შეიძლება დაერქვას თუ მათ შედეგზე უფრო რთული თეორემების აგება შეიძლება, წინა აქსიომების გამოუყენებლად. ალგებრის ფუნდამენტური თეორემა fundamental theorem of arbitrage-free pricing არითმეტიკის ფუნდამენტური თეორემა ანალიზის ფუნდამენტური თეორემა fundamental lemma of calculus of variations მრუდთა ფუნდამენტური თეორემა ზედაპირთა ფუნდამენტური თეორემა fundamental theorem of finitely generated abelian groups fundamental theorem of Galois theory ჰომომორფიზმების ფუნდამენტური თეორემა წრფივი ალგებრის ფუნდამენტური თეორემა fundamental theorem of projective geometry fundamental theorem of Riemannian geometry ვექტორული ანალიზის ფუნდამენტური თეორემა fundamental theorem of Linear Programming არსებობს რამდენიმე ფუნდამენტური თეორემა, რომელიც მათემატიკასთან პირდაპირ კავშირში არ არის: Fisher's fundamental theorem of natural selection fundamental theorems in welfare economics", "url": "https://ka.wikipedia.org/wiki/ფუნდამენტური_თეორემა", "len": 1046}
{"id": "14028", "title": "გიგლა ფირცხალავა", "text": "გიორგი (გიგლა) იასონის ძე ფირცხალავა (დ. 15 სექტემბერი, 1922, ფოთი ― გ. 4 ივნისი, 1983, თბილისი) — ქართველი გრაფიკოსი, მოქანდაკე, კარიკატურისტი. საქართველოს სახალხო მხატვარი (1978). დაამთავრა თბილისის სამხატვრო აკადემია (1950), იყო ნიკოლოზ კანდელაკის მოწაფე. 1941–1942 წლებში ფირცხალავამ პოლიტიკური კარიკატურების ბეჭდვა დაიწყო ჟურნალ „ნიანგში“, აგრეთვე ფრონტულ ფურცლებში „კომუნისტი“ და „ლახვარი“. 1950–1966 პედაგოგიურ მოღვაწეობას ეწეოდა იაკობ ნიკოლაძის სახელობის სამხატვრო სასწავლებელში, 1967 წლიდან თბილისის სამხატვრო აკადემიაში. 1952 წლიდან თანამშრომლობდა ჟურნალ „კროკოდილში“. ფირცხალავას ნამუშევრებისათვის დამახასიათებელია საღი იუმორი, მაღალპროფესიული ოსტატობა. განსაკუთრებული პოპულარობა მოიპოვა მისმა მახვილგონივრულმა კარიკატურებმა, მეგობრულმა შარჟებმა („ყვავილების მოყვარული“, 1960; „ბულდოგის შექმნა“, „არც ახლა იყიდი იატაკსაწმენდს?!“, ორივე 1961; „გაიცანით, ჩემი მეორე ნახევარი“, 1954 და სხვა). ფირცხალავა ავტორია საინტერესო სკულპტურული პორტრეტებისა („მოჭიდავე დავით ციმაკურიძის პორტრეტი“, ბრინჯაო, 1953; „მოჭიდავე გივი კარტოზიას პორტრეტი“, ბრინჯაო, 1956; „სტუდენტი გოგონას პორტრეტი“, ბრინჯაო, 1961), ფერწერული ტილოებისა („სოხუმი“, 1945, „ჩაქვი, ჩაის პლანტაცია“, 1945; ანზორ სალუქვაძის პორტრეტი, 1973 ყველა — მხატვრის კუთვნილება). გიორგი ფირცხალავას კარიკატურების კრებულები დაიბეჭდა თბილისსა (1967, 1971) და მოსკოვში (1968, 1982). „გფ-60“. სპორტის დიდი სიყვარულით // „ლელო“, 29 დეკემბერი, 1982, № 249 (7310), გვ. 4. გ", "url": "https://ka.wikipedia.org/wiki/გიგლა_ფირცხალავა", "len": 1423}
{"id": "14029", "title": "კაცუკავა შუნშო", "text": "კაცუკავა შუნშო (დ. 1726 — გ. 19 იანვარი, 1793) — კაცუკავას სკოლის წამყვანი ხელოვანი. მას ხშირად მხოლოდ სახელით „შუნშო“ მოიხსენიებენ, ვინაიდან კაცუკავა მისი ოჯახის ხელოვნების სკოლა იყო. ის ედოში ჰაიკუსა და ხატვის სასწავლოდ ჩამოვიდა. მალევე სახელი გაითქვა მსახიობთა გამოსახულებების ლითოგრაფიებით, რომელთა ადრეული ნიმუშები 1760 წლით თარიღდება. არსებობს მოსაზრება, რომ გამომცემელი ჰაიაშია შიჩიემონი იგივე პიროვნება უნდა ყოფილიყო. Timothy T. Clark, Osamu Ueda, Donald Jenkins: The Actor's Image. Printmakers of the Katsukawa School (= The Art Institute of Chicago. The Clarence Buckingham Collection of Japanese Prints. Bd. 3). The Art Institute of Chicago, Chicago IL 1994, ISBN 0-86559-097-4, S. 17–22, (englisch). Inagaki, Shin’ichi: Katsugawa Shunshō. In: Ukiyoe Nyūmon. Kawade, 1990. ISBN 4-309-72476-0. Andreas Marks: Japanese Woodblock Prints. Artists, Publishers, and Masterworks 1680–1900. Tuttle, Tokyo u. a. 2010, ISBN 978-4-8053-1055-7, S. 52 (englisch). Grove Art Dictionary Shunshō in the collections of the Museum of Fine Arts, Boston Bridge of dreams: the Mary Griggs Burke collection of Japanese art", "url": "https://ka.wikipedia.org/wiki/კაცუკავა_შუნშო", "len": 1111}
{"id": "14033", "title": "ფოგტი", "text": "საკუთარი სახელი ფოგტი შეიძლება აღნიშნავდეს ერთ-ერთ შემდეგ პიროვნებათაგანს: იუჰან ჰერმან ლი ფოგტი - ნორვეგიელი გეოლოგი პეტროგრაფი კარლ ფოგტი - გერმანელი ფილოსოფოსი ოსკარ ფოგტი - გერმანელი ნევროლოგი ჰანს ფოგტი - ნორვეგიელი ენათმეცნიერი, ქართველოლოგი და კავკასიოლოგი", "url": "https://ka.wikipedia.org/wiki/ფოგტი", "len": 263}
{"id": "14037", "title": "ქალაფა", "text": "ქალაფა — ქართული ხუროთმოძღვრების ძეგლი, სამონასტრო კომპლექსი. მდებარეობს მარნეულის მუნიციპალიტეტის სოფ. წერაქვის მახლობლად. კომპლექსში შედის ეკლესია (XIII ს.) და შუა საუკუნეთა სხვა ნაგებობანი. გარს უვლის გალავანი. ეკლესიის კედლებზე შემონახულია ლაპიდარული წარწერები.", "url": "https://ka.wikipedia.org/wiki/ქალაფა", "len": 265}
{"id": "14038", "title": "იძუმო ნო ოკუნი", "text": "იძუმო ნო ოკუნი (იაპ. 出雲阿国) (დ. 1572 ― გ. 1613) — კაბუკის თეატრის ერთ-ერთი მთავარი დამფუძნებელი. მიიჩნევა, რომ ის იყო მიკო (შინტოისტური ეკლესიის მსახური ქალი) იძუმოს დიდ ტაძარში, რომელმაც ცეკვის, სიმღერის და სამსახიობო ხელოვნების ახალი სტილი წამოიწყო კიოტოს დამშრალი მდინარის კალაპოტში. \"Izumo no Okuni\" , - Distinguished Women Izumo no Okuni \"Izumo no Okuni\", - Drama Archives", "url": "https://ka.wikipedia.org/wiki/იძუმო_ნო_ოკუნი", "len": 376}
{"id": "14039", "title": "ქარზამეთი", "text": "ქარზამეთი — XIII საუკუნის ქართული ხუროთმოძღვრების ძეგლი, ერთი უდიდესი ერთნავიანი ეკლესიათაგანი საქართველოში. მდებარეობს მესხეთში, ასპინძის მუნიციპალიტეტში, ნაგებია კარგად გათლილი ქვის კვადრების სწორი რიგებით. ადგილობრივი გადმოცემით იგი დაუმთავრებლადაა დარჩენილი. ეკლესიის სწორკუთხა სივრცე კედლის სვეტებით აფსიდა უჩვეულოდ ღრმაა. კედლებზე შემორჩენილია ლაპიდარული წარწერები. შესასვლელი სამხრეთით და დასავლეთით აქვს. ეკლესიას 2006 წლის 7 ნოემბერს, საქართველოს პრეზიდენტის ბრძანებულების თანახმად მიენიჭა ეროვნული მნიშვნელობის კულტურის უძრავი ძეგლის კატეგორიასაქართველოს პრეზიდენტის ბრძანებულება № 665, 2006 წლის 7 ნოემბერი, ქ. თბილისი, კულტურის ზოგიერთი უძრავი ძეგლისათვის ეროვნული მნიშვნელობის კატეგორიის მინიჭების შესახებ. ვახუშტი ბატონიშვილს „აღწერა სამეფოსა საქართველოსა“-ში ქარზამეტსაც ახსენებს: „ამ ხევს ზეით მოერთვის მტკვარსვე ქარზამეთის ხევი. ამომდინარე მისვე მთასა და მომდინარე ეგრეთვე. ქარზამეთს არს მონასტერი გუნბათიანი , მდიდრად ნაშენი კეთილს ადგილს და აწ ცალიერი“. ცნობა აქ გუმბათიანი ტაძრის არსებობის შესახებ მცდარი უნდა იყოს, რადგან ჩვენს მიერ განხილული ეკლესია დარბაზულია, ხოლო მეორე ეკლესიის გადარჩენილი კვალი ასევე დარბაზული უნდა იყოს . „გიორგი ბოჭორიძის ცნობით, ქარზამეთის მეორე ეკლესია მდგარა სოფლის ქვედა ნაწილში. იგი ერთნავიანი შენობა ყოფილა 11,5 X 4.7 მ. შენახულია მარტო დუბაღი 0,5 მ. სიმაღლისა; ქვა სულ მოუცლიათ და აქვე მახლობლად, დასავლეთით სკოლა აუშენებიათ - 1928 წელს.“ დარბაზული ეკლესია დაუმთავრებელია, ორსაფეხურიანი ცოკოლის ზემოთ კედლების სიმაღლე დაახლოებით 2,1 - 2,2 მეტრია. ნაგებია ბაზალტის დიდი ზომის კარგად დამუშავებული ქვით. მშენებლობის შეწყვეტის მიზეზი უცნობია, როგორც ალექსანდრე ფრონელი აღნიშნავს „თლილი ქვის დიდებული ტაძარი დაუწვია მაწყვერელს (აწყურის ეპისკოპოსს), საჟენნახევარი აუტანია, მოსულან ოსმალნი და დარჩენილა ტაძარი დაუმთავრებელი .“ MAK-ის XII ტომში დაახლოებით იგივეს გვიდასტურებს ექვთიმე თაყაიშვილი. ქარზამეთის ეკლესიის ასაგებად ზეძირკველის ზემოთ გათლილი ქვის მხოლოდ ორი რიგის ამოყვანა მოუსწრიათ (როგორც ზემოთ ვახსენეთ ტაძრის ასაგებად დიდი ზომის ქვები იყო დამუშავებული). დაუსრულებელი ტაძრის მხატვრულ მხარეზე მსჯელობა ძნელია. სამხრეთის ფასადზე ქვის სამი კრონშტეინია, სავარაუდოდ აქ კარიბჭის და ეკვდრის აგება იყო დაგეგმილი. შესრულების მხრივ საფასადო ქვები დიდი სიზუსტითა დამუშავებული და ზეძირკველის ზედა საფეხურში ამოკვეთილ ღარში ზუსტადაა მორგებული. სამხრეთის კარი დანარჩენ ორზე განიერია. გარედან მას ქვაზე კვეთილი და გრეხილი ლილვებით შემოკავებული ზოლი შემოყვებოდა, რომელიც ტიმპანის ნახევარწრიულ მოხაზულობასაც შემოწერს. ტიმპანზე შესრულებული წარწერის ხასიათი (დაგრძელებული ასომთავრული ასოები), დეკორის შესრულების ოსტატობა, ტაძრის აგებას XIII საუკუნის დასასრულზე ან XIV საუკუნის დასაწყისზე მიგვანიშნებს. ჩვენი აზრით თარიღი შესაძლოა რამდენამდე XIII საუკუნის დასასრულისკენაც გადაიწიოს. ფრონელი ა., (ყიფშიძე), დიდებული მესხეთი თბ., 1991 ბოჭორიძე გ., მოგზაურობა მესხეთ-ჯავახეთში, თბ., 1992 ბერიძე ვ., სამცხის ხუროთმოძღვრება , თბ., 1995 ახალციხისა და ტაო-კლარჯეთის ეპარქია, თბ., 2013", "url": "https://ka.wikipedia.org/wiki/ქარზამეთი", "len": 2914}
{"id": "14041", "title": "ქართები", "text": "ქართები, იბერები — ისტორიული ქართლის (იბერიის) მოსახლეობის, ქართული ტომების აღმოსავლური შტოს სახელწოდება. ანტიკურ მსოფლიოში ქართები ცნობილი იყვნენ „იბერების“ ან „აღმოსავლეთის იბერების“ სახელით („დასავლეთის იბერებისაგან“, პირენეს მცხოვრებთაგან განსასხვავებლად). ლაპარაკობდნენ საკუთრივ ქართულ ენაზე, რომელიც ჩამოყალიბდა ქართველური ენების (ქართული, ზანური, სვანური) ფუძეენის დიფერენციაციის შედეგად. ქართები უძველესი ხანიდან ცხოვრობდნენ აღმოსავლეთ, სამხრეთ საქართველოსა და დასავლეთ საქართველოს აღმოსავლეთის რაიონების ტერიტორიაზე. თანამედროვე ტერმინი „ქართჷ“, რომელსაც თბილისის აღსანიშნავად იყენებენ მეგრელ-ჭანები, ლაზები, სვანები, ასევე აფხაზები („კარტ“), არის ძველი ქართლის რეგიონის სახეცვლილი ვარიანტი. თბილისს მემკვიდრეობით ერგო მცხეთის ზედსახელი „ქართი“, რომელიც ძველი ქართლის სამეფოს ქალაქის - მცხეთის ციტადელის თავდაპირველი სახელი იყო. თბილისმა ეს დასახელება, საერთო აღმოსავლური დასახელებიდან V-VI საუკუნეებში მიიღო, მაშინ როცა ქართ-მეგრულ-სვანურ-აფხაზურ-ლაზური საერთო სახელმწიფოს დედაქალაქი მცხეთიდან თბილისში გადავიდა. იბერია საქართველოს ისტორიის ნარკვევები, ტ. 1, თბ., 1970", "url": "https://ka.wikipedia.org/wiki/ქართები", "len": 1078}
{"id": "14042", "title": "ქართების სახელმწიფო", "text": "ქართების სახელმწიფო (1245-1389) — ფეოდალური სახელმწიფო, რომელიც დააარსა ქართების ( al karat) ირანული წარმოშობის დინასტიამ ჰერათის ოაზისისა და ღურის მთიანი ოლქის ტერიტორიაზე. ცენტრი - ქალაქი ჰერათი. ქართების სახელმწიფო ჰულაგუიანთა ვასალი იყო, მაგრამ მისი გამგებლები დამოუკიდებლობისაკენ მიისწრაფოდნენ, ამიტომ ჰულაგუიანთა ჯარებმა ჰერათი მრავალჯერ დაარბიეს და გაძარცვეს. XIV საუკუნის II მეოთხედში, მონღოლთა ძალაუფლების შესუსტების შემდეგ, ქართებმა ფაქტობრივად დამოუკიდებლობას მიაღწიეს. მუიზ ალ-დინმა (1331-1370) დაიკავა თითქმის მთელი აღმოსავლეთი ხორასანი და ავღანეთის ნაწილი. ქართების სახელმწიფო, რომელიც სხვადასხვა ფეოდალური სამფლობელოს ფორმალურ სამხედრო-ადმინისტრაციულ გაერთიანებას წარმოადგენდა, XIV საუკუნის 80-იან წლებში დაიპყრო თემურლენგმა, რის შემდეგაც მალე შეწყვიტა არსებობა.", "url": "https://ka.wikipedia.org/wiki/ქართების_სახელმწიფო", "len": 777}
{"id": "14044", "title": "ფერმას დიდი თეორემა", "text": "ფერმას ბოლო თეორემა (ხშირად ფერმას დიდი თეორემა) — თეორემა მათემატიკაში; მდგომარეობს შემდეგში: :არ არსებობს ისეთი a, b და y მთელი რიცხვები, რომელთათვისაც სრულდება ტოლობა a^n+b^n=y^n, სადაც n > 2(n ორზე მეტი მთელი რიცხვია). ფერმას ბოლო თეორემა მათემატიკის ერთ-ერთი ყველაზე პოპულარული თეორემაა. იგი ჩამოაყალიბა ფრანგმა მათემატიკოსმა პიერ ფერმამ დიოფანტეს წიგნ „არითმეტიკაზე“ მინაწერის სახით, რასაც დაუმატა, რომ მან გადაჭრა ეს ამოცანა, მხოლოდ ადგილის უქონლობის გამო ვერ ახერხებდა დამტკიცების იქვე დაწერას. დღესდღეობით ცნობილია, რომ ამოცანის ამოხსნა შეუძლებელი იყო ფერმის დროინდელი ელემენტარული მათემატიკის საშუალებით. ასე რომ, დამტკიცება, რომელზედაც ფერმა მიუთითებდა, სავარაუდოდ მცდარი იყო ან საერთოდ არ არსებობდა. სრული სახით ამოცანა გადაიჭრა მხოლოდ 1994 წელს ენდრიუ უაილზის შრომებში. მანამდე სხვადასხვა დროს გადაჭრილი იქნა 600–ზე მეტო კერძო შემთხვევა. მაგალითად n = 4 შემთხვევისთვის ერთ-ერთი დამტკიცება გამოაქვეყნა თვითონ ფერმამ. ამოცანის ჩამოყალიბების ელემენტარულმა სახემ განაპირობა მისი პოპულარობა არასპეციალისტებს შორის. სინამდვილეში კი ფერმას თეორემა უკავშირდება თანამედროვე მათემატიკაში მდგარ რამდენიმე უფრო ღრმა პრობლემას. აღნიშვნისათვის n = 2 შემთხვევაში ტოლობას a^n+b^n=y^n აქვს უამრავი ამონახსენი მთელ რიცხვებში. პიერ ფერმა", "url": "https://ka.wikipedia.org/wiki/ფერმას_დიდი_თეორემა", "len": 1231}
