{"id": "3929", "title": "ორბელი", "text": "საკუთარი სახელი '''ორბელი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ელიგუმ ორბელი — მოღვაწე\n* ელიგუმ ლიპარტის ძე ორბელი — სახელმწიფო მოღვაწე\n* ივანე ორბელი — მოღვაწე\n* ივანე სუმბატის ძე ორბელი — სახელმწიფო მოღვაწე\n* იოსებ ორბელი  — ეთნიკურად სომეხი საბჭოთა აღმოსავლეთმცოდნე-არმენოლოგი და აკადემიკოსი\n* ლეონ ორბელი — ფიზიოლოგი\n* ლიპარიტ ორბელი — სახელმწიფო მოღვაწე\n* ლიპარიტ სუმბატის ძე ორბელი — პოლიტიკური მოღვაწე\n* რატი ორბელი — ჰიმნოგრაფი\n*რუბენ ორბელი — პროფესორი, ჰუმანიტარულ დისციპლინათა მასწავლებელი, არქეოლოგი \n*რუსუდან ორბელი  — საბჭოთა აღმოსავლეთმცოდნე, ქართველოლოგი და არმენოლოგი, მწერალი\n* სუმბატ ორბელი — სახელმწიფო მოღვაწე\n* სუმბატ ლიპარიტის ძე ორბელი — პოლიტიკური მოღვაწე\n* ტარსაიჭ ორბელი — სახელმწიფო მოღვაწე\n\n==იხილეთ აგრეთვე==\n* ორბელები\n*ორბელი — სოფელი ცაგერის მუნიციპალიტეტში\n{{მრავალმნიშვნელოვანი}}\n\n*", "url": "https://ka.wikipedia.org/wiki/ორბელი", "len": 839}
{"id": "3930", "title": "ორბელიანი", "text": "საკუთარი სახელი '''ორბელიანი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ორბელიანები — ფეოდალური საგვარეულო\n* ალექსანდრე ორბელიანი — პოეტი, დრამატურგი, პუბლიცისტი, ისტორიკოსი\n*  გიორგი ორბელიანი — პოეტი, მთარგმნელი\n*  გრიგოლ ორბელიანი — პოეტი და საზოგადო მოღვაწე\n*  დავით ორბელიანი — ქართლის მეფის სახლთუხუცესი\n*  დიმიტრი  ორბელიანი — სახელმწიფო მოღვაწე\n* დიმიტრი  ორბელიანი — რუსეთის არმიის გენერალ-ლეიტენანტი\n*  ელისაბედ ორბელიანი — პოეტი, მთარგმნელი\n*  ერასტი ორბელიანი — ქართლის ბოქაულთუხუცესი\n*  ვახტანგ ორბელიანი — პოეტი\n*    ვახტანგ  ორბელიანი — მწერალი\n*  ვახტანგ ორბელიანი — საგარეჯოს მოურავი, პოლკოვნიკი\n* ვახტანგ ორბელიანი — ქართლის მდივანბეგი\n*  ზაალ ორბელიანი — თოფანქჩიაღასი\n*  ზაალ-ზოსიმე ორბელიანი — მწიგნობარ-კალიგრაფი\n* თამაზ ორბელიანი  — ეშიკაღაბაში, გენერალ-მაიორი\n*  ილია ორბელიანი — რუსეთის არმიის გენერალ-მაიორი\n*  იოვანე ორბელიანი — ორბელიანთა სახლის უფროსი\n* იოსებ ორბელიანი  — რუსეთის არმიის გენერალ-მაიორი\n*  მამუკა ორბელიანი — რუსეთის არმიის გენერალ-მაიორი\n*  მანანა ორბელიანი — მირმანოზ ქსნის ერისთავის ასული\n* მარიამ ჯამბაკურ-ორბელიანი  — საზოგადო მოღვაწე \n*  მზეჭაბუკ ორბელიანი — პოეტი, მწიგნობარი\n*  ნინო ორბელიანი — პოეტი\n*  პაპუნა ორბელიანი — ისტორიკოსი და პოლიტიკური მოღვაწე\n*  სულხან-საბა ორბელიანი — მწერალი, მეცნიერი, პოლიტიკური მოღვაწე\n*  ქაიხოსრო ორბელიანი — ორბელიანთა სახლის უფროსი\n\n{{მრავალმნიშვნელოვანი}}", "url": "https://ka.wikipedia.org/wiki/ორბელიანი", "len": 1363}
{"id": "3931", "title": "ორჯონიკიძე", "text": "საკუთარი სახელი '''ორჯონიკიძე''' შეიძლება აღნიშნავდეს:\n{{commonscat|Ordzhonikidze}}\n\n==პიროვნებები==\n* გივი ორჯონიკიძე — მუსიკათმცოდნე და მუსიკის კრიტიკოსი\n* გივი ორჯონიკიძე — საბჭოთა გენერალ-მაიორი\n* გრიგოლ (სერგო) ორჯონიკიძე — საბჭოთა სახელმწიფო და პარტიული მოღვაწე\n* იზა ორჯონიკიძე — პოეტი\n* იოსებ ორჯონიკიძე — რუსეთში მოღვაწე ბიზნესმენი\n* პავლე (პაპულია) ორჯონიკიძე — საბჭოთა პარტიული და სახელმწიფო მოხელე\n* სერგო ორჯონიკიძე — ექიმი-კარდიოლოგი, მსახიობი\n\n== დასახლებული პუნქტები==\n===საქართველო===\n* ორჯონიკიძე — დაბა საქართველოში, ამჟამად  „ხარაგაული“ \n* ორჯონიკიძის რაიონი — რაიონი საქართველოს სსრ-ში, ამჟამად  „ხარაგაულის მუნიციპალიტეტი“ \n* ორჯონიკიძე — სოფელი მარნეულის მუნიციპალიტეტში, ამჟამად  „საიმერლო“\n* ორჯონიკიძე — სოფელი ზუგდიდის მუნიციპალიტეტში, ამჟამად „ყულიშკარი“ \n* ორჯონიკიძე — სოფელი ლაგოდეხის მუნიციპალიტეტში, ამჟამად „გიორგეთი“ \n* ორჯონიკიძე— სოფელი წალენჯიხის მუნიციპალიტეტში, ამჟამად „ეწერი“ \n===აზერბაიჯანი===\n*ორჯონიკიძე  — სოფელი აზერბაიჯანში, ბეილაგანის რაიონში\n*ორჯონიკიძე — სოფელი აზერბაიჯანში, გადაბეის რაიონში, ნარიმანქენდის ძველი სახელწოდება\n*ორჯონიკიძე — სოფელი აზერბაიჯანში, შაქის რაიონში, თურანის ძველი სახელწოდება\n \n===რუსეთი===\n* ორჯონიკიძე — ქალაქი ჩრდილოეთ ოსეთში, ამჟამად „ვლადიკავკაზი“ \n \n===ტაჯიკეთი===\n* ორჯონიკიძეაბადი — ქალაქი ტაჯიკეთში, ამჟამად „ვაჰდათი“\n* ორჯონიკიძეაბადის რაიონი — ქალაქი ტაჯიკეთში, ამჟამად „ვაჰდათის რაიონი“ \n===უკრაინა===\n* ორჯონიკიძე — უკრაინის ქალაქ პოკროვის ძველი სახელწოდება\n\n==სხვა==\n*ორჯონიკიძის პიკი - მწვერვალი პამირში\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ორჯონიკიძე", "len": 1547}
{"id": "3934", "title": "პაპუაშვილი", "text": "საკუთარი სახელი '''პაპუაშვილი''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* გიორგი  პაპუაშვილი — ლეიტენანტი, საბჭოთა კავშირის გმირი\n* გიორგი პაპუაშვილი — პოლიტიკოსი, იურისტი\n* გიორგი პაპუაშვილი — ფეხბურთელი\n* დავით პაპუაშვილი — მსახიობი\n* თენგიზ პაპუაშვილი — ისტორიკოსი\n* ზაზა პაპუაშვილი — მსახიობი, პოლიტიკოსი\n* რევაზ პაპუაშვილი — არქეოლოგი\n* შალვა პაპუაშვილი — პოლიტიკოსი, იურისტი\n* შალვა პაპუაშვილი — მთარგმნელი\n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/პაპუაშვილი", "len": 479}
{"id": "3935", "title": "პეტრე", "text": "საკუთარი სახელი '''პეტრე''' შეიძლება აღნიშნავდეს ერთ-ერთ შემდეგ პიროვნებათაგანს:\n\n\n* პეტრე I - ქართლის პირველი კათოლიკოსი\n* პეტრე - საქართველოს მწიგნობართუხუცესი\n* პეტრე გელათელი - ჰიმნოგრაფი\n* პეტრე იბერი - თეოლოგი და ფილოსოფოსი\n*  პეტრე I — რუსეთის იმპერატორი\n* პეტრე I - ალექსანდრიის პატრიარქი\n* პეტრე ბულგარელი - ბულგარეთის მეფე\n* პეტრე - რომის პირველი პაპი\n* პეტრე II  — ანტი-პაპი. \n* პეტრე II  — რუსეთის იმპერატორი\n* პეტრე III  — რუსეთის იმპერატორი \n\n{{მრავალმნიშვნელოვანი}}", "url": "https://ka.wikipedia.org/wiki/პეტრე", "len": 480}
{"id": "3936", "title": "ჟორდანია", "text": "{{commonscat|Zhordania}}\n\nსაკუთარი სახელი '''ჟორდანია''' შეიძლება აღნიშნავდეს ერთ-ერთ შემდეგ პიროვნებათაგანს:\n\n* ანდრო ჟორდანია — ფეხბურთელი, მწვრთნელი\n* გივი ჟორდანია — ისტორიკოსი, მედიევისტი\n* გიზო ჟორდანია — რეჟისორი\n* გიორგი ჟორდანია — იურისტი, საზოგადო მოღვაწე\n* გიორგი ჟორდანია — დირიჟორი\n* ეთერ ჟორდანია — მსახიობი\n* ვახტანგ ჟორდანია — დირიჟორი, პედაგოგი\n* ვახტანგ  ჟორდანია — ქართველი პიანისტი\n* თევდორე ჟორდანია — ისტორიკოსი\n* იოსებ ჟორდანია — გინეკოლოგი\n* ირაკლი ჟორდანია — მეტალურგი\n* მერაბ ჟორდანია — ფეხბურთელი, ბიზნესმენი\n* მინდია ჟორდანია — ეთნომუსიკოლოგი\n* ნოე ჟორდანია — პოლიტიკური და სახელმწიფო მოღვაწე\n* ოთარ ჟორდანია — ისტორიკოსი, პედაგოგი \n* რეჯებ ჟორდანია — მწერალი, მუსიკოსი, საზოგადო მოღვაწე \n\n{{მრავალმნიშვნელოვანი}}\n\nკატეგორია:ქართული გვარები", "url": "https://ka.wikipedia.org/wiki/ჟორდანია", "len": 768}
{"id": "3937", "title": "ჰადესი", "text": "მინი|250პქ|ჰადესი - ქვესკნელის მბრძანებელი\n'''ჰადესი''' ({{lang-grc|Ἅιδης}} ან {{Lang-el2|ᾍδης}}, {{lang-la|Pluto}}) — ქთონური ღვთაება ძველ ბერძნულ მითოლოგიაში, ქვესკნელის მბრძანებელი, მცენარის ძირთა და წიაღის სიმდიდრეთა უხილავი მეუფე. კრონოსის და რეას ძე, (ჰესიოდე, თეოგონია), ზევსის და პოსეიდონის ძმა. ტიტანების დამხობის შემდეგ ძმებმა ძალაუფლება გაიყვეს და ქვესკნელი ჰადესს ერგო. მიცვალებულთა სულების სამეფოს განაგებდა თავის ცოლთან პერსეფონესთან ერთად. ჰადესის წმინდა მცენარეებია კვიპაროზი და ნარგიზი. მსხვერპლად სწირავდნენ შავ ცხვარს. გამოსახავდნენ ზევსისა და პოსეიდონის მსგავსად, ოღონდ პირქუში სახისას, შუბლზე თმებჩამოყრილს და განიერ სამოსში, ხელში სულეთის გასაღებით და გვერდით ცერბერის გამოსახულებით. მეორე მნიშვნელობით: ქვესკნელის, მიცვალებულთა სამყოფელის სახელი. მას ჰყავდა სამთავიანი ძაღლი, რომელსაც გველის კუდი ჰქონდა და კარიბჭეს იცავდა, რათა სულები არ გაქცეულიყვნენ. ჰადესის სამეფოში იყო მდინარე მლეთე, რომელზეც იყო ნავით ადამიანი და სულები მდინარეზე გადაყავდა.. ამის გამო იგი გასამრჯელოს ითხოვდა და ამიტომ ბერძნები მიცვალებულებს თვალის გუგებზე მონეტას ადებდნენ.\n\n== მითოლოგია ==\nჰესიოდეს მოსაზრებით, როდესაც ჰადესი დაიბადა იგი მამამ შთანთქა როგორც დანარჩენი შვილები. სამი ძმის ტიტანებზე გამარჯვების შემდეგ მსოფლიო გაიყო სამ ნაწილად. ჰადესს წილად შეხვდა ქვესკნელი და ძალაუფლება მკვდართა ჩრდილებზე და სულებზე. ჰადესი ითვლებოდა მიწისქვეშა სიმდიდრის, ნაყოფიერების ასევე დედამიწაზე მოსავლის ღვთაებად. ჰომეროსის გადმოცემით, ჰადესი თვითონ იცავს თავის სამეფოს. ჰომეროსი მოიხსენიებს ჰადესს, როგორც გონიერს და სტუმართმოყვარეს. ოლიმპიურ მითოლოგიაში, ჰადესი არის ერთ-ერთი თორმეტ ოლიმპიელს შორის, ასევე შედის იმ მეფეთა სამეულში, რომლებმაც გაიყვეს მსოფლიო ტიტანებთან გამარჯვების შემდეგ. ჰომეროსი გვაცნობს მას, როგორც სიკვდილის ღმერთს, დამცველს თავისი ქვესკნელის სამეფოსი. როგორც სიკვდილის ღმერთი, იგი იყო საშინელი, რომლის ხსენებისაც კი ეშინოდათ და მის სახელს ანაცვლებდნენ სხვადასხვა ეპითეტებით, მათ შორის სახელი პლუტონით, რომელიც მეხუთე საუკუნის ბოლოს გამოიყენებოდა. საბოლოოდ ამან შეცვალა მისი ორიგინალური დასახელება, რომლითაც ჰომეროსი მოიხსენიებდა. ასეთი მეთოდით ჰადესმა პლუტონში გააერთიანა დამოუკიდებელი ღვთაების სიმდიდრე და ნაყოფიერება. სახელის შეცვლასთან ერთად, მოხდა ჰადესზე წარმოდგენის შეცვლა და ასევე მის სისასტიკეზე შეიცვალა წარმოდგენა. ჰადესის მეუღლეს პერსეფონეს ასევე მოიხნეიებენ, ნაყოფიერების და ქვესკნელის ქალღმერთად. სხვადასხვა თქმულებებში აღნიშნულია ჯადოსნური ქუდი, რომელსაც ჰქონდა თვისება გამხდარიყავი უხილავი. ეს ქუდი, რომელსაც ზევსი იყენებდა ტიტანებთან შერკინების დროს, ციკლოპებმა ჰადესს აჩუქეს მათი ტყვეობიდან განთავისუფლების სანაცვლოდ. პლუტონი გამოსახულია სამ თავიან ძაღლში. ჰადესი გაიგივებულია დიონისესთან.\n\n== ლიტერატურა ==\n{{ქსე|11|585|გელოვანი ა.}}\n\n{{მინიდაფა\n|პორტალი = \n|ვიქსიკონი =  ჰადესი\n|ვიკიწიგნები = \n|ვიკიციტატა = \n|ვიკიწყარო = \n|ვიკისახეობები = \n|ვიკისიახლეები = \n|ვიკისაწყობი =  \n|მეტავიკი = \n}}\nკატეგორია:ბერძნული მითოლოგია", "url": "https://ka.wikipedia.org/wiki/ჰადესი", "len": 2856}
{"id": "3938", "title": "მუჰამედ ჰადი", "text": "{{ინფოდაფა მწერალი}}\n'''მუჰამედ ჰადი''' (ნამდვილი სახელი ''აღა მუჰამედ ჰაჯი აბდუსალიმ-ოღლუ'') (დ. 1879, შემახა ― გ. მაისი, 1920, განჯა) — აზერბაიჯანელი პოეტი. რომანტიკოსი. ფლობდა სპარსულ და არაბულ ენებს, შეისწავლა აღმოსავლური ლიტერატურა, თეოლოგია, ფილოსოფია, პირველი ლექსები 1905 გამოაქვეყნა. ჰადის შემოქმედებაში ჭარბობს სოციალური და ფილოსოფიური მოტივები. ტრადიციული ფორმის მის ლექსებს ახასიათებს აღმოსავლური ფიგურალობა. ენა გადატვირთულია სპარსულ-არაბული ლექსიკით. შემოქმედებითი ურთიერთობა ჰქონდა ცნობილ აზერბაიჯანელ პოეტებთან საბირსა და საჰათთან. ეწეოდა პუბლიცისტურ და მთარგმნელობით მოღვაწეობას.\n\n== ლიტერატურა ==\n{{ქსე|11|585|შაყულაშვილი გ.}}\n\n\nკატეგორია:აზერბაიჯანელი პოეტები\nკატეგორია:დაბადებული  1879  \nკატეგორია:გარდაცვლილი  1920", "url": "https://ka.wikipedia.org/wiki/მუჰამედ_ჰადი", "len": 735}
{"id": "3939", "title": "კარელ ჰავლიჩეკ-ბოროვსკი", "text": "მინი|კარელ ჰავლიჩეკ-ბოროვსკი\n'''კარელ ჰავლიჩეკ-ბოროვსკი''', ''ჰავლიჩეკ''  (ფსევდონიმი ''ჰაველ ბოროვსკი'') (დ.  31 ოქტომბერი, 1821, ბოროვი, ახლანდელი ქ. ჰავლიჩკუვბროდის მახლობლად — გ.  29 ივლისი, 1856, პრაღა) —  ჩეხი პოეტი, პუბლიცისტი. \n\nეკუთვნის სატირული ნაწარმოებები: \"ტიროლური ელეგიები\" (1852, გამოქვეყნდა 1861), \"წმინდა ვლადიმერის ნათლობა\" (1848-1854, გამოქვეყნდა 1876), \"მეფე ლავრა\" (1854, გამოქვეყნდა 1870). ჰავლიჩეკ-ბოროვსკის შემოქმედებამ ხელი შეუწყო ჩეხურ ლეტერატურაში რეალიზმის, სამოქალაქო და სატირული პოეზიის განვითარებას, გაახალხურა ჩეხური სალიტერატურო ენა.\n\n==ლიტერატურა==\n{{ქსე|11|587}}\n\n{{ესკიზი-ბიოგრაფია}}\n\nკატეგორია:ჩეხი პოეტები\nკატეგორია:დაბადებული  31 ოქტომბერი\nკატეგორია:დაბადებული  1821 \nკატეგორია:გარდაცვლილი   29 ივლისი\nკატეგორია:გარდაცვლილი  1856", "url": "https://ka.wikipedia.org/wiki/კარელ_ჰავლიჩეკ-ბოროვსკი", "len": 769}
{"id": "3941", "title": "ელეფთერ ღვალაძე", "text": "{{წყარო}}\n'''ელეფთერ ღვალაძე''' (დ. 1879, სოფელი მორძგვეთი, ჭიათურის მუნიციპალიტეტი — გ. 1955, თბილისი) — ქართველი პედაგოგი და საზოგადო მოღვაწე, საქართველოს დამსახურებული მასწავლებელი, გამოჩენილი მეცნიერ-ბიოქიმიკოსის, პროფესორ ვარლამ ღვალაძის (1893-1944) უფროსი ძმა.\n\nდაიბადა ზემო იმერეთის სოფელ მორძგვეთში, სადაც მსახურობდა მამამისი, დეკანოზი ზაქარია ღვალაძე. წარმოშობით ელეფთერ ღვალაძე იყო სოფელ სვერიდან (ჭიათურის მუნიციპალიტეტი).\n\n1900 წელს დაამთავრა ქუთაისის სასულიერო სემინარია და იმავე წლიდან ნაყოფიერ პედაგოგიურ მოღვაწეობას ეწეოდა ჭიათურასა და თბილისში. იგი იყო ჭიათურის სამოქალაქო სასწავლებლის ინსპექტორი (ამ სასწავლებელში ასწავლიდნენ ცნობილი პედაგოგები და საზოგადო მოღვაწეები ივანე (ვანო) გომელაური, ნიკო ჯაყელი, ანტონ ჟორჟოლიანი და სხვ.). ელ. ღვალაძე არჩეული იყო ქართველთა შორის წერა-კითხვის გამავრცელებელი საზოგადოების წევრად და ამ საზოგადოების ჭიათურის განყოფილების მდივნად. მას ახლო ურთიერთობა ჰქონდა ილია ჭავჭავაძესთან, იაკობ გოგებაშვილთან, აკაკი წერეთელთან, ვასილ წერეთელთან, კიტა აბაშიძესთან, გიორგი ზდანოვიჩთან (მაიაშვილი) და სხვა გამოჩენილ მოღვაწეებთან. 1907 წელს ხელმძღვანელობდა ჭიათურის პედაგოგთა დელეგაციას ილია ჭავჭავაძის დაკრძალვაზე.\n\n1920–იანი წლების დამლევიდან მოღვაწეობდა თბილისში. არჩეული იყო საქართველოს პედაგოგიური საზოგადოების წევრად.\n \n\n\nკატეგორია:ქართველი პედაგოგები\nკატეგორია:ქართველი საზოგადო მოღვაწეები\nკატეგორია:დაბადებული 1879\nკატეგორია:გარდაცვლილი 1955\nკატეგორია:ჭიათურის მუნიციპალიტეტში დაბადებულები\nკატეგორია:ქართველთა შორის წერა-კითხვის გამავრცელებელი საზოგადოების წევრები", "url": "https://ka.wikipedia.org/wiki/ელეფთერ_ღვალაძე", "len": 1514}
{"id": "3942", "title": "ვალტერ ჰაზენკლევერი", "text": "{{ინფოდაფა მწერალი}}\n'''ვალტერ ჰაზენკლევერი''' ({{lang-de|Walter Hasenclever}}; დ. 8 ივლისი, 1890, აახენი — გ.  21 ივნისი, 1949, ლე-მილი, საფრანგეთი) — გერმანელი პოეტი, დრამატურგი, ექსპრესიონიზმის წარმომადგენელი. აღსანიშნავია მისი ლექსების კრებული „ყრმა“ (1913), დრამები „ვაჟიშვილი“ (1914), „ანტიგონე“ (1917), „მხსნელი“ (1919), „მკვლელობა“ (1926). ჰაზენკლევერის კომედია „საქმის კაცი“ (1926) დაიდგა რუსთაველის თეატრში 1927. მასვე ეკუთვნის ფარსები, კინოსცენარი, ანტიფაშისტური ტრაგიკომედია „მიუნხჰაუზენი“ (1933, გამოქვეყნდა 1947, დაიდგა 1948) და სხვ.\n\n==ლიტერატურა==\n{{ქსე|11|588}}\n\n==რესურსები ინტერნეტში==\n* {{Gutenberg author | id=Hasenclever,+Walter }}\n* {{Internet Archive author |search=Walter Hasenclever}}\n\n==სქოლიო==\n{{სქოლიო}}\n\n{{ესკიზი-ბიოგრაფია}}\n\n\nკატეგორია:გერმანელი პოეტები\nკატეგორია:გერმანელი დრამატურგები\nკატეგორია:გერმანელი ექსპრესიონისტი დრამატურგები\nკატეგორია:ექსპრესიონისტი პოეტები\nკატეგორია:გერმანელი მამაკაცი პოეტები\nკატეგორია:გერმანელი მამაკაცი დრამატურგები\nკატეგორია:XX საუკუნის გერმანელი პოეტები\nკატეგორია:XX საუკუნის გერმანელი დრამატურგები\nკატეგორია:XX საუკუნის გერმანელი მამაკაცი მწერლები", "url": "https://ka.wikipedia.org/wiki/ვალტერ_ჰაზენკლევერი", "len": 1113}
{"id": "3943", "title": "ჰაზირა", "text": "'''ჰაზირა''' (ნამდვილი სახელი და გვარი აბრამ აბრამოვი; დ. 1845, შულავერი — გ. 12 იანვარი, 1922, თბილისი) — თბილისელი მგოსანი, დაირის დაკვრის ოსტატი, აშუღი. ეროვნებით სომეხი, საიათნოვას ცნობილი მემკვიდრე.\n\nჰაზირას პოეზიისათვის დამახასიათებელია პატრიოტული და სოციალური თემატიკა. როგორც ამქრის უსტაბაშს, ჰაზირას არაერთი შეგირდი დაულოცავს ოსტატად. ისინი დადიოდნენ საქართველოს დაბა-სოფლებში და ავრცელებდნენ თავისი მასწავლებლის სიმღერებს, რომელთაგან აღსანიშნავია „აღზდექ, თამარ დედოფალო, შენთვის ტირის საქართველო“, „სადაც არის გათენდება, აღზდექ, მუშავ, შენ!“ და სხვა. ქართულ თეატრში წარმოდგენის აქტებს შორის ჰაზირას „დარფა“ უკრავდა და მღეროდა პიესის შესაბამის ლექსებს, რითაც აძლიერებდა წარმოდგენის ემოციურ ზეგავლენას.\n\n==ლიტერატურა==\n{{ქსე|11|587|ჩხიკვაძე გ.}}\n\n== რესურსები ინტერნეტში ==\n* აშუღი ჰაზირა\n\nკატეგორია:დაბადებული 1845\nკატეგორია:გარდაცვლილი 12 იანვარი\nკატეგორია:გარდაცვლილი 1922\nკატეგორია:ქართველი პოეტები", "url": "https://ka.wikipedia.org/wiki/ჰაზირა", "len": 911}
{"id": "3944", "title": "ნაბი ჰაზრი", "text": "{{ინფოდაფა მწერალი}}\n'''ნაბი ჰაზრი''' ({{lang-az|Nəbi Xəzri}}; ნამდვილი სახელი და გვარი ''ნაბი ალექბეროღლუ ბაბაევი'') (დ. 10 დეკემბერი, 1924, ხურდალანი — გ. 15 იანვარი, 2007, ბაქო) —  აზერბაიჯანელი პოეტი. სკკპ წევრი 1955-იდან. \n\n==ბიოგრაფია==\nდაამთავრა მ. გორკის სახელობის ლიტერატურის ინსტიტუტი. ლექსებს აქვეყნებს 1944-იდან. პირველი კრებული „ოცნებათა ყვავილები“ გამოსცა 1950. წერს პოემებს („სუმგაითის დღიური“ და სხვა). უმღერის სამშობლოს, სიყვარულს, მეგობრობას (ლექსი „ქართველ ძმებს“). ეკუთვნის კრებული „სამშობლო და უცხო მხარე“ (1958), „მუხა კლდეზე“ (1959), „დროის კალაპოტი“ და სხვა. თარგმნა  ალექსანდრე პუშკინის, მიხეილ ლერმონტოვის, შანდორ პეტეფის, ჰოვანეს თუმანიანის, დავით გურამიშვილის ლექსები. \n\n==ჯილდოები და პრემიები==\n* ლენინის ორდენი\n* სსრკ-ის სახელმწიფო პრემია (1973)\n\n==ლიტერატურა==\n{{ქსე|11|588|ტომარაძე ქ.}}\n\n==სქოლიო==\n{{სქოლიო}}\n\n\n\nკატეგორია:აზერბაიჯანელი პოეტები\nკატეგორია:დაბადებული  1924\nკატეგორია:გარდაცვლილი 2007\nკატეგორია:ლენინის ორდენის კავალრები", "url": "https://ka.wikipedia.org/wiki/ნაბი_ჰაზრი", "len": 966}
{"id": "3947", "title": "ჰათეფი", "text": "'''აბდულაჰ ჰათეფი''' (დ. 1453, ხარჯირდი — გ. 1520, ჰერათი) — სპარსულ-ტაჯიკური ლიტერატურის წარმომადგენელი. ცნობილი პოეტისა და პროზაიკოსის აბდ ალ-რაჰმან ჯამის დისწული და მოწაფე იყო. მისი რჩევით შეადგინა 5 პოემის კრებული („ხამსე“): „ლეილი და მაჯნუნი“, „შირინი და ხოსროვი“, „შვიდი სასახლე“, „თემურნამე“ („წიგნი თემურლენგის შესახებ“) და „შარაფნამე“ („დიდების წიგნი“). ნიზამის მიბაძვით დაწერილ ამ კრებულში ჰათეფიმ გამოავლინა დამოუკიდებელი პოეტური ოსტატობა. მასვე ეკუთვნის ლირიკული ლექსების „დივანი\". ჰათეფის შემოქმედება საინტერესოა აღორძინების ეპოქის ქართული მწერლობის ზოგიერთი საკითხის გასარკვევად.\n== ლიტერატურა ==\n{{ქსე|11|588|გვახარია ა.}}\n\nკატეგორია:სპარსელები\nკატეგორია:სპარსი პოეტები\nკატეგორია:დაბადებული 1453\nკატეგორია:გარდაცვლილი 1520", "url": "https://ka.wikipedia.org/wiki/ჰათეფი", "len": 737}
{"id": "3948", "title": "ჰათიმ ალ-ტაი", "text": "'''ჰათიმ ალ-ტაი''' ან ''ჰათემ ტაი'' (გ. დაახლოებით 578) — ისლამამდელი არაბი პოეტი ტაის ტომისა. სახელი გაითქვა გულუხვობითა და ხელგაშლილობით, რაც მისი ლექსების მთავარი თემაც არის. მასზე შეიქმნა უამრავი ლეგენდა, რომლებიც შესულია როგორც არაბთა, ისე სხვა მუსლიმანური ხალხთა ზღაპრებისა და არაკების კრებულებში.\n== ლიტერატურა ==\n{{ქსე|11|588|ფურცელაძე ნ.}}\n\nკატეგორია:არაბები\nკატეგორია:არაბი პოეტები", "url": "https://ka.wikipedia.org/wiki/ჰათიმ_ალ-ტაი", "len": 391}
{"id": "3949", "title": "ჰაიდარ ალი", "text": "thumb|right|ჰაიდარ ალი\n'''ჰაიდარ ალი''' (დ. 1722 — გ. 7 დეკემბერი, 1782, ჩიტურის ახლოს, კარნატაკა) — მაისურის სახელმწიფოს გამგებელი, ინგლისელი დამპყრობლების წინააღმდეგ მოძრაობის ორგანიზატორი სამხრეთ ინდოეთში. \n\nჩაატარა არმიის რეორგანიზაცია: გააუქმა ჯაგირების სისტემა, ჯარისკაცებისათვის შემოიღო ხელფასი, რომელსაც ხაზინა იხდიდა, შექმნა ევროპის ყაიდაზე გაწვრთნილი ქვეითი ნაწილები, გააძლიერა არტილერია. 1761–1764 წლებში მნიშვნელოვნად გააფართოვა მაისურის სამფლობელოები. მოიგერია მარათების რამდენიმე თავდასხმა. 1780 დადო მათთან კავშირი, რომლის მიზანი იყო ინგლისელების ბატონობის მოსპობა ინდოეთში. ინგლის-მაისურის II ომში (1780–1784) ჰაიდარ ალიმ ინგლისელებს წაართვა თითქმის მთელი კარნატიკი, მაგრამ 1781 რამდენიმე დამარცხება განიცადა, რამაც ინგლისელებს საშუალება მისცა მაისურისათვის ჩამოეშორებინა მოკავშირეები. ჰაიდარ ალი მარტო იბრძოდა. დაიღუპა ომში.\n\n== ლიტერატურა ==\n{{ქსე|11|589}}\n\nკატეგორია:ინდოეთის მონარქები\nკატეგორია:დაბადებული 1722\nკატეგორია:გარდაცვლილი    7 დეკემბერი\nკატეგორია:გარდაცვლილი 1782", "url": "https://ka.wikipedia.org/wiki/ჰაიდარ_ალი", "len": 994}
{"id": "3950", "title": "ჰაიდარ ამუოღლუ", "text": "მინი|200პქ|ჰაიდარ ამუოღლუ\n'''ჰაიდარ-ხან ამუოღლუ ტარივერდიევი''' (დ. 20 დეკემბერი, 1880, ურმია (რეზაიე) — გ. 15 ოქტომბერი, 1921, ფოუემენის ახლოს) — ირანის ეროვნულ-განმათავისუფლებელი და მუშათა მოძრაობის მოღვაწე. \n\n1898 წელს შევიდა რსდმპ-ში. 1900–1903 წლებში მუშაობდა ბაქოში. 1903 წელს დაბრუნდა ირანში. 1905 წელს თეირანში ჩამოაყალიბა პირველი სოციალ-დემოკრატიული წრე. ატიურად მონაწილეობდა 1905–1911 წლებში ირანის რევოლუციაში. რევოლუციის დამარცხების შემდეგ ემიგრაციაში წავიდა ჯერ ერაყში, შემდეგ დასავლეთ ევროპაში. 1917 წლის თებერვლის რევოლუციის შემდეგ პეტროგრადში ჩავიდა. 1920 წლის ნოემბრიდან ირანის კომპარტიის ცკ-ის გენერალური მდივანი. მოკლეს ქუჩექ-ხანის დავალებით.\n\n==ლიტერატურა==\n{{ქსე|11|589}}\n\n\n\nკატეგორია:ირანელი რევოლუციონერები\nკატეგორია:დაბადებული 20 დეკემბერი\nკატეგორია:დაბადებული 1889\nკატეგორია:გარდაცვლილი 15 ოქტომბერი\nკატეგორია:გარდაცვლილი 1921", "url": "https://ka.wikipedia.org/wiki/ჰაიდარ_ამუოღლუ", "len": 851}
{"id": "4360", "title": "მარტინ ჰაიდეგერი", "text": "{{ინფოდაფა მეცნიერი}}\n'''მარტინ ჰაიდეგერი''' ({{lang-de|Martin Heidegger}}; დ. 26 სექტემბერი, 1889, მესკირხი, ბადენი — გ. 26 მაისი, 1976, იქვე) — გერმანელი ფილოსოფოსი, XX საუკუნის ეგზისტენციალიზმის ერთ-ერთი ფუძემდებელი. სწავლობდა იეზუიტების სკოლაში, შემდეგ ჰ. რიკერტთან ფრაიბურგის უნივერსიტეტში (ბრაისგაუ). 1916 იყო ე. ჰუსერლის ასისტენტი, პროფესორი მარბურგის (1922–1928), ფრაიბურგის (1928–1945) უნივერსიტეტებში. 1933–1934 ფრაიბურგის უნივერსიტეტის რექტორი. 1945 ნაცისტებთან თანამშრომლობის გამო უნივერსიტეტიდან გაათავისუფლეს. სიცოცხლის ბოლო წლებში ცხოვრობდა სოფელ ტოდტნაუბერგში. ჰაიდეგერის მოძღვრების ამოსავალია ს. კიერკეგორის ეგზისტენციალური განცდები და ფ. ნიცშეს ირაციონალიზმი, ხოლო მეთოდი - ე. ჰუსერლის ფენომენოლოგია და ვ. დილთაის ჰერმენევტიკა, საკუთარი ფილოსოფიის სახელმძღვანელო აზრთან მისვლას კი იგი ფ. ბრენტანოს უმადლის.\n\n== მოძღვრება ==\nჰაიდეგერის მოძღვრების სახელმძღვანელო აზრია ონტოლოგიური პრობლემა — ყოფიერების საზრისის გარკვევა. ჰაიდეგერის აზრით, ტრადიციულ ონტოლოგიას ეს პრობლემა არ ესმოდა. მისი შეხედულებით, ყოფიერების საზრისის გაგების ჰორიზონტია ეგზისტენციალური დრო — დროულობა (Zeitlichkeit), როგორც ნამყო-აწმყოობადი მომავალი (Gewesend-gegenwärtigende Zukunft). მას ეფუძნება ადამიანის ზრუნვითი ცხოვრება, მისი ისტორიულობა და ისტორია, საერთოდ სამყარო-დრო, როგორც „ვულგარული“ დრო. დროულობის ტრანსცენდენტალური სტრუქტურა არის ეგზისტენცის ყოფნის „ზრუნვის“ ონტოლოგიური საზრისი. ამგვარად, ჰაიდეგერის აზრით, ყოფიერების ნამდვილი საზრისის გარკვევის მისია უნდა შეასრულოს „ფუნდამენტალურმა ონტოლოგიამ“, ე. ი. ადამიანის ყოფნის (Dasein) ეგზისტენციალურ-ფენომენოლოგიურ ანალიზზე დაყრდნობილმა ტრანსცენდენტალურმა ონტოლოგიამ.\n\nადამიანის არსებობაა ეგზისტენცია — ყოფიერებასთან ღია, დაუფარავი, ამავე დროს დაფარული მიმართება. ეგზისტენციალები მიუთითებენ ადამიანის არსებობის არანამდვილობასა (გაუცხოება, გადასროლილობა, Man და სხვ.) და ნამდვილობაზე (სინდისის ხმა, გადაწყვეტილობა, არჩევა და სხვ.). ინდივიდმა უნდა შეძლოს პირველიდან მეორემდე ამაღლება. საამისო იმანენტური ძალა მასშივეა: მარტოობისა და სიჩუმის დროს სინდისის უხმო ძახილი სწორედ ამას მოუწოდებს პიროვნებას. Man დაიძლევა მაშინ, როცა ინდივიდი გააცნობიერებს თავისი ყოფის სასრულობის განსაზღვრულობას; ნამდვილი პიროვნების ამოცანაა „ჩახედოს თავის გარდაუვალ ხვედრს თვალებში“ და გახდეს „თავისი სიკვდილის გმირი“, რადგან ადამიანის ყოფა „ნაპერწკალია წყვდიადში“, არარასთან დგომაა, ამიტომ პიროვნებამ საკუთარი გადაწყვეტით, თავისუფლებით უნდა განახორციელოს თავისი ერთჯერადი ცხოვრების აზრი.\n\nჰაიდეგერის ადრინდელი თვალსაზრისი ეგზისტენციალურ ანთროპოლოგიად შეიძლება მივიჩნიოთ. მეორე პერიოდში კი იგი ყურადღებას ამახვილებს ყოფიერების იდუმალებაზე, ეგზისტენციის ყოფიერებით განსაზღვრულობაზე, ენაზე, როგორც „ყოფიერების სახლზე“, ყოფიერების ჭეშმარიტებაზე, ამასთან, მისთვის მთავარია არა „შემობრუნება“, ცალკეული პერიოდი, არამედ გზის ერთიანობა, გზაზე სვლა. ფილოსოფოსობა არის ძიება, გზაზე ყოფნა, რისთვისაც აუცილებელია დასავლეთის რაციონალური და აღმოსავლეთის არაცნობითი აზროვნების შეხვედრა. ევროპა ყოფიერების გახსენებით უნდა მივიდეს აღმოსავლეთთან. ბოლო პერიოდში ჰაიდეგერთან აღნიშნავენ რელიგიურ ტენდენციებს, მის მოძღვრებას სეკულარიზებულ თეოლოგიად მიიჩნევენ.\n\nჰაიდეგერის ფილოსოფია უჩვეულო ტერმინოლოგიის გამო დიდ აზრთა სხვადასხვაობას იწვევს. ხშირად თვით ეგზისტენციალისტებიც ვერ უგებენ ერთმანეთს (მაგ., ჰაიდეგერი და ჟ.პ. სარტრი).\n\nჰაიდეგერის მოძღვრება ხასიათდება ანტისციენტიზმით, ირაციონალიზმით, სუბიექტივიზმით, ლოგიკურის მიმართ ემოციურის პრიმატით.\n\n== მუნყოფიერება ==\nსუბიექტის სუბიექტურობა ნათელს ხდის, ჰაიდეგერის აზრით, ადამიანის სრულ დამოკიდებულებას მისგან არსებითად განსხვავებულზე, საერთოდ ყოველგვარი არსებულისგან განსხვავებულზე, არარაზე; ნათელს ხდის,რადგან ყოველი არსებული, რასაც კი რაიმენაირი \"არის\"-ი მიეწერება აუცილებლობით გულისხმობს ადამიანს, როგორც სასრულობას, სასრულობა კი არ შეიძლება თვითმყოფი და თავის თავის საფუძველი იყოს, ამის გაცნობიერება მოხდა, ჰაიდეგერის აზრით ყოფიერება და დროში. ამ ნაწარმოებში წამოყენებული დებულება: \"მუნყოფიერების \"არსება\" მის ეგზისტენცში ძევს\", სხვას არაფერს ნიშნავდა. ეს არაა ესენციის და ეგზისტენციის ტრადიციული დაპირისპირება, ესეიგი სამყაროს გარეთ გასვლა ანუ ტრანსცენდენტის წყალობითაა არსებული. ეგზისტენცი როგორც ადამიანის არსება უპირისპირდება, არა მარტო ინ-სისცენცს, ე.ი. ადამიანის საყრდენის სამყაროშივე დანახვას, არამედ ეგზისტენციასაც. ეს უკანასკნელი ჰაიდეგერს მიაჩნია როგორც არამუნყოფიერებისნაირი, ე.ი. ადამიანისგან პრინციპულად განსხვავებულ ყოფიერთა, ობიექტთა დამახასიათებელი.\n\n== ძირითადი შრომები ==\n* „ყოფიერება და დრო“, 1927.\n* „ჭეშმარიტებასა და ფაქტებზე“, 1943.\n* „ენის საუბარი“, 1959.\n\n== ლიტერატურა ==\n* კ.ბაქრაძე, ექსისტენციალიზმი.1962.\n* П. Гайденко, Екзистенциализм и проблема культуры. 1963.\n* XX საუკუნის ბურჟუაზიული ფილოსოფია.თბილისი.1970წ.\n{{ქსე|11|589|გორდეზიანი რ.}}\n\n==სქოლიო==\n{{სქოლიო}}\n\n\nკატეგორია:გერმანელი ფილოსოფოსები\nკატეგორია:დაბადებული 1889\nკატეგორია:გარდაცვლილი 1976\nკატეგორია:მარტინ ჰაიდეგერი\nკატეგორია:XX საუკუნის გერმანელი ფილოსოფოსები\nკატეგორია:კონტინენტური ფილოსოფოსები\nკატეგორია:კულტურის კრიტიკოსები\nკატეგორია:ეპისტემოლოგები\nკატეგორია:ეგზისტენციალისტები\nკატეგორია:მეტაფიზიკოსები\nკატეგორია:ნაცისტები\nკატეგორია:ონტოლოგები\nკატეგორია:ფენომენოლოგები\nკატეგორია:ხელოვნების ფილოსოფოსები\nკატეგორია:კულტურის ფილოსოფოსები\nკატეგორია:ისტორიის ფილოსოფოსები\nკატეგორია:ენის ფილოსოფოსები\nკატეგორია:რელიგიის ფილოსოფოსები\nკატეგორია:ტექნოლოგიის ფილოსოფოსები\nკატეგორია:პოლიტიკური ფილოსოფოსები\nკატეგორია:სოციალური კრიტიკოსები\nკატეგორია:სოციალური ფილოსოფოსები\nკატეგორია:ფრაიბურგის უნივერსიტეტის კურსდამთავრებულები", "url": "https://ka.wikipedia.org/wiki/მარტინ_ჰაიდეგერი", "len": 5367}
{"id": "4361", "title": "რუდოლფ ჰაიდენჰაინი", "text": "thumb|right|რუდოლფ ჰაიდენჰაინი\n\n'''რუდოლფ   პეტერ ჰაინრიხ  ჰაიდენჰაინი'''   (დ. 29 იანვარი, 1834, მარიენვერდერი  — გ. 13 ოქტომბერი, 1897, ბრესლაუ) — გერმანელი ფიზიოლოგი და ჰისტოლოგი. ბრესლაუს უნივერსიტეტის პროფესორი (1859-იდან). \n\n1856 წელს დაადგინა მუდმივი დენის ძალის გავლენა მამოძრავებელი ნერვების გაღიზიანების ეფექტზე. ე. წ. ტონომოტორული ფენომენის ანალიზისას (ენის მგრძნობიარე ნერვის პერიფერიული ბოლოს გაღიზიანებით გამოწვეული ენის კუნთების ნელი შეკუმშვა მამოძრავებელი ნერვის გადაჭრის შემთხვევაში) ჰაიდენჰაინმა დაამტკიცა, რომ იგი განპირობებულია სისხლძარღვების გაფართოების დამატებითი მოქმედებით. აღმოაჩინა, რომ დიდი ნახევარსფეროების ქერქის გარკვეული წერტილების გაღიზიანება შემაკავებელ გავლენას ახდენს ჩონჩხის კუნთების გაღიზიანებაზე. დაადგინა კუნთებში სითბოს წარმოშობის დამოკიდებულება მათი მოქმედების პირობებზე — სისხლის მიმოქცევაზე, დატვირთვაზე, გაღიზიანების ინტენსივობაზე და სხვ. აღრიცხა კუნთის ერთხელობრივი შეკუმშვისას სითბოს გამოყოფა. დაადგინა თირკმლის ეპითელიუმის აქტიური როლი შარდის წარმოშობაში და აგრეთვე ორგანიზმის გარკვეული უჯრედული ელემენტების აქტიური მნიშვნელობასა და ნაწლავების მიერ შეწოვის პროცესში. საჭმლის მომნელებელ ჯირკვლებზე, ჰაიდენჰაინის მიხედვით, გავლენას ახდენს სეკრეტორული და ტროფიკული ნერვები. ჰაიდენჰაინმა დაამტკიცა, რომ პეფსინი და მარილმჟავა გამოიყოფა კუჭის სხვადასხვა ჯირკვლოვანი უჯრედიდან; დაამუშავა იზოლირებული კუჭის მეთოდი, რომელიც შემდგომში გააუმჯობესა ივანე პავლოვმა.\n\n==ლიტერატურა==\n{{ქსე|11|589-590}}\n\n\nკატეგორია:გერმანელი ბიოლოგები\nკატეგორია:დაბადებული  29 იანვარი\nკატეგორია:დაბადებული  1834\nკატეგორია:გარდაცვლილი 13 ოქტომბერი\nკატეგორია:გარდაცვლილი  1897", "url": "https://ka.wikipedia.org/wiki/რუდოლფ_ჰაიდენჰაინი", "len": 1589}
{"id": "4362", "title": "იოზეფ ჰაიდნი", "text": "thumb|right|იოზეფ ჰაიდნი\n'''ფრანც იოზეფ ჰაიდნი''' ({{Lang-de|Franz Joseph Haydn}}; დ. 31 მარტი, 1732, რორაუ, ქვემო ავსტრია — გ. 31 მაისი, 1809, ვენა) — ავსტრიელი კომპოზიტორი, ვენის კლასიკური სკოლის პირველი წარმომადგენელი.\n\n== შემოქმედება ==\n1740-1749 წლებში ჰაიდნი ვენაში მღეროდა წმ. სტეფანეს ტაძრის გუნდში. აქვე სწავლობდა სხვადასხვა საკრავზე დაკვრას. ერთხანს იტალიელი კომპოზიტორისა და სიმღერის მასწავლებლის ნ. პორპორას აკომპანიატორი იყო. XVIII საუკუნის 50-ან წლებში ჰაიდნმა დაწერა ზინგშპილი „კოჭლი ეშმაკი“ (დაიდგა 1752 ვენაში) და მთელი რიგი სხვა ნაწარმოებები, რომელთაც პირველად მოუპოვეს მას სახელი. 1759-1761 წლებში ჰაიდნი გრაფ მორცინის კარის კაპელმაისტერი იყო. აქ შექმნა მან თავისი პირველი სიმფონიები. 1761-1790 წლებში მსახურობდა უნგრელი თავადების ესტერჰაზების კარზე, რომელთა ორკესტრისა და საშინაო თეატრისათვის დაწერა მრავალი სიმფონია (მათ შორის ცნობილი „გამოსათხოვარი“, 1772) და ოპერა. ჰაიდნის შემოქმედებითი მოღვაწეობა აღმავლობას განიცდის XVIII საუკუნის 80-90-იან წლებში, როდესაც შექმნა საუკეთესო კვარტეტები (დაწყებული ოპუს 33-ით), 6 პარიზული (1785-1786) და 12 ლონდონური (1791-1792, 1794-1795) სიმფონია, ორატორიები, მესები და ა. შ. ინგლისში მოგზაურობამ გააფართოვა ჰაიდნის შემოქმედებითი თვალსაწიერი, 1791 წელს მიანიჭეს ოქსფორდის უნივერსიტეტის საპატიო დოქტორის წოდება.\n\nჰაიდნის უაღრესად დემოკრატიული ხელოვნება დაკავშირებულია ხალხურ შემოქმედებასთან. მისი მუსიკა გამსჭვალულია ავსტრიული, სლავური, უნგრული ფოლკლორის რიტმებითა და ინტონაციებით, ხალხური იუმორით, ცხოველმყოფლობით. ცენტრალური ადგილი ჰაიდნის შემოქმედებაში უკავია სიმფონიებსა (100-ზე მეტი) და სიმებიან კვარტეტებს (83); ორივე ამ ჟანრში ჰაიდნის მოღვაწეობას ისტორიული მნიშვნელობა ჰქონდა. ზოგიერთი თავისი მხატვრული თვისებით, ფილოსოფიური გააზრებითა და კომპოზიციური ხერხებით (მოტივურ-თემატიკური დამუშავება) ჰაიდნმა შეამზადა ბეთჰოვენის შემოქმედება. განსაკუთრებული ადგილი უჭირავს ჰაიდნის შემოქმედებაში მის ორატორიებს „სამყაროს შექმნა“ (1798) და „წელიწადის დრონი“ (1801). ჰაიდნს ეკუთვნის 24 ოპერა, მრავალი საკრავიერი კონცერტი და ანსამბლი (200-მდე), 52 საფორტეპიანო სონატა, საკრავიერი პიესები და სხვა.\n\n=== ჰაიდნის ძირითადი ნაწარმოებები ===\n* 104 სიმფონია\n* 83 კვარტეტი\n* 21 სიმებიანი ტრიო\n* 41 საფორტეპიანო ტრიო\n* 52 საფორტეპიანო სონატა\n* 24 ოპერა\n* 14 მესა და კანტატები\n\n== ლიტერატურა ==\n{{ქსე|11|590}}\n\n\n\nკატეგორია:ავსტრიელი კომპოზიტორები\nკატეგორია:დაბადებული 31 მარტი\nკატეგორია:დაბადებული 1732\nკატეგორია:გარდაცვლილი 31 მაისი\nკატეგორია:გარდაცვლილი 1809", "url": "https://ka.wikipedia.org/wiki/იოზეფ_ჰაიდნი", "len": 2402}
{"id": "4363", "title": "რაჟდენ ხუნდაძე", "text": "{{მმ*|ხუნდაძე}}\n{{ინფოდაფა რელიგიური მოღვაწე|ანტიპაპი\n| სახელი = რაჟდენ ხუნდაძე\n| წოდება = დეკანოზი\n| სურათი = \n| წარწერა =\n\n| პროვინცია =\n| ეპარქია =\n| ეკლესია =\n| მფარველი =\n| ინთრონიზაცია =\n| წასვლა =\n| წინამორბედი =\n| მემკვიდრე =\n| Ordination =\n| Consecration =\n| სხვა_თანამდებობები =\n\n| საერო სახელი = \n| დაბადების თარიღი = 1845\n| დაბადების ადგილი = კალაგონი, რუსეთის იმპერია\n| გარდაცვალების თარიღი = 1929\n| გარდაცვალების ადგილი = ქუთაისი, საქართველოს სსრ\n| საფლავი = \n| ეროვნება = ქართველი\n| რელიგია = მართლმადიდებელი\n| საცხოვრებელი ადგილი = ქუთაისი\n| პარტნიორი =  \n| მეუღლე = \n| შვილები = \n| მშობლები = თომა ხუნდაძე\n| საქმიანობა = საეკლესიო საგალობლებისა და ხალხური სიმღერების შეკრება\n| პროფესია = ლოტბარი\n| ალმა მატერი = თბილისის სასულიერო სემინარია\n| ხელმოწერა = \n| ვებ გვერდი = \n| ხსენების_დღე = \n| venerated_in = \n| saint title = \n| beatified_date = \n| beatified_place = \n| beatified_by = \n| canonized_date = \n| canonized_place = \n| canonized_by = \n| attributes = \n| patronage =\n| shrine = \n| suppressed_date = \n| suppressed_by =  \n| footnotes = \n| data =  \n}}\n\n'''რაჟდენ ხუნდაძე''' (დ. 1845, კალაგონი ―  გ. 1929, ქუთაისი) —  ქართველი სასულიერო მოღვაწე, ქართული საეკლესიო საგალობლების ცნობილი შემკრები და შემსრულებელი, ლიტერატორი, დეკანოზი, გამოჩენილი პედაგოგის სილოვან ხუნდაძის (1860-1928) უფროსი ძმა.\n\n==ბიოგრაფია==\nდაიბადა ოზურგეთის მაზრის სოფელ კალაგონში, მღვდელ თომა ხუნდაძის ოჯახში. დაამთავრა თბილისის სასულიერო სემინარია. ცხოვრობდა და მოღვაწეობდა ქუთაისში, სადაც 1901-1907 წლებში იყო წმინდა გიორგის ეკლესიის მღვდელი.\t\n\nრაჟდენ ხუნდაძეს დიდი დამსახურება მიუძღვის ქართული საეკლესიო საგალობლების და ხალხური სიმღერების შეკრებასა და პოპულარიზაციაში. მისი საგალობლები შევიდა 1896 წელს ფილიმონ ქორიძის მიერ გამოცემულ „ქართულ გალობაში“. იყო ცნობილი ლოტბარი. საღვთო სჯულს და საეკლესიო გალობას ასწავლიდა ქუთაისის გიმნაზიებში. 1885-1912 წლებში ქუთაისში გამოსცა ქართული საეკლესიო საგალობლების 10-ზე მეტი მნიშვნელოვანი კრებული. მათგან აღსანიშნავია: „შემოკლებული საეკლესიო ტიბიკონი“ (ქუთაისი, 1887), „ღვთისმშობლის მიძინების სვინაქსარი“ (ქუთაისი, 1894), „ქართული საეკლესიო გალობა გურულ-იმერულ კილოზე“ (ქუთაისი, 1902), „ქართული გალობა (ლიტურღია იოანე ოქროპირისა, ვასილ დიდისა და გრიგოლ ღვთის-მეტყველისა. პარტიტურა, ნოტებზე გადაღებული გურულ-იმერულ სადა კილოზე)“ (ტფილისი, 1911), „საეკლესიო ტიბიკონი“ (ქუთაისი, 1910) და სხვა. რ. ხუნდაძე არჩეული იყო იმერეთის ეპარქიის სარწმუნოებრივ-საგანმანათლებლო ძმობის წევრად.\n\nეწეოდა აქტიურ ლიტერატურულ და პუბლიცისტურ მოღვაწეობას. „საჯავახოელის“, „საჯაოხელის“, „ქართველიშვილის“ ფსევდონიმებით ლექსებს და პუბლიცისტურ წერილებს აქვეყნებდა ქართულ პერიოდულ პრესაში („ივერია“, „მწყემსი“, „კოლხიდა“, „განათლება“, „ჩვენი ქვეყანა“ და ა.შ.). 1905 წელს ქუთაისში გამოიცა მისი ლექსების კრებული.\n\nხუნდაძეს ეკუთვნის, აგრეთვე, რამდენიმე მუსიკალური ნაწარმოები, მათ შორის ოპერა „უცნაური ქორწილი“.\n\nრაჟდენ ხუნდაძე ეწეოდა აქტიურ საზოგადოებრივ მოღვაწეობას: არჩეული იყო ქართველთა შორის წერა-კითხვის გამავრცელებელი საზოგადოების და საქართველოს საისტორიო და საეთნოგრაფიო საზოგადოების წევრად. მას ახლო მეგობრობა აკავშირებდა ილია ჭავჭავაძესთან, აკაკი წერეთელთან, ნიკო ნიკოლაძესთან, იმერეთის ეპისკოპოს გაბრიელთან (ქიქოძე), ვასილ წერეთელთან, მამია გურიელთან და სხვა გამოჩენილ მოღვაწეებთან.\n\nხუნდაძე გარდაიცვალა 84 წლის ასაკში, დაკრძალულია ქუთაისში.\n\n==რესურსები ინტერნეტში==\n{{nplg ბიოგრაფია|00009776}}\n{{სდრ პროსოპოგრაფია|22838}}\n*როდის არის ქვეყანა ბედნიერი, რაჟდენ ხუნდაძე\n\n\n\nკატეგორია:დაბადებული 1845\nკატეგორია:გარდაცვლილი 1929\nკატეგორია:ქართველი საეკლესიო მოღვაწეები\nკატეგორია:ჩოხატაურის მუნიციპალიტეტში დაბადებულები\nკატეგორია:ქართველთა შორის წერა-კითხვის გამავრცელებელი საზოგადოების წევრები", "url": "https://ka.wikipedia.org/wiki/რაჟდენ_ხუნდაძე", "len": 3601}
{"id": "4364", "title": "ვასილ წერეთელი", "text": "{{ინფოდაფა პოლიტიკოსი}}\n'''ვასილ წერეთელი''' (დ. 1862, ცხრუკვეთი —  გ. 1937, თბილისი) — ქართველი პოლიტიკური და საზოგადო მოღვაწე, ექიმი და პუბლიცისტი, აკადემიკოს გიორგი წერეთლის (1904-1973) და საქართველოს მეცნიერებათა აკადემიის წევრ-კორესპონდენტის თინათინ წერეთლის (1903-1980) მამა, გამოჩენილი მეცნიერისა და საზოგადო მოღვაწის მიხაკო წერეთლის (1878-1965) უფროსი ძმა.\n\nიგი იყო იმერეთის მეფის სოლომონ I-ის კარის მოძღვრის სვიმონ წერეთლის (მისგან იღებს სათავეს მოძღვრიშვილ-წერეთელთა ცნობილი საგვარეულო) და იმერეთის მეფის დავით II-ის ასულის ატატო ბაგრატიონის შთამომავალი.\n\n== ბიოგრაფია ==\n\n===განათლება===\n\nვასილ წერეთელმა 1883 წელს დაასრულა ქუთაისის კლასიკური გიმნაზია და 1884 წელს შევიდა ოდესის უნივერსიტეტის საბუნებისმეტყველო ფაკულტეტზე. ხალხოსნურ მოძრაობაში აქტიური მონაწილეობისათვის (იგი იყო ვარლამ ჩერქეზიშვილის მიერ დაარსებული ცნობილი ორგანიზაციის „ნაროდნაია ვოლიას“ წევრი) 1887 წელს გარიცხეს უნივერსიტეტიდან. მოგვიანებით, 1898 წელს, დაამთავრა კიევის უნივერსიტეტის სამედიცინო ფაკულტეტი.\n\n===საექიმო, პუბლიცისტური და საზოგადოებრივი მოღვაწეობა 1887-1893 და 1898-1918 წლებში===\n\nოდესის უნივერსიტეტიდან გარიცხვის შემდეგ, 1887 წელს ვასილ წერეთელი დაბრუნდა სამშობლოში. თითქმის ხუთი წლის მანძილზე ცხოვრობდა და მოღვაწეობდა ბათუმში, იყო რუსულენოვანი გაზეთის „ჩერნომორსკი ვესტნიკის“ რედაქტორი.\n\nკიევის უნივერსიტეტის სამედიცინო ფაკულტეტის დამთავრების შემდეგ, 1898-1900 წლებში იგი იყო ჭიათურის საავადმყოფოს გამგე. 1900-1908 წლებში საექიმო მოღვაწეობას ეწეოდა თბილისსა და თიანეთში. 1908 წლიდან მოღვაწეობდა ქუთაისში - იყო ქუთაისის ამბულატორიის გამგე და ქუთაისის ქართული სათავადაზნაურო გიმნაზიის ჰიგიენის მასწავლებელი.\n\nზემოთ აღნიშნულ წლებში ვასილ წერეთელი ეწეოდა აქტიურ პუბლიცისტურ მოღვაწეობას. მისი წერილები ხშირად ქვეყნდებოდა გაზეთებში „დროება“,„ივერია“, „ცნობის ფურცელი“, „იმერეთი“, „საქართველო“. 1912 წელს იგი იყო გაზეთ „იმერეთის“ ერთ-ერთი ფუძემდებელი, შემდეგ კი - რედაქტორი. 1916-1917 წლებში რედაქტორობდა ქუთაისში გამომავალ პოპულარულ გაზეთებს „სამშობლო“ და „ჩვენი ქვეყანა“. აღსანიშნავია, რომ მან შეადგინა და გამოსცა „სამეცნიერო-საფილოსოფიო ტერმინოლოგია“, რომელიც წარმოადგენდა ამ ხასიათის პირველ გამოცემას ქართულ ენაზე.\n\nიმავე წლებში ვასილ წერეთელი აქტიურად იღვწოდა პოლიტიკურ სარბიელზეც. 1900-იანი წლების დამდეგიდან იგი იყო ქართველ სოციალ-ფედერალისტთა პარტიის წევრი, ხოლო 1917 წელს მისი უშუალო მონაწილეობით დაარსდა ეროვნულ-დემოკრატიული პარტია, რასაც საფუძვლად დაედო ილია ჭავჭავაძის მიერ 1905 წელს შედგენილი პროგრამა. წერეთელი იყო ამ პარტიის ერთ-ერთი უთვალსაჩინოესი მოღვაწე.\n\n1890-იანი წლების დამლევს ვასილ წერეთელი გახდა ქართველთა შორის წერა-კითხვის გამავრცელებელი საზოგადოების წევრი.\n\n===ვასილ წერეთელი 1918-1921 წლებში===\n\n1917 წელს საქართველოს ეროვნულმა ყრილობამ ვასილ წერეთელი აირჩია ეროვნული საბჭოს წევრად. 1918 წლის 26 მაისს სწორედ საქართველოს ეროვნული საბჭოს საგანგებო სხდომაზე იქნა მიღებული საქართველოს სახელმწიფოებრივი დამოუკიდებლობის აქტი, რომელსაც ამშვენებს ვასილ წერეთლის ხელმოწერაც. 1919-1921 წლებში იგი იყო საქართველოს დემოკრატიული რესპუბლიკის ეროვნული პარლამენტის, - დამფუძნებელი კრების, წევრი ეროვნულ-დემოკრატიული პარტიიდან.\n\n1921 წლის 25 თებერვალს ბოლშევიკური რუსეთის წითელმა არმიამ მოახდინა საქართველოს ოკუპაცია. ამის შემდეგ ვასილ წერეთელი ჩამოსცილდა აქტიურ პოლიტიკურ მოღვაწეობას.\n\n===1921-1937===\n\n1921-1926 წლებში ვასილ წერეთელი საექიმო მოღვაწეობას ეწეოდა ქუთაისში. 1926 წლის დამდეგიდან ცხოვრობდა და მოღვაწეობდა თბილისში. 1926-1930 წლებში იგი იყო ქართული სამედიცინო ჟურნალის „ჯანსახკომის მოამბე“ რედაქტორი.\n\nგარდაიცვალა 75 წლის ასაკში. დაკრძალეს თბილისში, ვერეს სასაფლაოზე. 1980-იანი წლების დამდეგს, სასაფლაოს მახლობლად კორპუსების მშენებლობასთან დაკავშირებით, სასაფლაოს ჩამოაჭრეს მოზრდილი ნაწილი. ამ ბარბაროსულ ქმედებას შეეწირა ვასილ წერეთლის საფლავიც.\n\n2012 წლის 18-20 ოქტომბერს, საქართველოს ეროვნული მუზეუმის და ჭიათურის მუნიციპალიტეტის ეგიდით, საქართველოს ეროვნული მუზეუმის სააქტო დარბაზში და ქ. ჭიათურის აკაკი წერეთლის სახელობის თეატრში, ჩატარდა ვასილ წერეთლის დაბადებიდან 150-ე წლისთავისადმი მიძღვნილი სამეცნიერო კონფერენცია. ამ თარიღთან დაკავშირებით, ვასილ და მიხაკო წერეთლების სახელი მიენიჭა ქუჩას ჭიათურაში.\n\n==ლიტერატურა==\n{{ქსე|11|306-307|სიდამონიძე უ.}}\n* ''ღვალაძე თ.,'' ვასილ წერეთელი. — გაზ. „ლიტერატურული საქართველო“, 9 სექტ. 1988.\n* ''ბიწაძე ლ.,'' არდავიწყება მოყვრისა, ქუთაისი, 2004, გვ. 155-156.\n* ''ჭუმბურიძე დ.,'' ისტორიული პორტრეტები, თბ., 2008, გვ. 154-176\n* ''ჯანელიძე ო.,'' ნარკვევები საქართველოს ეროვნულ-დემოკრატიული პარტიის ისტორიიდან, თბ., 2002. \n* ვასილ წერეთლის (1862-1937) დაბადებიდან 150-ე წლისთავისადმი მიძღვნილი სამეცნიერო კონფერენცია (თბილისი-ჭიათურა, 2012 წლის 18-20 ოქტომბერი). პროგრამა და მასალების კრებული. პ/მგ. რედაქტორი ლევან ზ. ურუშაძე, საქართველოს ეროვნული მუზეუმის გამოცემა, თბილისი-ჭიათურა, 2012, 86 გვ.\n \n==რესურსები ინტერნეტში==\n*{{nplg ილია|00004248}}\n\n\n\nკატეგორია:საქართველოს ეროვნული საბჭოს წევრები\nკატეგორია:ქართველი პუბლიცისტები\nკატეგორია:ქართველი ექიმები\nკატეგორია:დაბადებული  1862\nკატეგორია:გარდაცვლილი  1937\nკატეგორია:ჭიათურის მუნიციპალიტეტში დაბადებულები\nვასილ\nკატეგორია:ქართველთა შორის წერა-კითხვის გამავრცელებელი საზოგადოების წევრები\nკატეგორია:საქართველოს საისტორიო და საეთნოგრაფიო საზოგადოების წევრები", "url": "https://ka.wikipedia.org/wiki/ვასილ_წერეთელი", "len": 5069}
{"id": "4367", "title": "ნიკოლოზ I გულაბერისძე", "text": "'''ნიკოლოზ I''' გულაბერისძე — საქართველოს კათოლიკოს-პატრიარქი დაახლ. 1149-1178 წლებში, გიორგი III-ის დროს; მწერალი და ფილოსოფოსი. იყო კათოლიკოს-პატრიარქის სვიმონ IV-ს ძმისწული.\n\nმისი პატრიარქად კურთხევა უნდა მომხდარიყო 1149 წელს. ნიკოლოზ I პროგრესულად მოაზროვნე იყო და სამეფო ხელისუფლების ცენტრალიზაციას ემხრობოდა. დაახლოებით 1178 იგი კათალიკოსობოდან გადამდგარა და იერუსალიმში წავიდა. 1184 წელს ნიკოლოზ I თამარ მეფემ იერუსალიმიდან მოიწვია საქართველოში საეკლესიო საქმეების მოსაგვარებლად. იგი თამარის თხოვნით ანტონ ქუთათელთან ერთად ხელმძღვანელობდა საეკლესიო კრებას, რომელიც  მიქელ მირიანის ძის მღვდელთმთავრობის მიზანშეწონილობას იხილავდა.\n\nნიკოლოზ I მიჩნეულია ავტორად თხზულებისა \"საკითხავი სუეტისა ცხოველისაჲ, კუართისა საუფლოჲსა და კათოლიკე ეკლესიისა\". მასში აღწერილია საუფლო კვართისა და წმინდა ნინოს მიერ ქართველთა გაქრისტიანების ამბავი, აგრეთვე  სვეტიცხოვლის ძველი და ახალი სასწაულთმოქმედება, რომელსაც ბოლოში დართული აქვს შესხმა \"გიხაროდენ\".\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==ლიტერატურა==\n* პ. კარბელაშვილი, „იერარქია საქართველოს ეკლესიისა“ : კათალიკოსნი და მღვდელ-მთავარნი - თბილისი : ალექსანდრე ეპისკოპოსის გამოცემა, 1900 (მ. შარაძის და ამხ. სტ.).\n\n== რესურსები ინტერნეტში ==\n* ნიკოლოზ გულაბერიძე\n\n{{საქართველოს მართლმადიდებელი ეკლესიის მეთაურები}}\nკატეგორია:საქართველოს კათოლიკოსები", "url": "https://ka.wikipedia.org/wiki/ნიკოლოზ_I_გულაბერისძე", "len": 1324}
{"id": "4368", "title": "ესპირიტუ-სანტუ", "text": "{{ინფოდაფა ადმინისტრაციული ერთეული|ბრაზილია\n|მშობლიური სახელი = Espírito Santo\n|ქართული სახელი = ესპირიტუ-სანტუ\n|დროშა = Bandeira do Espírito Santo.svg\n|გერბი = Brasão do Espírito Santo.svg\n|ქვეყანა = ბრაზილია\n|ჰიმნი =  \n|სტატუსი = შტატი\n|შედის = \n|მოიცავს = \n|დედაქალაქი = ვიტორია\n|მსხვილი ქალაქი = \n|მსხვილი ქალაქები = \n|თარიღი = \n|მეთაური = \n|მეთაური 2 = \n|მშპ =\n|მშპ წელი= \n|მშპ ადგილი =\n|მშპ ესმ = \n|ენა =\n|ენები =\n|მოსახლეობა =  3,885,049\n|აღწერის წელი = 2014\n|ადგილი მოსახლეობით =\n|ეროვნული შემადგენლობა =\n|სიმჭიდროვე = 84\n|აღმსარებლობა =\n|ფართობი = 46 077,519\n|ადგილი ფართობით = 23\n|ფართობის პროცენტი = \n|მაქსიმალური სიმაღლე =\n|საშუალო სიმაღლე =\n|მინიმალური სიმაღლე =\n|განედი = \n|გრძედი = \n|რუკა = \n|დროის სარტყელი = UTC-03:00\n|აბრევიატურა = BR-ES\n|ISO = \n|FIPS = \n|სატელეფონო კოდი = \n|საფოსტო ინდექსები = 29000-000 — 29990-000\n|ინტერნეტ-დომენი =\n|საავტომობილო სანომრე ნიშნები = \n|საიტი =\n|კატეგორია ვიკისაწყობში =\n|პარამეტრი1 = 200პქ\n|შენიშვნა =\n}}\n'''ესპირიტუ-სანტუ''' ({{lang-pt|Espírito Santo, ES}}) — ბრაზილიის შტატი ქვეყნის სამხრეთ-აღმოსავლეთში, ბრაზილიის ზეგანის განაპირას.\n\n* '''ფართობი''' – 46 ათასი კმ².\n* '''მოსახლეობა''' – 3,885,049 (2014)<ref>{{cite web|url= |title=Instituto Brasileiro de Geografia e Estatística |publisher=IBGE |date=2012-08-31 |accessdate=2014-04-08}}</ref>\n* '''ქალაქები''' (ათ.) – ვიტორია (306), ვილა-ველია (366), სერა (346).\n\n==რესურსები ინტერნეტში==\n{{Commonscat-inline|position=left|Espírito Santo}}\n* {{ოფიციალური|}}\n\n==სქოლიო==\n{{სქოლიო}}\n\n{{ესკიზი-ბრაზილია}}\n{{ბრაზილიის ფედერაციები}}\n\nკატეგორია:ბრაზილიის შტატები", "url": "https://ka.wikipedia.org/wiki/ესპირიტუ-სანტუ", "len": 1562}
{"id": "4369", "title": "ფრიდრიხ ჰაიეკი", "text": "{{ინფოდაფა მეცნიერი}}\n'''ფრიდრიხ ავგუსტ ფონ ჰაიეკი''' (დ. 8 მაისი. 1899, ვენა — გ. 23 მარტი. 1992, ფრაიბურგი, ბადენ-ვიურტემბერგი) — ავსტრიელი ეკონომისტი, ავსტრიის ეკონომიური კვლევების ინსტიტუტის დირექტორი (1927-1931), ლონდონის (1931-1950), ჩიკაგოს (1950-1962), ფრაიბურგის (1962-69,1977-92) უნივერსიტეტების პროფესორი, ზალცბურგის უნივერსიტეტის პროფესორ-კონსულტანტი (1968-77). ნობელის პრემიის ლაურეატი (გ. მიურდალთან ერთად 1974).\n\n==ბიოგრაფია==\n\nდაიბადა 1899 წლის 8 მაისს ვენაში. მამამისი ბოტანიკის ლექტორი იყო ვენის უნივერსიტეტში. ორივე ბაბუა აკადემიური სწავლული ჰყავდა, დედის მხრიდან - სტატისტიკოსი, მამის მხრიდან - საბუნებისმეტყველო მეცნიერებების მკვლევარი. იგი იყო ლუდვიგ ვიტგენშტეინის დეიდაშვილი, რომლის ნაშრომებმაც გავლენა მოახდინა მის მსოფლმხედველობაზეც.\n\n1917 წელს ავსტრია-უნგრეთის მხრიდან იბრძოდა პირველ მსოფლიო ომში. სწორედ ომის შემდეგ გადაწყვიტა აკადემიური საქმიანობით დაკავება, რათა თავისი წვლილი შეეტანა პოლიტიკური ორგანიზების პრობლემების გადაწყვეტასა და ისეთი შეცდომების აღმოფხვრაში, რომლებიც წინ უძღოდნენ მის მიერ ნანახ ომს.\n\n1921-23 წლებში სამართალსა და პოლიტიკურ მეცნიერებებში მიიღო დოქტორის ხარისხი ვენის უნივერსიტეტში. აქ სწავლისას მასზე დიდი გავლენა მოახდინეს კარლ მენგერმა და ფრიდრიხ ფონ ვიზერმა; ამ უკანასკნელის რეკომენდაციით კი ჰაიეკი ლუდვიგ ფონ მიზესმა დაიქირავა სენ ჟერმენის შეთანხმების სამართლებრივ და ეკონომიკურ საკითხებზე სამუშაოდ. იგი მიზესის კერძო სემინარებსაც ესწრებოდა თავის მეგობრებთან (მორგენშტერნი, ჰაბერლერი) ერთად, რომელიც კეინსის კემბრიჯული წრის ერთგვარი ანალოგი იყო. 1923-24 წლებში ნიუ იორკის უნივერსიტეტში აგროვებდა მონაცემებს ამერიკის ეკონომიკისა და ფედერალური სარეზერვო სისტემის ოპერაციების შესახებ.\n\nამავე წლებში მან განავითარა მიზესის დაწყებული მსჯელობა მგეგმავის მიერ ეკონომიკური გამოთვლების შეუძლებლობის შესახებ. ჰაიეკი ამბობდა რომ მგეგმავი მონდომების შემთხვევაშიც კი ვერ გათვლის ყველასთვის სასიკეთოდ, რადგან ამისთვის მონაცემები კონკრეტულ მომენტში არ არსებობს და ადამიანები, რომლებსაც საკუთარი თამაშის წესები აქვთ, ურთიერთქმედებებისას ქმნიან იმ მონაცემებს, რომლის მიხედვითაც მათთვის სასარგებლო დაგეგმვა შეიძლება - შესაბამისად ასეთი ინფორმაცია ზედმეტად გაფანტულიცაა შეკრებისთვის.\n\n1920-30 წლებში სწავლობდა ბიზნეს ციკლებს, კაპიტალის თეორიასა და მონეტარულ თეორიას, რომლებიც მისი აზრით ერთმანეთთან დაკავშირებულები იყვნენ. ამასთან ჰაიეკი მთავრობათა ინფლაციური პოლიტიკის კრიტიკისას გამოთქვამდა მოსაზრებას ინფლაციასა და უმუშევრობას შორის კავშირის შესახებ.\n\nთავდაპირველად ჰაიეკი ვიზერისეულ დემოკრატიულ სოციალიზმს ემხრობოდა, მაგრამ მას შემდეგ რაც მიზესის „სოციალიზმი“ წაიკითხა და გაითავისა თუ რას გულისხმობდა ეს იდეოლოგია კლასიკური ლიბერალიზმის მიმდევრად იქცა. 1927-1931 წლებში, სანამ ლონდონის ეკონომიკის სკოლაში წავიდოდა ლიონელ რობინსის მიწვევით, თავის მიერ დაარსებულ ბიზნეს ციკლების კვლევის ავსტრიულ ინსტიტუტს მეთაურობდა. ინგლისში გადასვლიდან უმოკლეს პერიოდში მან ეკონომიკის გამოჩენილი სწავლულის სახელი მოიპოვა და მისმა ფასების ეკონომიკური აგენტების მაკოორდინირებელ წყაროდ, ხოლო ბაზრის როგორც იმ ინფორმაციის მწარმოებლად წარმოჩენამ, რომელსაც ეფუძნება ფასები, დიდი გავლენა მოახდინა ბევრ იმდროინდელ მოღვაწეზე.\n\n1932 წელს ჰაიეკმა თქვა რომ კერძო ინვესტიციები ეკონომიკური ზრდის უკეთესი გზა იყო, ვიდრე ბრიტანეთის მთავრობის მიერ სამთავრობო ხარჯების გაზრდა. ამ პერიოდიდან იწყება მისი კეინსთან პაექრობა. მის მიერ 1931 წელს გამოშვებულ წიგნზე „ფასები და წარმოება“ კეინსმა თქვა: „ეს არის ექსტრაორდინალური მაგალითი იმისა თუ როგორ შეიძლება ერთი დაშვებული შეცდომის მერე ულმობელი ლოგიკოსი მოხვდეს საგიჟეთში“.\n\n1938 წელს ჰაიეკმა ავსტრიის ანშლუსის შემდეგ არ მოინდომა უკან დაბრუნება და ბრიტანეთის მოქალაქეობა მიიღო.\n\n1944 წლის მარტში გამოსცა წიგნი „გზა ბატონყმობისკენ“, როგორც ბრიტანელი ხალხის გაფრთხილება. იგი ხედავდა რომ ბრიტანელი სოციალისტების მოწოდებები, რომლებიც ომგამოცდილ ხალხში პოპულარობას იხვეჭდა, ძალიან ჰგავდა გერმანელი სოციალისტების მოწოდებებს 1920-იან წლებში, რის შემდეგაც ნაცისტები მოვიდნენ ქვეყნის სათავეში. წიგნმა უამრავი ადამიანის აზროვნება შეცვალა; ამერიკაში გამოსვლის შემდეგ კი ერთ-ერთი უდიდესი კლასიკოსი ლიბერალის სახელი დაუმკვიდრა მის ავტორს. ამ წიგნში ჰაიეკმა თქვა: „(სახელმწიფოს მიერ) ეკონომიკის კონტროლი არ არის უბრალოდ ადამიანთა ცხოვრების გარკვეული სექტორის კონტროლი, ეს არის ყველაფრის კონტროლი“.\n\nამ წიგნის შესახებ კეინსის კომენტარი ასეთი იყო: „ჩემი აზრით, ეს ბრწყინვალე წიგნია, მორალური და ფილოსოფიური თვალსაზრისით მე ვეთანხმები მას, და არა მარტო გონებით“. ამასთანავე კეინსმა მოუწოდა ჰაიეკს დაეფიქსირებინა საკუთარი აზრი იმის შესახებ თუ სად უნდა გაივლოს ხაზი სახელმწიფოსთვის ეკონომიკის დაგეგმარებაში. ჰაიეკის პასუხი ამ გამოწვევაზე იყო 1960 წელს გამოქვეყნებული „თავისუფლების კონსტიტუცია“. „გზა ბატონყმობისკენ“ გამოქვეყნების შემდეგ ჰაიეკმა ეკონომიკურ კვლევებზე მეტად სოციალურ და ფილოსოფიურ კვლევებს მიჰყო ხელი.\n\n1947 წელს შვეიცარიაში ჰაიეკმა, ფრიდმანმა, მიზესმა, სტიგლერმა და მათმა თანამოაზრეებმა დააარსეს მონ პელერინის საზოგადოება, რომელიც პოპულარიზაციას უწევდა და დღესაც უწევს თავისუფალი ბაზრის იდეოლოგიას.\n\n1950-62 წლებში ჰაიეკი ჩიკაგოს უნივერიტეტში მოღვაწეობდა სოციალური და მორალური მეცნიერებების პროფესორად.\n\n1962-68 წლებში მოღვაწეობდა ფრაიბურგის უნივერსიტეტში. ამ პერიოდს იგი იხსენებს როგორც ძალიან ნაყოფიერს.\n\n1968-77 წლებში ზალცბურგის უნივერსიტეტში გადაინაცვლა, თუმცა იქაურობით ვერ აღფრთოვანდა და 1977 წლიდან სიკვდილამდე ფრაიბურგის უნივერსიტეტში გააგრძელა მოღვაწეობა.\n\n1970-იან წლებში ის მხარს უჭერდა პინოჩეტის დიქტატორულ რეჟიმს ჩილეში, რადგან მიაჩნდა რომ გარდამავალ პერიოდში ქვეყნის ლიბერალიზმისკენ წაყვანას მხოლოდ ასეთი მმართველობა თუ მოახერხებდა.\n\n1974 წლის 9 ოქტომბერს გახდა ცნობილი, რომ მას და გუნარ მირდალს ერთად მიანიჭეს ნობელის პრემია „ნოვატორული შრომებისთვის მონეტარულ და ეკონომიკური რყევების თეორიაში, აგრეთვე ეკონომიკური, სოციალური და ინსტიტუციური ფენომენების ურთიერთდამოკიდებულების გამჭრიახი ანალიზისთვის“. იგი ამ ფაქტით გაკვირვებული იყო და აცხადებდა რომ კეინსიანელს და მას ნობელის ჯილდო ერთდროულად იდეოლოგიური დაბალანსებისთვის მიანიჭეს. პრემიის მიღებამ მას ახალი სიცოცხლე შთაბერა და ნაშრომების გამოცემა განაახლა.\n\n1970-იანი წლებიდან მან დაიწყო ფულის დენაციონალიზაციის შესახებ საუბარი იმ მოტივით, რომ ფულის გამომშვები თითოეული კომპანია უფრო მეტად გაუფრთხილდებოდა საკუთარი ვალუტის მსყიდველობით უნარს.\n\nბიოგრაფთათვის ასევე ცნობილია შემთხვევა, როდესაც მარგარეტ ტეტჩერმა კონსერვატიული პარტიის ერთ-ერთი ყრილობისას ქეისიდან ამოიღო ჰაიეკის „თავისუფლების კონსტიტუცია“ მაგიდაზე დააბრახუნა იგი და თქვა: „ეს ის არის, რისიც ჩვენ გვჯერა“.\n\nჰაიეკის გავლენას აღიარებდა რონალდ რეიგანიც. ფრიდმანი ამბობდა რომ რკინის ფარდას ცალკეული პიროვნებების ნამუშევრებიდან ყველაზე მეტი ზიანი სწორედ ჰაიეკის ნაწერებმა მიაყენეს, რომელთა თარგმანებიც აქტიურად ვრცელდებოდა შავ ბაზრებზე ისეთ ქვეყნებში, რომლებმაც მომავალში საკუთარ თავზე გამოსცადეს ხავერდოვანი რევოლუცია და საბჭოთა კავშირის დაშლა.\n\n1984 წელს ტეტჩერის რჩევით ელიზაბედ მეორემ ჰაიეკს ღირსების ორდენის კავალერობა უბოძა, ჯორჯ ბუშმა (უფროსმა) კი 1991 წელს მას ამერიკის ერთ-ერთი უმაღლესი სამოქალაქო ჯილდო თავისუფლების საპრეზიდენტო მედალი გადასცა. ფრიდრიხ ჰაიეკი გარდაიცვალა 1992 წლის 23 მარტს.\n\n== ლიტერატურა ==\n{{ქსე|11|590}}\n* თენგიზ ვერულავა – ფრიდრიხ ჰაიეკის ”გზა ბატონყმობისაკენ” \n* თენგიზ ვერულავა – “ფრიდრიხ ჰაიეკი”\n* {{Commons-inline|Friedrich von Hayek}}\n\n==სქოლიო==\n{{სქოლიო}}\n\n{{ნობელის პრემია ეკონომიკაში}}\n\n\nკატეგორია:ავსტრიელი ეკონომისტები\nკატეგორია:დაბადებული 1899\nკატეგორია:გარდაცვლილი 1992\nკატეგორია:ბრიტანელი ნობელის პრემიის ლაურეატები\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/ფრიდრიხ_ჰაიეკი", "len": 7290}
{"id": "4370", "title": "პაულ ფონ ჰაიზე", "text": "{{ინფოდაფა მწერალი}}\n'''პაულ იოჰან ლუდვიგ ფონ ჰაიზე''' (დ. 15 მარტი. 1830, ბერლინი  — გ. 2 აპრილი. 1914, მიუნხენი) — გერმანელი მწერალი. ნობელის პრემიის ლაურეატი (1910); იყო ფილოსოფიის დოქტორი (1852), ერთ-ერთი ლიდერი მიუნხენის წრისა, რომელიც ემხრობოდა პრინციპს „ხელოვნება ხელოვნებისათვის“. მნიშვნელოვანია ჰაიზეს რომანები: „საუკუნის შვილები“ (1873), „სამოთხეში“ (1858), აგრეთვე ნოველები „არაბიატა“ (1858), „უკანასკნელი კენტავრი“ (1871) და სხვა. ნოველა „ტრეპელი ქალიშვილი“ (1868) თარგმნა ე. გაბაშვილმა 1880 წელს, სათაურით „სოფელი ტრეპი“ და დაბეჭდა კრებული „ქართველი ქალებისაგან ნათარგმნი მოთხრობანი“, „ჟან ბენუა“ თარგმნა ელ. ვაჩნაძემ და დაბეჭდა 1884 წელს, „ივერიაში“ (№ 167).\n\n==ლიტერატურა==\n{{ქსე|11|590|რევიშვილი შ.}}\n\n==სქოლიო==\n{{სქოლიო}}\n\n{{ნობელის პრემია ლიტერატურაში}}\n{{ნობელის პრემია 1910}}\n{{ავტორიტეტული წყაროები}}\n\n\nკატეგორია:გერმანელი მწერლები\nკატეგორია:დაბადებული 1830\nკატეგორია:გარდაცვლილი 1914\nკატეგორია:გერმანელი ნობელის პრემიის ლაურეატები\nკატეგორია:ებრაელი ნობელის პრემიის ლაურეატები\nკატეგორია:ბონის უნივერსიტეტის კურსდამთავრებულები\nკატეგორია:ბერლინის ჰუმბოლდტის უნივერსიტეტის კურსდამთავრებულები\nკატეგორია:XIX საუკუნის გერმანელი პოეტები\nკატეგორია:XIX საუკუნის გერმანელი რომანისტები\nკატეგორია:XX საუკუნის გერმანელი რომანისტები\nკატეგორია:ებრაული წარმოშობის გერმანელები\nკატეგორია:გერმანელი პროტესტანტები\nკატეგორია:ებრაელი პოეტები\nკატეგორია:გერმანელი მამაკაცი პოეტები\nკატეგორია:გერმანელი მამაკაცი რომანისტები\nკატეგორია:გერმანულენოვანი პოეტები\nკატეგორია:XIX საუკუნის მამაკაცი მწერლები\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/პაულ_ფონ_ჰაიზე", "len": 1548}
{"id": "4371", "title": "ვერნერ ჰაიზენბერგი", "text": "{{ინფოდაფა მეცნიერი}}\n'''ვერნერ კარლ ჰაიზენბერგი''' ({{lang-de|Werner Heisenberg}}; დ.5 დეკემბერი, 1901, ვიურცბურგი — გ. 1 თებერვალი, 1976,მიუნხენი) — გერმანელი ფიზიკოსი, კვანტური მექანიკის ერთ-ერთი შემქმნელი. 1923 დაამთავრა მიუნხენის უნივერსიტეტი, სადაც ისმენდა ა. ზომერფელდის ლექციებს. 1923-1927 იყო მ. ბორნის ასისტენტი, 1927-1941 - ლაიფციგისა და ბერლინის უნივერსიტეტების პროფესორი, 1941-იდან - მაქს პლანკის ინსტიტუტის პროფესორი და დირექტორი ბერლინსა და გეტინგენში, ხოლო 1955-იდან - მიუნხენში.\n\n1925 ნ. ბორთან ერთად დაამუშავა ე. წ. მატრიცული მექანიკა (კვანტური მექანიკის პირველი ვარიანტი), რომელმაც შასაძლებელი გახადა ჰელიუმის ატომის მახასიათებლების კვანტურ-მექანიკური გამოთვლა. 1927 ჩამოაყალიბა განუზღვრელობის პრინციპი. კვანტური მექანიკის საკითხებზე შექმნილი შრომებისათვის მიენიჭა ნობელის პრემია (1932). დაამუშავა ფერომაგნეტიკების სპონტანური დამაგნიტებისა და გაცვლითი ურთიერთქმედების თეორია. შრომები აქვს ატომბირთვის თეორიის, რელატივისტური კვანტური მექანიკისა და ველის ერთიანი თეორიის საკითხებზე.\n\n== ლიტერატურა ==\n{{ქსე|11|590}}\n\n==სქოლიო==\n{{სქოლიო}}\n\n{{ნობელის პრემია ფიზიკაში}}\n{{ნობელის პრემია 1932}}\n{{ნობელის პრემიის ლაურეატები ფიზიკაში 1926-1950}}\n{{ავტორიტეტული წყაროები}}\n\n\nკატეგორია:გერმანელი ფიზიკოსები\nკატეგორია:დაბადებული 5 დეკემბერი\nკატეგორია:დაბადებული 1901\nკატეგორია:გარდაცვლილი 1 თებერვალი\nკატეგორია:გარდაცვლილი 1976\nკატეგორია:გერმანელი ნობელის პრემიის ლაურეატები\nკატეგორია:ნობელის პრემიის ლაურეატები ფიზიკაში\nკატეგორია:ნობელის პრემიის ლაურეატები ანბანის მიხედვით", "url": "https://ka.wikipedia.org/wiki/ვერნერ_ჰაიზენბერგი", "len": 1484}
