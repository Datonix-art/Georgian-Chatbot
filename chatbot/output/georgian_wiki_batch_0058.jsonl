{"id": "8982", "title": "ცარი", "text": "მინი|[[პეტრე I დიდი|პეტრე დიდი]], [[რუსეთი]]ს ცარი\n'''ცარი''' (''რუს.'' царь, ''ბულგ.'' цар, ''სერბ.'' цар) — სიტყვის ფართო გაგებით ნიშნავს სახელმწიფოს ერთპიროვნულ მმართველს. იგი მონარქის ტიტულია. XIX საუკუნის რუსულ ისტორიოგრაფიაში ეს ტიტული ზოგჯერ იმპერატორის სინონიმადაც გამოიყენებოდა. მაგ.: ცარს უწოდებდნენ მაკედონიის და ბულგარეთის მეფეებს, იაპონიის და ძველი რომის იმპერატორებს.\n\nსიტყვის ვიწრო გაგებით „ცარი“ (მომდინარეობს ლათ. Caesar, რუს. Цезарь-იდან) რუსი მონარქების მთავარი ტიტულია 1547-1721 წლებში.\n\n„ცარი“ იყო აგრეთვე ბულგარეთის (893-1014, 1085-1396, 1908-1946) და სერბეთის (1346-1371) მმართველების ოფიციალური ტიტული.\n\n1547 წლამდე მოსკოვის სახელმწიფოს სათავეში იდგა დიდი კნიაზი. ტიტული „ცარი“, როგორც სხვა რუს კნიაზებზე უზენაესობის სიმბოლო პირველად მიიღო ივან მრისხანემ. „ცარის“ ტიტულით რუსი მონარქები ხაზს უსვამდნენ მათ აღმოსავლეთ რომის იმპერიის იმპერატორთა „მემკვიდრეობას“. \n\n1721 წელს პეტრე I-მა თავის უმთავრეს ტიტულად იმპერატორის ტიტული მიიღო. არაოფიციალურად, ხალხთა მასებში ტიტული „ცარი“ განაგძობდა გამოყენებას 1917 წლის თებერვლამდე.\n\n==ცარის ოჯახის ტიტულები==\n* ცარიცა (Царица) — ცარის მეუღლე, ან მმართველი ქალი.\n* ცესარევიჩი (Цесаревич) — მამრობითი სქესის მემკვიდრე. სრული ტიტულია «მემკვიდრე ცესარევიჩი» (Наследник Цесаревич).\n* ცარევიჩი (Царевич) — ცარის ან ცარიცას ვაჟი. გამოიყენებოდა აგრეთვე შვილიშვილების მიმართაც.\n* ცარევნა (Царевна) — ცარის ან ცარიცას ქალიშვილი.\n* ცესარევნა (Цесаревна) — ცესარევიჩის მეუღლე.\n\n==იხილეთ აგრეთვე==\n*რუსეთის ცარების სია\n*ცარიზმი\n\n== ლიტერატურა ==\n* John V.A. Fine, Jr., ''The Early Medieval Balkans'', Ann Arbor, 1983\n* John V.A. Fine, Jr., ''The Late Medieval Balkans'', Ann Arbor, 1987\n* Robert O. Crummey, ''The Formation of Muscovy 1304–1613'', New York, 1987\n* David Warnes, ''Chronicle of the Russian Tsars'', London, 1999\n* Matthew Lang (Editor), '' The Chronicle - $10 Very Cheap'', Sydney, 2009/10\n\n== რესურსები ინტერნეტში ==\n* Detailed List of Roman and Byzantine Rulers \n* Detailed List of Bulgarian Rulers \n* Detailed List of Russian Rulers \n* Detailed List of Serbian Rulers \n* Detailed List of Georgian Rulers \n* The entry on ''tsar'' \n\nკატეგორია:წოდებები", "url": "https://ka.wikipedia.org/wiki/ცარი", "length": 2121}
{"id": "8999", "title": "ჰავანა", "text": "'''ჰავანა''' (სრული სახ. ) — კუბის დედაქალაქი და უდიდესი ქალაქი კარიბის რეგიონში, მთავარი პორტი და კუბის წამყვანი სავაჭრო ცენტრი 2,2 მილიონიანი მოსახლეობით. მოიცავს 781.58 კვადრატულ კილომეტს.\n\nქალაქი ჰავანა დააარსეს ესპანელებმა მე-16 საუკუნეში და მისი სტრატეგიული მდებარეობის გამო გადაიქცა პლაცდარმად ამერიკის ესპანური კოლონიზაციისთვის.  ესპანეთის მეფე ფილიპ II- მ ჰავანას მიანიჭა ქალაქის ტიტული 1592 წელს. <ref></ref> ძველი ქალაქის დასაცავად კედლები და ციხეები აშენდა. <ref></ref> 1898 წელს აშშ-ს საბრძოლო გემის ''მეინის'' ჩაძირვა ჰავანას ნავსადგურზე, ესპანეთ-ამერიკის ომის უშუალო მიზეზი გახდა. <ref> Spanish–American War , Effects of the Press on Spanish-American Relations in 1898</ref> \n\nქალაქი კუბის მთავრობის ცენტრია, სადაც განთავსებულია სხვადასხვა სამინისტროები, ბიზნეს შტაბები და 100-ზე მეტი დიპლომატიური ოფისი. <ref name=\"Embassies in Havana\"></ref> ამჟამინდელი გუბერნატორი არის რეინალდო გარსია ზაპატა, კუბის კომუნისტური პარტიიდან (PCC). <ref name=\"tribuna.cu\"></ref> <ref name=\"eleccionesencuba.cu\"> Preside Esteban Lazo toma de posesión de las autoridades de Gobierno en La Habana</ref> 2009 წელს ქალაქი / პროვინცია ქვეყანაში ყველაზე მაღალი შემოსავლიანობის მაჩვენებლით მესამე ადგილს იკავებდა. <ref name=\"Monthly Income by Province\"></ref> \n\nთანამედროვე ჰავანა, არსებითად, შეიძლება აღიწეროს, როგორც სამი ქალაქი ერთში: ძველი ჰავანა, ვედადო და ახალი გარეუბნების რაიონები. ქალაქი ძირითადად ფართოვდება ჰავანის უბიდან  დასავლეთით და სამხრეთით, რომელშიც შედის ვიწრო ზოლი და იყოფა სამ ძირითად ნავსადგურად: მარი მელენა, გუანაბაკოა და ანტარესი.  მდინარე ალმენდარესი მიედინება ქალაქის სამხრეთიდან ჩრდილოეთით, და შედის ფლორიდის სრუტეში, ჰავანის უბიდან რამდენიმე მილის დასავლეთით. <ref name=\"Anuario Estadistico\"></ref> \n\nქალაქი ყოველწლიურად მილიონზე მეტ ტურისტს იზიდავს; <ref name=\"Havana Tourism\"></ref> ჰავანის ოფიციალური აღწერის  ცნობით, 2010 წელს ქალაქს 1,176,627 საერთაშორისო ტურისტი ეწვია, <ref name=\"Havana Tourism\" /> 20%-ით გაიზარდა 2005 წლიდან. ძველი ჰავანა გამოცხადდა იუნესკოს მსოფლიო მემკვიდრეობის ძეგლად 1982 წელს. <ref name=\"UNESCO Havana\"></ref> ქალაქი ასევე აღსანიშნავია თავისი ისტორიით, კულტურით, არქიტექტურით და ძეგლებით. <ref></ref> როგორც კუბა, ასევე ჰავანაც ტროპიკული კლიმატით ხასიათდება. <ref></ref> \n\n== ეტიმოლოგია ==\nმშობლიური დასახლებების უმეტესობა ესპანეთის კოლონიური ქალაქების ადგილად იქცა, რომლებმაც შეინარჩუნეს ტაინოს ხალხის თავდაპირველი სახელები.  <gallery widths=\"794\" heights=\"58\">\nფაილი:Panorama of Havana, from Fortaleza de San Carlos de la Cabaña.jpg\n</gallery>\n\n== ისტორია ==\n\n=== კოლონიური პერიოდი ===\n\n==== მე-16 საუკუნე ====\nჰავანა 1515 წელს დააფუძნა კონკისტადორმა დიეგო ველასკეს დე კუელარმა კუნძულის სამხრეთ სანაპიროზე, თანამდეროვე ქალაქ სურგიდერო-დე-ბატაბანოსთან. ქალაქმა მის დღვანდელ ადგილზე 1519 წელს გადმოინაცვლა.\n\nპანფილო დე ნარვაესმა უწოდა ჰავანას - ესპანელთა მიერ დაარსებულ მეექვსე ქალაქს კუბაზე - მისი სახელი: ''სან-კრისტობალ დე ლა ჰავანა''. სახელი მოიცავს ჰავანის მფარველი წმინდანის ''სან'' -კრისტობალის სახელს. კუბის პირველი ქალაქების დაარსებიდან ცოტა ხნის შემდეგ, კუნძული სხვა ქალაქების ''კონკისტისტასთვის'' საყრდენი აღმოჩნდა. \n\nჰავანა თავდაპირველად სავაჭრო პორტი იყო, თუმცა მისი მზარდი პოლიტიკური მნიშვნელობის გამო 1607 წელს კუბის (იმ დროისთვის ეპანური კოლონიის) დედაქალაქი და ახალ მსოფლიოში ესპანური კოლონიების მთავარი პორტი გახდა.\n\nჰავანა მეკობრეთა ხშირი თავდასხმის ობიექტი იყო. 1553 და 1555 წლებში იგი გაძარცვეს. პირველი შეტევის შედეგად, კორსარმა  ჟაკ დე სორემ 1555 წელს გადაწვა ქალაქი. ამგვარმა შეტევებმა დაარწმუნა ესპანეთის მონარქი, რომ დაეფინანსებინა ძირითადი ციხეების მშენებლობა მთავარ ქალაქებში - არა მხოლოდ მეკობრეების და კორსარების საწინააღმდეგოდ, არამედ დასავლეთის ინდიელებთან ვაჭრობაზე უფრო მეტი კონტროლისათვის და  ვრცელი ''კონტრაბანული''  საქმიანობის შეზღუდვისათვის (შავი ბაზარი), რომელიც წარმოიშვა სევილიის ''Casa de Contratación-ის'' მიერ დაწესებული სავაჭრო შეზღუდვების გამო (მონარქთა კონტროლირებადი სავაჭრო სახლი, რომელიც მონოპოლიას უწევდა ახალ მსოფლიო ვაჭრობას).\n\n1592 წლის 20 დეკემბერს ესპანეთის მეფე ფილიპ II-<nowiki/>მ ჰავანას ქალაქის ტიტული მიანიჭა. მოგვიანებით, ქალაქი ოფიციალურად იქნებოდა ესპანეთის გვირგვინის მიერ „ახალი სამყაროს გასაღები და დასავლეთის ინდიელებთან გამყოფი კედელი“. იმავდროულად, გაგრძელდა ქალაქის თავდაცვითი ინფრასტრუქტურის მშენებლობის და გაუმჯობესების მცდელობები. \n\n==== მე-17 საუკუნე ====\nმინი|მე -17 საუკუნის ჰავანის გამოსახულება\nჰავანა დიდად გაფართოვდა მე-17 საუკუნეში. ახალი შენობები აშენდა კუნძულის ყველაზე უხვი მასალისაგან, ძირითადად ხისგან, აერთიანებდა პირენეს ნახევარკუნძულის სხვადასხვა ხუროთმოძღვრულ სტილს და ასევე კანარული მახასიათებლების არქიტექტურულ ძეგლებს. \n\n1649 წელს კოლუმბიაში კარტახენაში ჩატანილმა ყვითელი ცხელების ეპიდემიამ ფატალური შედეგი მოუტანა ჰავანის ევროპული მოსახლეობის მესამედს. <ref>C Cumo. The Ongoing Columbian Exchange: Stories of Biological and Economic Transfer in World History: Stories of Biological and Economic Transfer in World History Page 356  </ref> \n\n==== მე-18 საუკუნე ====\n\nმე-18 საუკუნის შუა პერიოდისთვის ჰავანას ჰყავდა სამოცდაათი ათასზე მეტი მოსახლე და იყო სიდიდით მესამე ქალაქი ამერიკაში, რიგით ლიმას და მეხიკოს ჩამორჩებოდა, მაგრამ უსწრებდა ბოსტონსა და ნიუ-იორკს. <ref></ref> მე-18 საუკუნის განმავლობაში ჰავანა ესპანეთის პორტებიდან უმთავრესი იყო. 1740 წლისთვის, ის გახდა ესპანეთის უდიდესი და ყველაზე აქტიური გემთმშენებლობა და ერთადერთი გემთსაშრობი ახალ სამყაროში. <ref>Harbron, John D..''Trafalgar and the Spanish navy'', Lestrange Maritime Press, 2004, , pp. 15–17. Havana built nearly 50% more Ships of the Line than any other Spanish dockyard during the 18th century.</ref>thumb|300px|ჰავანის კათედრალი\nქალაქი დაიპყრეს ბრიტანელებმა შვიდწლიანი ომის დროს. ეპიზოდი დაიწყო 1762 წლის 6 ივნისს, როდესაც გამთენიისას, ბრიტანეთის ფლოტი, რომელშიც შედიოდა 50-ზე მეტი გემი, სამეფო საზღვაო ძალების და ჯარის 11000-ზე მეტი კაცის ერთობლივი ძალა, გაემგზავრნენ კუბის წყლებში და განახორციელეს ამფიბიური დაშვება ჰავანის აღმოსავლეთით. <ref name=\"Seven Years War\"></ref> ბრიტანელებმა დაუყოვნებლივ გახსნეს ვაჭრობა ჩრდილოეთ ამერიკის და კარიბის კოლონიებთან, რამაც გამოიწვია კუბის საზოგადოების სწრაფი ტრანსფორმაცია. ჰავანის ხელში ჩაგდებიდან ერთ წელზე ნაკლები დროის განმავლობაში<nowiki/>, პარიზის ზავს ხელი მოაწერა სამმა მეომარმა ძალამ, რითაც დასრულდა შვიდწლიანი ომი. ხელშეკრულებამ ბრიტანეთს ფლორიდა მისცა ქალაქ ჰავანის ესპანეთისთვის დაბრუნების სანაცვლოდ. <ref name=\"Siege\">Thomas, Hugh: Cuba: The Pursuit of Freedom 2nd edition. Chapter One</ref> ქალაქის დაბრუნების შემდეგ ესპანელებმა იქ აშენებული ციხესიმაგრეებითა და გალავნებით ჰავანა ამერიკაში ყველაზე დაცულ ქალაქად აქციეს. დაიწყო სან – კარლოს დე ლა კაბანიას ციხის მშენებლობა, სიდიდით ესპანეთის მესამე  საფორტიპიკაციო ნაგებობა ახალ სამყაროში, კასტილო სან კრისტობალისა (ყველაზე დიდი) და კასტილო სან ფელიპე დელ მოროს შემდეგ ორივე სან – ხუანში, პუეტრო რიკოში მდებარე. 1796 წლის 15 იანვარს ქრისტეფორე კოლუმბის ნეშტი კუნძულზე გადაასვენეს სანტო დომინგოდან , სადაც ის განისვენებდა 1898 წლამდე, ვიდრე  სევილიის საკათედრო ტაძარში გადაასვენებდნენ, ესპანეთის კუბის დაკარგვის შემდეგ.\n\n==== მე-19 საუკუნე ====\nმინი|მე-19 საუკუნის ჰავანის გამოსახულება\nიმის გამო, რომ მე-19 საუკუნის დასაწყისში გაიზარდა ვაჭრობა კარიბის ზღვისა და ჩრდილოეთ ამერიკის სახელმწიფოებს შორის, ჰავანა გახდა აყვავებული და მოდური ქალაქი. ჰავანას თეატრებში წარმოდგენილი იყო იმ პერიოდის ყველაზე გამორჩეული მსახიობები. ამ პერიოდის განმავლობაში ჰავანა ცნობილი გახდა, როგორც ანტილიელთა პარიზი.\n\n1837 წელს აშენდა პირველი სარკინიგზო მაგისტრალი, 51 კილომეტრის სიგრძის მონაკვეთი ჰავანასა და ბეხუკალს შორის, რომელიც გამოიყენებოდა შაქრის ტრანსპორტირებისთვის  გუინესიდან  ჰარბორში. ამით კუბა გახდა მსოფლიოში რიგით მეხუთე, სარკინიგზო მაგისტრალის მქონე ქვეყანა, ხოლო პირველი ესპანურენოვანი ქვეყნებიდან. მთელი საუკუნის განმავლობაში, ჰავანა გამდიდრდა დამატებითი კულტურული ობიექტების მშენებლობით, მაგალითად Tacon Teatre (ჰავანის დიდი თეატრი), მსოფლიოში ერთ-ერთი ყველაზე მდიდრული. ის ფაქტი, რომ მონობა კანონიერი იყო კუბაში 1886 წლამდე, სამხრეთ ამერიკულმა ინტერესმა განაპირობა, მათ შორის, ოქროს წრის რაინდთა  შედგენილი გეგმა, რომ შექმნათ „<nowiki/>ოქროს წრე<nowiki/>“, რომელიც  1200 მილის რადიუსით ორიენტირებული იქნებოდა ჰავანაზე. მას შემდეგ, რაც 1865 წელს ამერიკის კონფედერაციული სახელმწიფოები დამარცხდნენ ამერიკის სამოქალაქო ომში, ბევრმა ყოფილმა მონათმფლობელმა განაგრძო პლანტაციების გადატანა ჰავანაში.\n\n1863 წელს ქალაქის კედლები ჩამოიშალა ისე, რომ მეტროპოლიის გაფართოება შესაძლებელი ყოფილიყო. XIX საუკუნის დასასრულს, ჰავანა გახდა ესპანეთის კოლონიალიზმის ბოლო მომენტების მოწმე ამერიკაში. \n\n=== რესპუბლიკური  და რევოლუციის შემდგომი პეროდი ===\nმინი|ყოფილი საპრეზიდენტო სასახლე, სადაც ახლა მუზეუმშია განთავსებული\nმე -20 საუკუნე კუბამ და, შესაბამისად, ჰავანამ, შეერთებული შტატების მიერ ოკუპაციის ქვეშ დაიწყო. <ref></ref> აშშ-ს ოკუპაცია ოფიციალურად დასრულდა, როდესაც კუბის პირველმა პრეზიდენტმა ტომას ესტრადა პალმამ თანამდებობა დაიკავა 1902 წლის 20 მაისს. \n\nრესპუბლიკური პერიოდის განმავლობაში, 1902 წლიდან 1959 წლამდე, ქალაქში დაიწყო განვითარების ახალი ერა. კუბა ომის გამანადგურებელი მდგომარეობიდან  კეთილდღეობის მქონე ქვეყნად გადაიქცა,  ნახევარსფეროში მესამე ყველაზე ფართო საშუალო კლასით. ახალი საშუალო კლასის მოსასვენებლად აპარტამენტები და ასევე  კუბელი მაგნატებისთვის საცხოვრებელი სახლები აშენდა სწრაფი ტემპით.\n\nმრავალი ძვირადღირებული სასტუმრო, კაზინო და ღამის კლუბები აშენდა 1930-იან წლებში ჰავანას მზარდი ტურისტული ინდუსტრიის მოსაწყობად, რამაც დიდად ისარგებლა 1920 – დან 1933 წლამდე ალკოჰოლზე დაწესებული აკრძალვით . 1930-იან წლებში ორგანიზებული დანაშაულის მონაწილეებმა იცოდნენ ჰავანის ღამის კლუბისა და კაზინოების ცხოვრების შესახებ, რის გამოც დამკვიდრდნენ ქალაქში. იმ დროს ჰავანა გახდა მიმზიდველი და მრავალი აქტივობის დედაქალაქი. 1920 წელს აშშ-ში ბუტლეგერობის პერიოდში ჰავანა, მონრეალის მსგავსად, ამერიკელთა პოპულარული გასართობი ქალაქი გახდა, თუმცა ღამის კლუბებისა და კაზინოების უმრავლესობა დახურულ იქნა 1959 წელს კუბის რევოლუციის შემდეგ. ჰავანა, ზოგადად, უფრო მეტ შემოსავალს აწარმოებდა, ვიდრე ლას-ვეგასი, ნევადა, რომლის ბუმი, როგორც ტურისტული ადგილი, მხოლოდ მას შემდეგ დაიწყო, რაც ჰავანას კაზინოები დაიხურა 1959 წელს. 1958 წელს დაახლოებით 300,000 ამერიკელი ტურისტი ეწვია ქალაქს. \n\n1959 წლის რევოლუციის შემდეგ, ფიდელ კასტრომ  ახალი რეჟიმის დამყარებისას პირობა დადო, რომ გაუმჯობესდებოდა სოციალური სერვისები, საზოგადოებრივი საცხოვრებლები და ოფიციალური შენობები. მიუხედავად ამისა, მას შემდეგ, რაც კასტრომ ყველა კერძო საკუთრების და ინდუსტრიის მკვეთრი მითვისება მოახდინა (1959 წლის მაისი და შემდეგ) საბჭოთა კავშირის მიერ მხარდაჭერილი ძლიერი კომუნისტური მოდელის პირობებში, რასაც მოჰყვა აშშ-ს ემბარგო, რამაც კუბა დააზარალა, განსაკუთრებით ძლიერ ძლიერ შეეხო ჰავანას. 1966–68 წლებისთვის, კუბის მთავრობამ ნაციონალიზაცია მოახდინა კუბაში კერძო საკუთრებაში არსებულ ყველა კერძო სუბიექტზე, „გარკვეული სახის სავაჭრო მცირე საცალო ფორმების“ მიხედვით (კანონი 1076 <ref></ref>). \n\nმძიმე ეკონომიკური ვარდნა მოხდა 1991 წელს საბჭოთა კავშირის დაშლის შემდეგ. საბჭოთა სუბსიდიები დასრულდა, რაც მილიარდობით დოლარს წარმოადგენდა, რომელიც საბჭოთა კავშირმა კუბის მთავრობას გადასცა. ბევრს სჯეროდა, რომ რევოლუციური მთავრობა მალე დაიშლებოდა, როგორც ეს მოხდა აღმოსავლეთ ევროპის საბჭოთა სატელიტურ სახელმწიფოებთან . ამასთან, ევროპაში მომხდარი მოვლენების საწინააღმდეგოდ, კუბის კომუნისტური მთავრობა აგრძელებდა მმართველობას 1990-იან წლებში და დღემდე გრძელდება. \n\nმრავალწლიანი აკრძალვის შემდეგ, კომუნისტური მთავრობა სულ უფრო მეტად მიმართავდა ტურიზმს ახალი ფინანსური შემოსავლისათვის, და მისცა უცხოელ ინვესტორებს ახალი სასტუმროების აშენების ნებართვა. ძველ ჰავანაში, ასევე დაიწყო ტურისტული მიზნებისათვის აღმშენებლობა, რიგი ქუჩებისა და მოედნების რეაბილიტაცია განხორციელდა. <ref></ref> თუმცა, ძველი ჰავანა დიდი ქალაქია და აღდგენითი სამუშაოები კონცენტრირებულია მთელი მისი ტერიტორიის 10%-ზე ნაკლებზე.\n\n== გეოგრაფია ==\nthumb|300px|ჰავანა კოსმოსიდან\nჰავანა მდებარეობს კუბის ჩრდილოეთ სანაპიროზე, ფლორიდა კისის სამხრეთით, სადაც მექსიკის ყურე უერთდება ატლანტის ოკეანეს. ქალაქი ძირითადად ვრცელდება ჰავანის უბიდან დასავლეთით და სამხრეთით. \n\nდაბალი ბორცვებია, რომლებზეც ქალაქი მაღლდება სრუტის ღრმა ლურჯი წყლებიდან. აღსანიშნავია  200 ფუტის (60 მეტრიანი) კირქვის ქედი, რომელიც აღმოსავლეთ ფერდობიდან იწყება და კულმინაციას აღწევს ლა კაბანიასა და ელ მოროს სიმაღლეზე, კოლონიური ციხე-სიმაგრეების ადგილები, რომლებიც გადაჰყურებს აღმოსავლეთის ყურეს. კიდევ ერთი შესამჩნევი სიმაღლე არის ბორცვი დასავლეთით, რომელიც უკავია ჰავანის უნივერსიტეტს და პრინცის ციხეს. ქალაქგარეთ ტერიტორია უფრო მაღალი გორაკებით ხასიათდება დასავლეთით და აღმოსავლეთით. \n\n=== კლიმატი ===\nჰავანას, ისევე როგორც კუბის დიდ ნაწილს, აქვს ტროპიკული კლიმატი, რომელიც კუნძულის პოზიციებს განსაზღვრავს პასატებით და თბილი ოფშორული დინებით. კიოპენის კლიმატის კლასიფიკაციით, ჰავანას აქვს ტროპიკული მუსონური კლიმატი, რომელიც მჭიდროდ ესაზღვრება ტროპიკული წვიმების ტყის კლიმატს . საშუალო ტემპერატურა 22°C(72°F)-დან იანვარსა და თებერვალში 28°C(82°F)-მდე აგვისტოში. ნალექი ყველაზე მძიმეა ივნისსა და ოქტომბერში და ყველაზე მსუბუქია დეკემბრიდან აპრილამდე, საშუალოდ 1200 მმ(47ინჩი) ყოველწლიურად. ქარიშხლები ზოგჯერ კუნძულს ურტყამენ, მაგრამ ჩვეულებრივ სამხრეთ სანაპიროზე, შესაბამისად, ჰავანაში მიყენებული ზიანი ნაკლებია ვიდრე ქვეყნის სხვა ტერიტორიებზე. \n\nტორნადოები შეიძლება გარკვეულწილად იშვიათი იყოს კუბაში, თუმცა, 2019 წლის 28 იანვრის საღამოს, ძალზე იშვიათი ძლიერი F4 ტორნადომ დაარტყა კუბის დედაქალაქ ჰავანას აღმოსავლეთ მხარეს. ტორნადომ დიდი ზიანი მიაყენა, გაანადგურა მინიმუმ 90 სახლი, დაიღუპა ოთხი ადამიანი და დაშავდა 195. <ref></ref> <ref></ref> <ref></ref> <ref></ref> 4 თებერვლისთვის დაღუპულთა რიცხვი ექვსამდე გაიზარდა. <ref></ref>\n\n== პეიზაჟი ==\nმინი|ხედი მალეკონის გამზირზე\nთანამედროვე ჰავანა, არსებითად შეიძლება აღწერილი იყოს როგორც სამი ქალაქი ერთში: ძველი ჰავანა, ვედადო და უფრო ახალი გარეუბნების რაიონები. ძველი ჰავანა, თავისი ვიწრო ქუჩებითა და  გადახურული აივნებით, არის ჰავანის კომერციის, ინდუსტრიისა და გართობის ნაწილის ტრადიციული ცენტრი, ასევე საცხოვრებელი ფართი. \n\nდასავლეთით ახალი მონაკვეთი, რომელიც მდებარეობს ქალაქის ზედა ნაწილში, ცნობილი, როგორც ვედადო, გახდა ძველი ჰავანას კონკურენტი კომერციულ საქმიანობასა და ღამის ცხოვრების აქტივობებში. ეროვნული კაპიტოლიუმის შენობა აღნიშნავს ჰავანის ცენტრის დასაწყისს, მუშათა კლასის სამეზობლო, რომელიც მდებარეობს ვედადოსა და ძველ ჰავანას შორის. \n\nმესამე ჰავანა არის უფრო მდიდარი საცხოვრებელი და სამრეწველო უბნები, რომლებიც ძირითადად დასავლეთით ვრცელდება. მათ შორისაა მარიანაო, რომელიც ქალაქის ერთ – ერთი ახალი მხარეა,  ძირითადად 1920 – იანი წლებიდან თარიღდება. რევოლუციის შემდეგ გარეუბნების ზოგიერთმა ნაგებობამ ექსკლუზიურობა დაიკარგა, კუბის მთავრობამ მრავალი მათგანის ნაციონალიზაცია მოახდინა, ემსახურებოდა სკოლებს, საავადმყოფოებს და სამთავრობო უწყებებს. რამდენიმე კერძო კლუბი გადაკეთდა საზოგადოებრივ სარეკრეაციო ცენტრად. მირამარი, რომელიც მდებარეობს ვედადოს დასავლეთით, სანაპიროების გასწვრივ, რჩება ჰავანის ექსკლუზიურ მხარედ; ვილები, უცხოეთის საელჩოები, დიპლომატიური რეზიდენციები და მდიდარი უცხოელებისთვის განკუთვნილი ობიექტები თავმოყრილია ამ მხარეში. <ref></ref> ჰავანის საერთაშორისო სკოლა მდებარეობს მირამარის სამეზობლოში. \n\n1980-იან წლებში ძველი ჰავანის მრავალი ნაწილი, მათ შორის Plaza de Armas,  გახდა 35-წლიანი, მრავალმილიონიანი ბიუჯეტის აღდგენის პროექტის ნაწილი, რათა კუბელებმა დააფასონ თავიანთი წარსული და გაამდიდრონ ტურიზმი. \n\n=== უბნები ===\nქალაქი იყოფა 15 მუნიციპალიტეტად <ref name=\"territorios\"> Population by Province and Municipality</ref> - ან ''დაბად'', რომლებიც შემდგომ დაყოფილია 105 პალატად <ref></ref> (''consejos populares''). <small>(ნომრები ეხება რუკას).</small> \n\n# '''პლაია'''\n# '''პლასა დე ლა რევოლუსიონი'''\n# '''სენტრო-ჰაბანა'''\n# '''ძველი ჰავანა'''\n# '''რეგლა'''\n# '''ჰაბანა-დელ-ესტე'''\n# '''გუანაბაკოა'''\n# '''სან-მიგელ-დელ-პადრონი'''\n# '''დიეს-დე-ოკტუბრე'''\n# '''სერო'''\n# '''მარიანაო'''\n# '''ლა-ლისა'''\n# '''ბოიეროსი'''\n# '''აროიო-ნარანხო'''\n# '''კოტორო'''\n\n=== არქიტექტურა ===\nჰავანის თითქმის ხუთასი წლის არსებობის გამო, ქალაქი ამაყობს მსოფლიოში ყველაზე მრავალფეროვანი არქიტექტურული სტილით, როგორც მე-16 საუკუნის ბოლოს აშენებული ციხეები, ასევე მოდერნისტული მაღალსართულიანი შენობები. \n\nჰავანაში მრავალი შენობის დღევანდელი მდგომარეობა გაუარესდა 1959 წლის რევოლუციის შემდეგ. <ref></ref> მრავალრიცხოვანმა ჩამონგრევამ გამოიწვია დაშავებები და გარდაცვალებები. <ref></ref>\n\n==== ნეოკლასიკური ====\nნეოკლასიზმი ქალაქში შემოვიდა 1840-იან წლებში, ამავე პერიოდს ეკუთვნის  გაზის საზოგადოებრივი განათება, 1848 წელს და რკინიგზა 1837 წელს. მე-18 საუკუნის მეორე ნახევარში შაქრის და ყავის წარმოება სწრაფად გაიზარდა, რაც არსებითი ფაქტორი აღმოჩნდა ჰავანის ყველაზე თვალსაჩინო არქიტექტურული სტილის განვითარებისთვის. ბევრი მდიდარი მოსახლისთვის შთაგონება საფრანგეთი და ფრანგები აღმოჩნდნენ, რისი ხილვაც  შეიძლება მაღალი კლასის სახლების ინტერიერში, მაგალითად, ''ალდამის სასახლეში,'' რომელიც აშენდა 1844 წელს. ეს ითვლება კუბაში ყველაზე მნიშვნელოვან ნეოკლასიკურ შენობად. \n\n1925 წელს ჟან-კლოდ ნიკოლას ფორესტერი, პარიზში ქალაქგეგმარების ხელმძღვანელი, ხუთი წლით გადავიდა ჰავანაში, რათა ეთანამშრომლა არქიტექტორებთან და ლანდშაფტის დიზაინერებთან. ქალაქის დაგეგმვისას მისი მიზანი იყო ჰარმონიული წონასწორობის შექმნა კლასიკურ შენობების ფორმასა და ტროპიკულ ლანდშაფტს შორის. მისმა გავლენამ უზარმაზარი კვალი დატოვა ჰავანაზე, თუმცა ბევრი მისი იდეა უარყვეს დიდი დეპრესიის პერიოდში, 1929 წელს. XX საუკუნის პირველი ათწლეულების განმავლობაში ჰავანა უფრო სწრაფად გააფართოვა, ვიდრე სხვა ნებისმიერ დროს, თავისი ისტორიის განმავლობაში. დიდმა სიმდიდრემ განაპირობა არქიტექტურული სტილის გავლენა უცხოეთიდან. ნეოკლასიციზმის მწვერვალი დაიწყო ვედადოს რაიონის აშენებით (დაიწყო 1859 წელს). ნეოკლასიკური სტილით გამოირჩევა პროპორციულ ნაგებობათა დიდი ნაწილი.\n\n== ტრანსპორტი ==\nმინი|მარშრუტი A40, ''წითელი ალიმენტადორა''\n\n=== ქალაქის ავტობუსები ===\n\n==== მეტრობუსი ====\n''წითელი პრინციპალი'', რომელიც ადრე მეტრობუსის სახელით იყო ცნობილი, ემსახურება შიდა ურბანულ არეას, მაქსიმალური მანძილი 20 კმ  12 მილი). <ref name=\"Censo_transporte2\"> National Statistics Census of Cuba – Transportation p. 6</ref> ''წითელი პრინციპალი'' შედგება 17 ძირითადი ხაზისაგან, რომლებიც იდენტიფიცირებულია ასო „P-ით“ გრძივი მარშრუტით. \n\n==== წითელი ალიმენტადორა ====\n''წითელი ალიმენტადორა'', რომელიც ცნობილია როგორც მკვებავი ხაზი, მეტროპოლიტენის მიმდებარე ქალაქებსა და აკავშირებს ქალაქის ცენტრთან, მაქსიმალური მანძილი 40 კმ (25 მილი). <ref name=\"Censo_transporte3\"> National Statistics Census of Cuba – Transportation p. 6</ref> ამ განყოფილებას აქვს ერთ-ერთი ყველაზე ათვისებული და უდიდესი საზოგადოებრივი ტრანსპორტის შემადგენლობა ქვეყანაში. <ref></ref>  \n\n=== აეროპორტები ===\nჰავანას ემსახურება ხოსე მარტის საერთაშორისო აეროპორტი. აეროპორტი მდებარეობს დაახლოებით 11 კმ-ის (7) მანძილზე ქალაქის ცენტრის სამხრეთით, ბოიეროსის მუნიციპალიტეტში და ქვეყნის მთავარი  გადამზიდის კუბანა დე ავიაციონის მთავარი ცენტრია. აეროპორტი არის კუბის მთავარი საერთაშორისო და საშინაო კარიბჭე, ის აკავშირებს ჰავანას დანარჩენ კარიბებთან, ჩრდილოეთ, ცენტრალურ და სამხრეთ ამერიკასთან, ევროპასთან და ერთი მიმართულებით აფრიკასთან.\n\nქალაქს ასევე ემსახურება Playa Baracoa Airport, მცირე აეროპორტი, რომელიც შიდა ფრენებს ახორციელებს. \n\n=== სარკინიგზო ===\nჰავანას აქვს საგარეუბნო, საქალაქთაშორისო და შორი მანძილის სარკინიგზო ხაზების ქსელი. რკინიგზა ნაციონალიზებულია და მართავს FFCC ( Ferrocarriles de Cuba - კუბის რკინიგზა). FFCC ჰავანას აკავშირებს კუბის ყველა პროვინციასთან. მთავარი სარკინიგზო სადგურებია: ცენტრალური სარკინიგზო სადგური, La Coubre Rail Station, კასაბლანკას სადგური და Estación de Tulipán. \nმინი|მარშრუტი P5, ''წითელი პრინციპალი''\n2004 წელს მგზავრთა წლიური მოცულობა დაახლოებით 11 მილიონი იყო, <ref name=\"Censo_transporte\"> National Statistics Census of Cuba – Transportation p. 6</ref>  ყველაზე დატვირთული მარშრუტია ჰავანასა და სანტიაგო დე კუბას შორის. \n\n1980-იან წლებში ჰავანაში  მოსკოვის მსგავსი მეტროს სისტემის გეგმა ჰქონდათ, ამ დროს საბჭოთა კავშირის გავლენის შედეგად კუბაში. კუბის, ჩეხეთის და საბჭოთა სპეციალისტების მიერ გაკეთებული გეოლოგიისა და ფინანსების შესწავლა უკვე კარგად იყო ათვისებული 1980-იან წლებში.  კუბის პრესამ აჩვენა სამშენებლო პროექტი და კურსის მარშრუტი, რომელიც აკავშირებდა დედაქალაქის მუნიციპალიტეტებსა და უბნებს. 80-იანი წლების ბოლოს პროექტი უკვე დაწყებული იყო, თითოეული მილის ბილიკი იმ დროისთვის მილიონი დოლარი ღირდა, მაგრამ საბჭოთა კავშირის დაშლასთან ერთად 1991 წელს, პროექტიც მოგვიანებით დაიშალა. \n\n=== ტრამვაი ===\nშუალედური ხაზი, რომელიც ცნობილია როგორც Hershey Electric Railway, აშენდა 1917 წელს, გადის კასაბლანკასგან (ძველი ჰავანას ნავსადგურის გასწვრივ) ჰერსიამდე და მატანსას მიმართულებით . <ref></ref>\nმინი|Harbour Tunnel აკავშირებს ქალაქის ცენტრს [[ჰაბანა-დელ-ესტე|ჰაბანა დელ ესტესთან]]\n\n=== ბორანი ===\nბორნები აკავშირებს ძველ ჰავანას რეგლასთან და კასაბლანკასთან და მოძრაობს ყოველი 10–15 წუთის ინტერვალში. მგზავრობის საფასურია CUP 0.20. <ref></ref> \n\n=== გზები ===\nქალაქის საგზაო ქსელი საკმაოდ ვრცელია, აქვს ფართო გზები, მთავარი ქუჩები და ქალაქის მთავარი მისასვლელი გზები, როგორიცაა Autopista Nacional (A1), კარეტერა-სენტრალი და Via Blanca. გზის ქსელის მშენებლობა კოლონიალური ხანიდან, მაგრამ ხარისხის გაუარესებას განიცდის. <ref></ref> \n\n'''მაგისტრალები''' (ავტომაგისტრალები) მოიცავს: \n\nმინი|[[ჰავანის უბე|ჰავანას პორტი]]\n\n* '''A1''' - Autopista Nacional, ჰავანიდან სანტა კლარასა და სანქტი სპირიტუსთან, დამატებითი მოკლე მონაკვეთებით სანტიაგოსა და გუანტანამოს მახლობლად.\n\n*'''A4''' - Autopista Este-Oeste, ჰავანიდან პინარ-დელ-რიომდე\n*'''ვილა ბლანკასთან''', მატანსასსა და ვარადერომდე\n*'''Havana ring road''' (), რომელიც იწყება ჰავანის ნავსადგურის შესასვლელთან მდებარე გვირაბში\n*'''Autopista del Mediodia''', '''ჰავანიდან''' სან-ანტონიო დე ლოს ბანიოსამდე\n* მაგისტრალი ჰავანიდან მელენა-დელ-სურამდე\n* მაგისტრალი ჰავანიდან მარიელამდე\n\n== ადმინისტრაცია ==\nმარცხნივ|მინი|[[კუბის კომუნისტური პარტია|Comite Central del Partido Comunista de Cuba]] (კუბის კომუნისტური პარტიის ცენტრალური კომიტეტი).\nგუბერნატორი არის რეინალდო გარსია ზაპატა, <ref name=\"eleccionesencuba.cu2\"> Preside Esteban Lazo toma de posesión de las autoridades de Gobierno en La Habana</ref> იგი აირჩიეს 2020 წლის იანვარში. <ref name=\"tribuna.cu2\"></ref> \n\nქალაქს მართავს ქალაქ-პროვინციის საბჭო, სადაც გუბერნატორი იკავებს მთავარ ადმინისტრაციულ თანამდებობას, <ref> Cuba elige gobernadores ajustándose a nueva Constitución</ref> ამრიგად ჰავანა ფუნქციონირებს როგორც ქალაქად, ისე პროვინციად . ქალაქს მცირე ავტონომია აქვს და ეროვნულ მთავრობაზეა დამოკიდებული, განსაკუთრებით მისი საბიუჯეტო და საერთო პოლიტიკური მიმართულებებით. \n\nეროვნული მთავრობა  ჰავანას სათავეში უდგას და უკიდურესად თვალსაჩინო როლს ასრულებს ქალაქის ცხოვრებაში. უფრო მეტიც, მრავალი ეროვნული ინსტიტუტის ყოვლისმომცველმა უფლებამოსილებამ განაპირობა ქალაქის მთავრობის უფლებამოსილების შემცირება, რომელიც, მიუხედავად ამისა, მაინც უზრუნველყოფს არსებითი მომსახურებების დიდ ნაწილს და აქვს კომპეტენციები განათლების, ჯანმრთელობის დაცვის, ქალაქის საზოგადოებრივი ტრანსპორტის, ნაგვის შეგროვების, მცირე მრეწველობის, სოფლის მეურნეობის და ზოგიერთი სხვა მიმართულებით.\n\nამომრჩეველები ირჩევენ დელეგატებს მუნიციპალურ ასამბლეებში, კონკურენტულ არჩევნებში. არსებობს მხოლოდ ერთი პოლიტიკური პარტია, კომუნისტური პარტია, მაგრამ რადგან იქ უნდა იყოს მინიმუმ ორი კანდიდატი, კომუნისტური პარტიის წევრები ხშირად უპირისპირდებიან ერთმანეთს. კანდიდატები არ უნდა წარმოადგენდნენ პარტიას. ისინი სახელდებიან უშუალოდ მოქალაქეების მიერ, თითოეულ საარჩევნო ოლქში ღია შეხვედრებისას. მუნიციპალური ასამბლეის დელეგატები, თავის მხრივ, ირჩევენ პროვინციის ასამბლეის წევრებს, რომლებიც ჰავანაში უახლოეს საკრებულოს ემსახურებიან; მისი პრეზიდენტი ასრულებს მერის მოვალეობებ. ეროვნული ასამბლეის დეპუტატებისთვის არის პირდაპირი არჩევნები საკანდიდატო წარდგენის საფუძველზე, ხოლო კანდიდატთა ნაწილი ადგილობრივ დონეზეა დასახელებული. სახალხო საბჭოები (Consejos Populares) შედგება ადგილობრივი მუნიციპალური დელეგატებისაგან, რომლებიც ირჩევენ სრულ განაკვეთზე წარმომადგენელს ორგანოს თავმჯდომარედ. გარდა ამისა, მონაწილეობენ \"მასობრივი ორგანიზაციებიდან\" და ადგილობრივი სამთავრობო უწყებების, ინდუსტრიების და სერვისების წარმომადგენლები. \n\nქალაქი ჰავანა  ესაზღვრება მაიაბეკეს პროვინციას სამხრეთით და აღმოსავლეთით და არტემისის პროვინციას დასავლეთით, მას შემდეგ, რაც ყოფილი ჰავანის პროვინცია  გაუქმდა 2010 წელს.  \n\n== ინფრასტრუქტურა ==\nმინი|[[ჰავანის უნივერსიტეტი]]\n\n=== განათლება ===\nმინი|''ჰავანის უნივერსიტეტის'' მათემატიკისა და კომპიუტერული მეცნიერების ''ფაკულტეტი''\nეროვნული მთავრობა იღებს პასუხისმგებლობას განათლებასთან დაკავშირებით, და არსებობს შესაბამისი დაწყებითი, საშუალო და პროფესიული მომზადების სკოლები მთელს კუბაში. სკოლები განსხვავებული ხარისხისაა და განათლება უფასო და სავალდებულოა ყველა დონეზე, გარდა უმაღლესი სწავლისა, რომელიც ასევე უფასოა.\n\nჰავანის უნივერსიტეტი, რომელიც მდებარეობს ჰავანის ვედადოს განყოფილებაში, დაფუძნდა 1728 წელს და ითვლებოდა უმაღლესი განათლების წამყვან ინსტიტუტად დასავლეთ ნახევარსფეროში . რევოლუციის შემდეგ, მალე უნივერსიტეტი, ისევე როგორც ყველა სხვა საგანმანათლებლო დაწესებულება, ნაციონალიზებულ იქნა. მას შემდეგ კიდევ რამდენიმე უნივერსიტეტი გაიხსნა, როგორიცაა უმაღლესი სასწავლო პოლიტექნიკური ინსტიტუტი, სადაც კუბის თანამედროვე ინჟინრების უდიდესი ნაწილი სწავლობდა. \n\nკუბის ეროვნული საბალეტო სკოლა, რომელსაც 4,350 სტუდენტი ჰყავს,  მსოფლიოში ერთ – ერთი უდიდესი საბალეტო სკოლა და კუბაში ყველაზე პრესტიჟული საბალეტო სკოლაა. \n\n=== ჯანმრთელობა ===\nკუბის ყველა მაცხოვრებელს აქვს უფასო სამედიცინო დახმარება საავადმყოფოებში,  ადგილობრივ პოლიკლინიკებში და სამეზობლოს ოჯახის ექიმებთან, რომლებიც საშუალოდ 170 ოჯახს ემსახურებიან, <ref>Medical know-how boosts Cuba's wealth BBC online.</ref> თუმცა, ჯანმრთელობის სისტემამ განიცადა მომარაგების, აღჭურვილობისა და მედიკამენტების დეფიციტი, რაც გამოიწვია საბჭოთა კავშირის სუბსიდიების დასრულებამ და 90-იანი წლების დასაწყისში ემბარგოს დაწესებამ .  მიუხედავად ამისა, 2009 წელს ჰავანის ახალშობილთა სიკვდილიანობის მაჩვენებელი იყო 4.9 ყოველ 1000 დაბადებულ ბავშვზე, <ref name=\"Official_census\"></ref> 5.12 მთელს ქვეყანაში, რაც ბევრად დაბალია, ვიდრე მრავალი განვითარებული ქვეყნის მაჩვენებელი და ყველაზე დაბალი განვითარებად მსოფლიოში.  <ref></ref>\n\n=== მომსახურება ===\nკომუნალური მომსახურება კონტროლდება მრავალი ნაციონალიზებული სახელმწიფო საწარმოს მიერ, რომელიც განვითარდა კუბის რევოლუციის შემდეგ. წყალი, ელექტროენერგია და საკანალიზაციო მომსახურება ამ რეჟიმში ხორციელდება. ელექტროენერგიას ამარაგებენ გენერატორები, რომლებიც ნავთობით იკვებება. ელექტრული ელექტროსადგურების თავდაპირველი დანადგარების უმეტესი ნაწილი, რომელიც მოქმედებდა რევოლუციურ მთავრობამდე კონტროლის განხორციელებამდე, გარკვეულწილად მოძველებულია.ელექტროენერგიის შეწყვეტამ, 1986 წელს ეროვნული მთავრობა აიძულა 25,000,000 აშშ დოლარის ექვივალენტი გამოეყო ელექტრო სისტემის მოდერნიზებისთვის. \n\n== სპორტი ==\nბევრ კუბელს უყვარს სპორტი, განსაკუთრებით ბეისბოლი. ჰავანა კუბის ეროვნულ სერიებში წარმოდგენილია გუნდით - ინდუსტრიელები. FCBA. ქალაქს აქვს რამდენიმე დიდი სპორტული სტადიონი, მათ შორის უდიდესია Estadio Latinoamericano.  \n\n* 1991 წელს ჰავანა მასპინძლობდა მე-11 პან ამერიკულ თამაშებს. <ref></ref> ამისათვის სტადიონები და ობიექტები აშენდა შედარებით არაპოპულარულ აღმოსავლეთ გარეუბნებში.\n* ჰავანა მასპინძლობდა 1992 IAAF მსოფლიო ჩემპიონატს მძლეოსნობაში. <ref></ref>\n* ჰავანა იყო განმცხადებელი, 2008 წლის ზაფხულის ოლიმპიადის და 2012 წლის ზაფხულის ოლიმპიადის თამაშების მასპინძლობაზე, <ref></ref> მაგრამ იგი არ მოხვდა სიაში.\n\n== გამოჩენილი პიროვნებები ==\nცნობილი ადამიანები, რომლებიც წარმოშობით ჰავანიდან არიან: <gallery>\nფაილი:MartiJohnManuel K TRestauration.jpg|ხოსე მარტი, მწერალი\n|ხოსე კაპაბლანკა, მოჭადრაკე\nფაილი:RitaA.jpg|რიტა მონტანერი, მომღერალი\nფაილი:Alicia Alonso 1955.jpg|ალისია ალონსო, ბალერინა\nფაილი:Lezama lima.jpg|ხოსე ლეზამა ლიმა, მწერალი, პოეტი\nფაილი:Celia Cruz 1.jpg|სელია კრუზი, მომღერალი\nფაილი:Camila Cabello nuevo.jpg|კამილა კაბელიო, მომღერალი\nფაილი:Maria Teresa Mestre.jpg|მარია ტერეზა, ლუქსემბურგის ჰერცოგინია\nფაილი:Andy Garcia at the 2009 Deauville American Film Festival-01A.jpg|ენდი გარსია, მსახიობი\nფაილი:Gloria Estefan 2009 White House.jpg|გლორია ესტეფანი, მომღერალი\nფაილი:Dave Lombardo 2009-06-23 8204.jpg|დეივ ლომბარდო, დრამერი\n</gallery>\n\n== საერთაშორისო ურთიერთობები ==\n\n=== დიპლომატიური ოფისები ===\nროგორც კუბის ეროვნული დედაქალაქი და მთავრობის ადგილი, ჰავანა მასპინძლობს 88 საელჩოს (მათ შორის პაპის სამოციქულო მონაზვნობას, რომელსაც ტრადიციულად ასრულებს ტიტულოვანი მთავარეპისკოპოსი). გარდა ამისა, ჰავანაში 11 საკონსულო (გენერალური) და სავაჭრო ოფისია. <ref name=\"Embassies in Havana2\"></ref> \n\n==== საელჩოები ====\n\n\n* ალჟირი\n* ანგოლა\n* არგენტინა\n* ავსტრია\n* ბაჰამის კუნძულები\n* ბარბადოსი\n* ბელარუსი\n* ბელგია\n* ბელიზი\n* ბენინი\n* ბოლივია\n* ბრაზილია\n* ბულგარეთი\n* ბურკინა-ფასო\n* კამბორდია\n* კანადა\n* კაბო-ვერდე\n* ჩილე\n* ჩინეთი\n* კოლუმბია\n* კონგოს დემოკრატიული რესპუბლიკა\n* ჩეხეთი\n* დომინიკელთა რესპუბლიკა\n* ეკვადორი\n* ეგვიპტე\n* ეკვატორული გვინეა\n* საფრანგეთი\n* გამბია\n* გერმანია\n\n* განა\n* საბერძნეთი\n* გრენადა\n* გვატემალა\n* გვინეა\n* გვინეა-ბისაუ\n* გაიანა\n* ჰაიტი\n* ვატიკანი\n* ჰონდურასი\n* უნგრეთი\n* ინდოეთი\n* ინდონეზია\n* ირანი\n* ირლანდია<ref></ref>\n* ერაყი\n* იტალია\n* იამაიკა\n* იაპონია\n* ჩრდილოეთი კორეა\n* ლაოსი\n* ლიბანი\n* ლიბია\n* მალაიზია\n* მალი\n* მექსიკა\n* მონღოლეთი\n* მოზამბიკი\n* ნამიბია\n* ნიდერლანდები\n\n* ნიკარაგუა\n* ნიგერია\n* ნორვეგია\n* პაკისტანი\n* პანამა\n* პარაგვაი\n* პერუ\n* ფილიპინები\n* პოლონეთი\n* პორტუგალია\n* კატარი\n* რუმინეთი\n* რუსეთი\n* სერბეთი\n* სლოვაკეთი\n* სამხრეთ აფრიკის რესპუბლიკა\n* ესპანეთი\n* შრი-ლანკა\n* შვედეთი\n* შვეიცარია\n* სირია\n* თურქეთი\n* უკრაინა\n* გაერთიანებული სამეფო\n* ამერიკის შეერთებული შტატები\n* ურუგვაი\n* ვენესუელა\n* ვიეტნამი\n* იემენი\n* ზიმბაბვე\n\n\n\n;საკონსულოები\n* ბანგლადეში\n* კოსტა-რიკა\n* კვიპროსი\n* დანია\n* დომინიკა\n* ფინეთი\n* მონაკო\n* სანტა-ლუსია (ატლანტიკო)\n\n;სავაჭრო ოფისი\n* სომხეთი\n\n\n=== დაძმობილებული ქალაქები ===\n\n\n== ღირსშესანიშნაობები ==\n* მალეკონი (Malecón) — სანაპირო გამზირი ქალაქის გალავნის გასწვრივ ჰავანას ჩრდილოეთში.\n* ლა-პუნტა — პრადოს გამზირის დასაწყისი, ანუ პასეო-დელ-პრადო. ეს არის პრადოსა და მალეკონის გამზირების გადაკვეთა.\n* ლა-რამპა — 23-ე გამზირის სეგმენტი კალე ლ-დან (ლ ქუჩა) მალეკონამდე სადაც ქალაქის ძირითადი ღამის გასართობი დაწესებულებები მდებარეობს (კლუბები, კინოთეატრები, სასტუმროები, ბარები, ა.შ.). ტერასებად დაყოფილი დაქანების წყალობით წარმტაცი ხედია ზღვაზე.\n* ხაკომინო — სან-მიგელის გზის ნაწილი ვირგენ-დელ-კამინოსა და სიუდად-მარს შორის (დასავლეთ-აღმოსავლეთი) და გარდიოლასა-დე-ლა-ფერნანდას შორის (ჩრდილოეთ-სამხრეთი). სამი ძირითადი ქუჩაა სანტა-ემილია, კალზადა-და-ბელტრანი.\n* ჰავანის უნივერსიტეტი — დაარსდა ორასი წლის წინ და კუბის ყველაზე ცნობილი უნივერსიტეტია.\n* ძველ ჰავანაში დიდი რაოდენობით ესპანური კოლონიური არქიტექტურის ნიმუშია შემონახული და იუნესკოს მსოფლიო მემკვიდრეობის სიაშია შეტანილი.\n\n== ხედები ==\n<gallery>\nImage:Capitolio_havana.jpg|კაპიტოლიუმი\nImage:Habana_P.jpg|პანორამული ხედი, 2004\n\nImage:Cuba009.jpg|მოროს ციხე ღამით\nImage:Cuba011.jpg|ჰოტელ ნაციონალ დე კუბა მალეკონიდან\nImage:Cuba010.jpg|ნეკროპოლის-კოლონი\nImage:La habana cuba2.jpg|ლა ჰაბანა\nImage:Cuba015.jpg|ვედადოს უბანი\nImage:Cuba012.jpg|მალეკონი სასტუმრო ნაციონალთან\n</gallery>\n\n==ლიტერატურა==\n\n\n== სქოლიო ==\n\n\n== რესურსები ინტერნეტში ==\n* ჰავანის მეგზური. \n* ჰავანის რუკა. უბნის დასათვალიერებლად დააკლიკეთ რუკაზე. \n* ფოტოგალერეა \n* Havana's magnificent necropolis tells a story of wealth and freedom\n* ჰავანა ინტერნეტ რადიო. \n\n\n\n\n\nკატეგორია:ჩრდილოეთ ამერიკის დედაქალაქები\nკატეგორია:კუბის ქალაქები\nკატეგორია:კარიბის ზღვის აუზის ქვეყნების დედაქალაქები", "url": "https://ka.wikipedia.org/wiki/ჰავანა", "length": 30651}
{"id": "9001", "title": "პორტ-ო-პრენსი", "text": "thumb|300px|right|პორტ-ო-პრენსის ხედი კოსმოსიდან  \nthumb|300px|right|პორტ-ო-პრენსის ერთ-ერთი ღარიბი უბანი \n'''პორტ-ო-პრენსი''' (კრეოლ. Pòtoprens, ) – ჰაიტის რესპუბლიკის დედაქალაქი და უდიდესი აგლომერაცია 1,9 მილიონიანი მოსახლეობით (2003). ბოლო აღწერის შემდეგ მოსახლეობის სწრაფი ზრდა შეინიშნება ქალაქის შემოგარენის უღარიბეს კვარტლებში, რამაც პორტ-ო-პრენსის აგლომერაციის მოსახლეობა თითქმის 3 მილიონამდე გაზარდა. ქალაქი მდებარეობს გონავის ყურის უბეში, 18°32′N 72°20′W კოორდინატთა გადაკვეთაზე. ქალაქის ლანდშაფტი ამფითეატრის მსგავისა: კომერციული კვარტლები წყალთან ახლოსაა, ხოლო საცხოვრებელი უბნები კი ახლომდებარე მთების ფერდობებზეა შეფენილი.\n\n== ისტორია ==\nკოლუმბის ჩამოსვლამდე რეგიონი, რომელიც ამჟამად პორტ-ო-პრენსს უჭირავს ადამიანთა რაიმე მუდმივი დასახლების ადგილი არ ყოფილა. XV საუკუნის ბოლოსთვის რეგიონი ამერინდიელთა მმართველის, სახელად ბოჰეჩიოს, გავლენის ქვეშ ყოფილა, და მას, ისევე როგორც მის წინამორბედთ, ვერ გაუბედავს სანაპიროსთან ახლოს ჩამოსახლება, ვინაიდან სანაპირო ზოლი კარიბების (მეზობელ კუნძულთა მცხოვრები ტომები) ხშირი თავდასხმების სამიზნე ყოფილა. სამოსახლოს მაგივრად ეს რეგიონი სანადირო მიწად იყო მიჩნეული.\n\n== ეკონომიკა ==\nქალაქის მთავარი ექსპორტი ყავა და შაქარია, თუმცა წარსულში გაცილებით მეტი პროდუქციით ვაჭრობდა, მათ შორის ძირითადად ფეხსაცმლითა და ბეისბოლის ბურთებით. პორტ-ო-პრენსში რამდენიმე საკვებ-გადამმუშავებელი წარმოებაა, საპნის, ტექსტილისა და ცემემენტის ქარხნებთან ერთად. ქალაქი ასევე ეყრდნობა ტურიზმის ინდუსტრიასა და სამშენებლო კომპანიებს.\n\nთუმცა ოფიციალური მონაცემებით უმუშევრობა პორტ-ო-პრენსში ძალიან მაღალია, შეუძლებელია არ შენიშნო ქალაქის ქუჩებში საქმიანად მოფუსფუსე ადამიანთა რაოდენობა, რაც იმის მიმანიშნებელია, რომ მოსახლეობა ძირითადად არასაკმარისადაა დასაქმებული. განსაკუთრებით თვალშისაცემია ქუჩაში მოვაჭრეთა რაოდენობა. სიმონ ფასის კვლევაში: ”ჰაიტის პოლიტიკური ეკონომიკა: გადარჩენის დრამა”, ის ასკვნის, რომ ფაქტობრივად პორტ-ო-პრენსის ღარიბ უბნებში თითქმის არავინაა დაუსაქმებელი, ვინაიდან ამგვარად ვერცერთი მათგანი გადარჩებოდა.\n\n==რესურსები ინტერნეტში==\n* Port-au-Prince  U.S Embassy \n* Live Radios from Haiti \n* Scientists: Why Haiti Should Move Its Capital \n\n\n\n\nკატეგორია:ჰაიტის ქალაქები\nკატეგორია:ჩრდილოეთ ამერიკის დედაქალაქები", "url": "https://ka.wikipedia.org/wiki/პორტ-ო-პრენსი", "length": 2155}
{"id": "9003", "title": "ივანე V", "text": "'''ივანე V''' ალექსის ძე () (დ. 6 ნოემბერი, 1666, მოსკოვი — გ. 8 თებერვალი, 1696,  იქვე ) — რუსეთის ცარი 1682–1696 წლებში.\n\n== ლიტერატურა ==\n* \n* \n\n== რესურსები ინტერნეტში ==\n* Romanovs. The second film. Feodor III, Sophia Alekseyevna; Ivan V;\n\n\n\n\n\n\n\nკატეგორია:რუსეთის მმართველები\nკატეგორია:დაბადებული 6 ნოემბერი\nკატეგორია:დაბადებული 1666\nკატეგორია:გარდაცვლილი  8 თებერვალი\nკატეგორია:გარდაცვლილი 1696", "url": "https://ka.wikipedia.org/wiki/ივანე_V", "length": 400}
{"id": "9005", "title": "თედორე III", "text": "'''თედორე III''' ალექსის ძე ( დ. 9 ივნისი, 1661, მოსკოვი — გ 7 მაისი 1682, იქვე) — რუსეთის ცარი 1676–1682 წლებში.\n\n== ბიოგრაფია ==\n\n== რესურსები ინტერნეტში ==\n* ენციკლოპედია „ბრიტანიკა“\n\n\n\n\n\n\n\n\n\nკატეგორია:რუსეთის მმართველები\nკატეგორია:დაბადებული  9  ივნისი\nკატეგორია:დაბადებული 1661\nკატეგორია:გარდაცვლილი  7 მაისი\nკატეგორია:გარდაცვლილი 1682\nკატეგორია:რომანოვების დინასტია", "url": "https://ka.wikipedia.org/wiki/თედორე_III", "length": 371}
{"id": "9007", "title": "ალექსი I (რუსეთი)", "text": "'''ალექსი I''' მიხეილის ძე ( დ. 19 მარტი, 1629, მოსკოვი — გ. 8 თებერვალი, 1676, იქვე) — რუსეთის ცარი 1645–1676 წლებში.\n\n==შვილები==\n\n* დიმიტრი ალექსეის ძე რომანოვი (1648–1649)\n* ევდოკია ალექსეის ასული რომანოვა (1650–1712)\n* მართა ალექსეის ასული რომანოვა (1652–1707)\n* ალექსეი ალექსეის ძე რომანოვი (1654–1670)\n* ანა ალექსეის ასული რომანოვა (1655–1659)\n*სოფია ალექსეის ასული რომანოვა (1657–1704)\n* ეკატერინე ალექსეის ასული რომანოვა (1658–1718)\n* თედორე III (1661–1682)\n* თეოდოსია ალექსეის ასული რომანოვა (1662–1713)\n* სიმეონ ალექსეის ძე რომანოვი (1665–1669)\n* ივანე V (1666–1696)\n* მარია ალექსეის ასული რომანოვა (1669–1723)\n* ევდოკია რომანოვა (1669–1669)\n* პეტრე I დიდი (1672–1725)\n* ნატალია ალექსეის ასული რომანოვა (1673–1716)\n* თეოდორა ალექსეის ასული რომანოვა (1674–1678)\n\n==ლიტერატურა==\n\n\n\n\n\n\n\nკატეგორია:რუსეთის მმართველები\nკატეგორია:დაბადებული 19 მარტი\nკატეგორია:დაბადებული 1629\nკატეგორია:გარდაცვლილი 8 თებერვალი\nკატეგორია:გარდაცვლილი 1676\nკატეგორია:რომანოვების დინასტია", "url": "https://ka.wikipedia.org/wiki/ალექსი_I_(რუსეთი)", "length": 972}
{"id": "9011", "title": "თედორე II", "text": "'''თედორე II''' ბორისის ძე გოდუნოვი () (დ. 1589 — გ. 10 ივნისი, 1605) — რუსეთის ცარი 1605 წლის 13 აპრილიდან 1 ივნისამდე. მისი მეფობა ყველაზე მოკლეა რუსეთის ისტორიაში, სულ რაღაც 49 დღე.\n\n== ბიოგრაფია ==\n\n==რესურსები ინტერნეტში==\n* ენციკლოპედია „ბრიტანიკა“\n\n\n\n\n\n\n\n\n\n\n\n\n\n\nკატეგორია:რუსეთის მმართველები\nკატეგორია:დაბადებული 1589\nკატეგორია:გარდაცვლილი 10 ივნისი\nკატეგორია:გარდაცვლილი 1605", "url": "https://ka.wikipedia.org/wiki/თედორე_II", "length": 383}
{"id": "9012", "title": "დომინიკელთა რესპუბლიკა", "text": "'''დომინიკელთა რესპუბლიკა''' () — კარიბის ზღვის კუნძულ ჰაიტის აღმოსავლეთ ორ-მესამედზე მდებარე ქვეყანა, ჰაიტის მეზობლად. დედაქალაქია სანტო-დომინგო. ჰაიტი სიდიდით მეორეა დიდი ანტილის კუნძულებს შორის და მდებარეობს პუერტო-რიკოს დასავლეთითა და კუბისა და იამაიკის აღმოსავლეთით. 1961 წელს, სამხედრო დიქტატორ რაფაელ ლეონიდას ტრუხილიოს გარდაცვალების შემდეგ ქვეყანა წარმომადგენლობით დემოკრატიისკენ იღებს მიმართულებას და მას შემდეგ სიტუაცია მკვეთრად გაუმჯობესდა. დომინიკელები ხშირად საკუთარ ქვეყანას ''ქუისქუეია'' (Quisqueya) უწოდებენ, სახელი, რომელიც კუნძულს ადგილობრივი ტაინოს ტომის ინდიელებმა შეარქვეს.\n\nკუნძული ჰისპანიოლა ევროპელების გამოჩენამდე ადგილობრივი ტაინოს ხალხით იყო დასახლებული.  ტაინოს ხალხი კარიბის კუნძულებზე სამხრეთ ამერიკიდან მოხვდნენ.\n\nქრისტეფორე კოლუმბმა კუნძული 1492 წელს მისი პირველი მოგზაურობისას აღმოაჩინა და დაიპყრო კიდეც.   სანტო დომინგოს კოლონია გახდა ევროპელების პირველი მუდმივი დასახლება მთელ ამერიკის კონტინენტზე. ის ასევე არის ესპანეთის კოლონიალური მმართველობის პირველი წერტილი. საფრანგემა კუნძულ ჰისპანიოლას დასავლეთ მესამედი დაიპყრო და მას სენ დომინიგე უწოდა, რომელიც მოგვიანებით ჰაიტის დამოუკიდებელი სახელმწიფო გახდა 1804 წელს. ესპანეთის დაახლოებით სამასწლიანი მმართველობის შემდეგ დომინიკელთა რესპუბლიკამ დამოუკიდებლიბა 1821 წლის ნოემბერში მოიპოვა. დომინიკელებს სურდათ რომ გაერთიანებულიყვნენ დიდ კოლუმბიაში, რაც არ განხორციელდა, რადგან 1822 წლის თებერვალში ჰაიტიმ დომინიკელთა რესპუბლიკის ოკუპაცია მოახდინა. დომინიკელებმა დამოუკიდებლობა 22 წლის შემდეგ, დამოუკიდებლობის ომის შედეგად კვლავ მოიპოვეს 1844 წელს. ქვეყანა დაიპყრო ამერიკის შეერთებულმა შტატებმაც 1916-1924 წლებში; 1930 წლიდან რაფაელ ლეონიდას ტრუხილოს დიქტატორა იყო, რომელიც 1961 წლამდე გაგრძელდა. ბოლო 25 წლის განმავლობაში დომინიკას ყველაზე სწრაფად მზარდი ეკონომიკა აქვს დასავლეთ ნახევარსფეროში.  \n\nდომინიკელთა რესპუბიკა ტურისტებისთვის კარიბის კუნძულებში ყველაზე პოპულარულ ადგილს წარმოადგენს. დომინიკელთა რესპუბლიკა გეოგრაფიული მრავალფეროვნებით გამოირჩევა. სწორედ ამ ქვეყნის ტერიტორიაზე მდებარეობს კარიბების ორი უმაღლესი მწვერვალი, კარიბების უდიდესი ტბა და უდაბლესი ადგილი.  კუნძულის საშუალო ტემპერატურა  26 °C-ია. სწორედ ამ კლიმატითაა განპირობებული კუნძულის მრავალფეროვანი ცხოველთა სამყარო.  ქვეყნის ტერიტორიაზე ასევე მდებარეობს პირველი ტაძარი, ციხე, მონასტერი და ციხესიმაგრე, რომელიც ამერიკის კონტინენტზე პირველია. დომინიკის ისტორიაში მნიშვნელოვანი ადგილი უჭირავს მუსიკასა და სპორტს. მერენგე და ბაშატა ქვეყნის ეროვნულ ცეკვასა და სიმღერას წარმოადგენს. ყველაზე პოპულარული სპორტი კი ბეისბოლია.\n\n== ეტიმოლოგია ==\nსიტყვა „დომინიკელთა“ ლათინური სიტყვიდან, დომინიკუსიდან მოდის, რომელიც კვირას ნიშნავს. ამისდა მიუხედავად, კუნძულს სახელი წმინდა დომინიკის პატივსაცემად ჰქვია, რომელიც დომინიკელთა ორდენის დამაარსებელია.\n\nისტორიის განმავლობაში, დამოუკიდებლობამდე ქვეყანას სანტო დომინიკოს ეძახდნენ. ეს სახელი ახლა ქვეყნის დედაქალაქს ჰქვია რომელიც ამ ადგილს დომინიკელთა მფარველის, წმინდა დომინიკის პატივსაცემად ეწოდა. \n\nდომინიკელთა რესპუბლიკის ეროვნულ ჰომნში სიტყვა დომინიკელები ნახსენები არაა. ჰიმნის ტექსტი ემილიო პრუდ'ჰომმემ დაწერა, რომელიც ამ სიტვის ნაცვლად იყენებს ტერმინს „ქუისქუეიანები“, რომელიც ტაინო ინდიელების მშობლიური ენიდან მომდინარეობს და „მიწების დედას“ ნიშნავს.  ხშირად ეს სიტყვა სიმღერებში გამოიყენება, როგორც ქვეყნის მეორე სახელი. ქვეყნის სახელი ხშირად ინიციალებით „D.R.“ გამოიხატება.\n\n== ისტორია ==\n\n=== ევროპელებამდელი პერიოდი ===\nარავაკულად მოსაუბრე ტაინოს ტომები ჰისპანიოლაზე სამხრეთ ამერიკის კონტინენტის ჩრდილო-აღმოსავლეთ ნაწილიდან გადასახლდნენ და გადასახლებისას კუნძულზე მცხოვრები ადრინდელი მოსახლეობა განდევნეს.  ახ. წ. 650 წელს მათ კუნძულზე თევზაობა და მიწათმოქმედობა დაიწყეს. ასევე დაიწყეს ნადირობა და შეკრება. 1492 წელს კუნძულის მოსახლეობის შეფასება არაერთგვაროვანი იყო. ზოგ წყაროში მათი რიცხვი 100 ათასია, ზოგან სამასი ათასი, ზოგან კი - 2 მილიონამდე. სახელი ტაინო, რომელიც მთელი კუნძულისთვის გამოიყენებოდა ჩანაცვლდა ტერმინით აიიტი და ქუისქუეია. \nმინი|348x348პქ\nესპანელები კუნძულზე 1492 წელს ჩავიდნენ.  თავდაპირველად მეგობრული ურთიერთობის შემდეგ ტანოსებმა წინააღმდეგობა გაუწიეს ესპანელების დაპყრობით მოქმედებებს. აღსანიშნავია ისიც, რომ წინააღმდეგობას სათავეში ქალი ედგა. 1492 წლეს ტაინოების მოსახლეობა ყვავილის დაავადების გამო მკვეთრად შემცირდა. წითელა და სხვა დაავადებები კუნძულზე სწორედ ევროპელების დახმარებით მოხვდა. \n\n=== ევროპელების კოლონიზაცია ===\nქრისტეფორე კოლუმბი კუნძულზე მისი პირველი მოგზაურობისას ჩავიდა 1492 წლის 5 დეკემბერს.მან მიწა ესპანეთის საკუთრებად გამოაცხდა და უწოდა „ლა ესპანიოლა“ მისი მრავალფეროვანი კლიმატის და რელიეფის გამო, რომელიც მოგზაურს ესპანურ ლანდშაფტს ახსენებდა. კოლუმბი კუნძულზე მეორე მოგზაურობისას დაბრუნდა და ჩამოაყალიბა დასახლება ლა იზაბელა, რომელიც ამჟამად პუერტო პლატას პროვინციის ტერიტორიაზე მდებარეობს. 1494 წელს მან რეგიონში ალონსო დე ოხედა გაგზავნა ოქროს საძებნელად. \n\n1496 წელს ბართლომე კოლუმბმა, ქრისტეფორეს ძმამ, ააშენა ქალაქი სანტო დომინგო,რომელიც  დასავლეთ ევროპელების პირველი მუდმივი დასახლება იყო  „ახალ სამყაროში“. ამრიგად, ჰისპანიოლა ათწლეულების განმავლობაში ესპანეთის კოლონიური ძალაუფლების შტაბ-ბინას წარმოადგენდა. მალევე კუნძულის პროვინცია ცენტრალურ კორდილიერაში ოქროს უდიდესი მარაგი აღმოაჩინეს. 1501 წლისთვის, კოლუმბის ბიძაშვილმა ჯოვანი კოლუმბმა, ბუენავენტურას მახლობლად ოქრო აღმოაჩინა,ადგილმდებარეობა მოგვიანებით ცნობილი გახდა, როგორც მინას ნუევა. \n\nნიკოლს დე ოვანდოს მმართველობის პერიდში ოქროს საბადოებში ადგილობრივ ინდიელებს ამუშავებდნენ სადაც მათ არასათანადოდ ეპყრობოდნენ.  1508 წლისთვის ინდიელტა მოსახლეობა 400 000-დან 60 000-მდე შემცირდა და 1514 წლისთვის მხოლოდ 26 335 ინდიელიღა იყო დარჩენილი. მოსახლეობის უმეტესობა განლაგებული იყო ქალაქებში: კონცეფციონი (ახლანდელი ლა ვეგა); სანტიაგო, ბუენავენტურა და სანტო-დომინგო. 1516 წელს ყვავილის ეპიდემიან ინდიელთა მოსახლეობა მთლიანად გააქრო. პონსის თანახმად, „ორივე, ოქროს მარაგი და ინდიელთა მოსახლეობა ერთდროულად გადაშენდა.“\n\nკუნძულის სამხრეთით მდებარე ქალაქი სანტო-დომინგო ესპანეთის იმპერიის გაფართოებისას ადმინისტრაციულ გულს წარმოადგენდა. კონკისტადორები, როგორებიც იყვნენ ერნან კორტესი და ფრანსისკო პისარო სანტო-დომინგოში ცხოვრობდნენ და მუშაობდნენ, მანამ, სანამ ამერიკის კონტინენტზე გადავიდოდნენ. ჰისპანიოლაზე შაქრის კულტურა კანარის კუნძულებიდან შეიტანეს. ახალ სამყაროში შაქრის პიტველი პლანტაციები 1516 წელს ჰისპანიოლაზე გაშენდა.<ref> პიტერ შარპი</ref> შაქრის ლერწმის კულტივიზირების მზარდი მოთხოვნილების დასაკმაყოფილებლად დამატებითი მუშა-ხელის ჩამოყვანა გახდა საჭირო, რამაც განაპირობა აფრიკელი ტყვეების კუნძულზე შეყვანა, რაც შემდგომში კიდევ ორი ათწლეული გაგრძელდა. \n\n1560-იან წლებში ინგლისელი მეკობრეები შეუერთდნენ ფრანგებს ესპანური გემების რეგულარულ დარბევაში. ამერიკის მთავარი ტერიტორიის დაპყრობით, ჰისპანიოლას შაქრის პლანტაციის ეკონომიკა სწრაფად შემცირდა. ესპანელი კოლონისტების უმეტესობა მექსიკისა და პერუს ვერცხლის მაღაროებში გაემგზავრა. \n\nXVII საუკუნის შუა პერიოდში ჰისპანიოლას ჩრდილო-დასავლეთ სანაპიროზე რეგიონში სტრატეგიული პოზიციის გამო ფრანგი კოლონისტები და კერძო პირები დასახლდნენ. ათწლეულების განმავლობაში შეიარაღებული ბრძოლების შემდეგ 1697 წელს რიისვიკის ზავის თანახმად ესპანეთმა საფრანგეთს კუნძულის დასავლეთ სანაპირო ოფიციალურად გადასცა. \n\n== გეოგრაფია ==\nმინი|273x273პქ|დომინიკელთა რესპუბლიკის ფიზიკური რუკა\nდომინიკელთა რესპუბლიკა მოიცავს კუნძულ ჰისპანიოლას აღმოსავლეთ ხუთ-მერვეს. ის დიდ ანტილიებში სიდიდით მეორე კუნძულზე მდებარეობს. ჩრდილოეთიდან ესაზღვრება ატლანტის ოკეანე, ხოლო სამხრეთით - კარიბის ზღვა. ის ჰაიტთან კუნძულს თანაფარდობით 2:1 იყოფა. ჰაიტთან საზღვარი 376 კმ-ია. ქვეყნის ფართობი 48,442 კვ.კმ-ია, რაც მას ანტილიებში კუბის შემდეგ უდიდეს ქვეყანად აქცევს.  დომინიკის რესპუბლიკის დედაქალაქი და უდიდესი ქალაქი ქვეყნის სამხრეთ სანაპიროზე მდებარეობს. \n\nდომინიკელთა რესპუბლიკას ოთხი მნიშვნელოვანი ქედი აქვს. კორდილერას ქედზე არის ოთხი უმაღლესი მწვერვალი მთელ კარიბის ზღვაში: პიკო დუარტე (3,098 მეტრი ზღვის დონიდან),  ლა პეონა (3,094 მეტრი), ლა რუსილა (3,049 მეტრი) და პიკო იაქე (2,760 მეტრი).\n\nცენტრალურ და ჩრდილოეთ მთებს შორის მდებარეობს მდიდარი და ნაყოფიერი ციბაოს ხეობა. სწორედ ამ ხეობაში მდებარეობს ქალაქები სანტიაგო და ლა ვეგა და სწორედ აქაა წარმოდგენილი ქვეყნის სასოფლო-სამეურნეო მიწების უმეტესობა. ქვეყანაში ასევე გვხვდება უდაბნოს სტილის მშრალი ხეობები. \n\nიანო კოსტერო დელ კარიბე („კარიბის ზღვის სანაპირო“) დომინიკელთა რესპუბლიკაში მდებარე დაბლობებიდან ყველაზე დიდია. ის გადაჭიმულია სანტო დომინგოს ჩრდილოეთით და აღმოსავლეთით. სწორედ აქ მდებარეობს ქვეყანაში შემორჩენილი შაქრის პლანტაციები.\n\nქვეყანას მდინარეების რესურსიც გააჩნია. იაქე დელ ნორტე ქვეყნის უდიდეს და უნიშვნელოვანეს მდინარეს წარმოადგენს. ის ციბაოს ველზე გაედინება და მონტე ქრისტის ყურეში ჩაედინება. ქვეყნის ტერიტორიაზე გაედინება ჰისპანიოლას უგრძესი მდინარის, არტიბონიტოს ნაწილიც, რომელიც მეტწილად ჰაიტში გაედინება. \n\nქვეყანაში მრავალი ტბა და ყურეა. ენრიქუიო ყველაზე დიდ ტბას წარმოადგენს. ის მლაშე ტბაა და ზღვის დონიდან 45 მეტრით დაბლა მდებარეობს. ამით ის ყველაზე დაბლა მდებარე ტბაა მთელ კარიბებში. \n\nბევრია პატარა კუნძული, რომლებიც დომინიკელთა რესპუბლიკის საკუთრებას წარმოადგენს. სანაპიროს მახლობლად მდებარეობს ორი უდიდესი კუნძული ესენია: საონა, სამხრეთ-აღმოსავლეთით და ბიეტა, სამხრეთ-დასავლეთით.\n\nდომინიკელტა რესპუბლიკაში ხშირია მიწისძვრები. 1946 წელს, ქვეყნის ჩრდილო-აღმოსავლეთ ნაწილში 8,1 ბალიანი მიწისძვრა მოხდა, რამაც ცუნამი გამოიწვია. ამის შედეგად დაიღუპა 1800 ადამიანი.\nცენტრი|მინი|960x960პქ|სანტო-დომინგოს პანორამა\n\n== მთავრობა და პოლიტიკა ==\nმარცხნივ|მინი|246x246პქ|ეროვნული სასახლე სანტო-დომინგოში\nდომინიკელთა რესპუბლიკა არის წარმომადგენლობითი დემოკრატია ან დემოკრატიული რესპუბლიკა. ქვეყანაში ძირითადად ძალის სამი სფეროა, ესენია: აღმასრულებელი, საკანონმდებლო და სასამართლო. დომინიკელთა რესპუბლიკის პრეზიდენტი ხელმძღვანელობს აღმასრულებელ განყოფილებას და ასრულებს კონგრესის მიერ მიღებულ კანონებს, ასევე ნიშნავს მინისტრთა კაბინეტს და არის შეიარაღებული ძალების მთავარი მეთაური. პრეზიდენტი და ვიცე-პრეზიდენტი ირჩევა 4 წლის ვადით.  ეროვნული საკანონმდებლო ორგანო შედგება სენატისა და დეპუტატთა პალატისგან. სენატს 32 წევრი ჰყავს, ხოლო დეპუტატთა პალატა, 178 წევრისგან შედგება.\n\nსასამართლო ხელისუფლება ეკისრება უზენაესი სასამართლოს 16 წევრს. მათ ნიშნავს საბჭო, რომელიც შედგება პრეზიდენტისგან, კონგრესის ორივე პალატის ლიდერებიდან  და ოპოზიციური ან არასამთავრობო პარტიის წევრებისაგან. \n\nდომინიკის რესპუბლიკას აქვს მრავალპარტიული პოლიტიკური სისტემა. არჩევნები ტარდება ყოველ ორ წელიწადში ერთხელ.\n\n== დემოგრაფია ==\nმინი|273x273პქ|დომინიკეთა რესპუბლიკის მოსახლეობის სქესობრივ-ასაკობრივი პირამიდა\nდომინიკეთა რესპუბლიკის მოსახლეობა 2018 წლის მონაცემებით 10 627 141 ადამიანია. \n\n=== ეთნიკური ჯგუფები ===\n2014 წელს ჩატარებული მოსახლეობის გამოკითხვის შედეგად მოქალაქეების 70.8% საკუთარ თავს შერეული რასის წარმომადგენლად თვლიდა. 15.8% შავკანიანი მოსახლეობაა, ხოლო 13.5% თავს თეთრკანიანად მიიჩნევს. ქვეყანაში ეთნიკურ უმცირესობებს წარმოადგენენ დასავლელი აზიელები, ძირითადად ლიბანელები, სირიელები და პალესტინელები. ევროპელები ძირითადად წარმოდგენილნი არიან ესპანელებით, ასევე გერმანელი ებრაელებით,  იტალიელებით, პორტუგალიელებით, ბრიტანელებით, ნიდერლანდელებით, დანიელებითა და უნგრელთა მცირე მოსახლეობებით. ქვეყანაში იუდეველთა რიცხვი დაახლოებით 3000 ადამიანს შეადგენს. \n\n\nthumb|left\n\n== იხილეთ აგრეთვე ==\n* კარიბის ზღვა\n* დიდი ანტილის კუნძულები\n* ჰაიტი (კუნძული)\n\n== ლიტერატურა ==\n* \n* \n* \n* Guitar, Lynne. 2002. Documenting the Myth of Taíno Extinction ''KACIKE: The Journal of Caribbean Amerindian History and Anthropology'' [On-line Journal], 2002 December. Special Issue.\n\n== რესურსები ინტერნეტში ==\n\n*  Presidency of the Dominican Republic\n*  Chief of State and Cabinet Members \n*  World Bank Dominican Republic\n\n==სქოლიო==\n\n\n\n\n\n \nკატეგორია:კარიბის ქვეყნები\nკატეგორია:ესპანურენოვანი ქვეყნები\nკატეგორია:კუნძულოვანი სახელმწიფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/დომინიკელთა_რესპუბლიკა", "length": 11439}
{"id": "9024", "title": "თელ-ავივი", "text": "'''თელ-ავივ-იაფა''' (ებრ.:  '''תֵּל־אָבִיב-יָפוֹ''' ''თელ-ავივ-იაფო'', არაბ.: تل أبيب‎, Tal ʾAbīb, შემოკლებით '''თელ-ავივი''') — ისრაელის საქმიანი ცენტრი, სიდიდით მეორე ქალაქი იერუსალიმის შემდეგ. ქალაქი მდებარეობს ხმელთაშუა ზღვის აღმოსავლეთ სანაპიროზე. თელ-ავივი, მრავალრიცხოვან ქალაქ-თანამგზავრთან ერთად (როგორც ჩრდილოეთით, ისე სამხრეთით) ქმნის ერთიან აგლომერაციას, რომელსაც ერთობლიობაში გუშ-დანი ეწოდება. სიტყვა „თელ-ავივი“ ივრითზე „გაზაფხულის ბორცვს“ ნიშნავს.\n\nთელ-ავივი დაარსდა 1909 წელს, როგორც საპორტო ქალაქ იაფოს ჩრდილოეთი უბანი, სადაც ებრაელი რეპატრიანტები სახლდებოდნენ. შემდეგ ეს ებრაული უბანი დამოუკიდებელ ქალაქად იქცა, ხოლო 1950-იან წლებში შთანთქა იაფო და ისინი ერთ მუნიციპალიტეტად, თელ-ავივ-იაფოდ, გადაკეთდა, რომელსაც ამჟამად რონ ხულდაი მართავს.<ref></ref> თელ-ავივის თეთრ ქალაქში მსოფლიოში მოდერნისტული არქიტექტურის უდიდესი კონცენტრაციაა, რის გამოც იუნესკომ ეს უბანი 2003 წელს მსოფლიო კულტურული მემკვიდრეობის ძეგლთა სიაში შეიყვანა.<ref name=\"UNESCO\"></ref>\n\nთელ-ავივი ისრაელის ეკონომიკური ცენტრი და მისი უმდიდრესი ქალაქია. აქ მდებარეობს თელ-ავივის საფონდო ბირჟა და მრავალი კორპორატიული შტაბ-ბინა და კვლევითი ცენტრი. ლამაზი სანაპიროს, ბარების, კაფეების და ძვირფასი მაღაზიების სიუხვისა და კოსმოპოლიტური ცხოვრების სტილის წყალობით, ქალაქი პოპულარული ტურისტული ადგილია. 2005 წლის მონაცემებით, თელ-ავივი ახლო აღმოსავლეთის უდიდესი ქალაქია ეკონომიკით, ხოლო 52-ე მსოფლიოს ქალაქთა შორის მშპ-ის მონაცემებით.<ref></ref>\n\n== ეტიმოლოგია ==\n\nსახელი თელ-ავივი (ლიტერატურულად „წყაროს მთა“) შეირჩა 1910 წელს უამრავი ვარიანტისგან (მათ შორის „ჰერცლაია“). სახელი ''თელ-ავივი'' არის თეოდორ ჰერცლის წიგნის ''ალტნოილენდი''-ის (ახალი ძველი მიწა) ებრაული თარგმანი. იგი გადათარგმნა გერმანულიდან ნახუმ სოკოლოვმა. თვითონ სოკოლოვმა სათაური აიღო ეზეკიელ წინასარმეტყველის წიგნიდან: \n\n\nგარადა ამისა, ეს სახელი გულისხმობდა ებრაული სახლის აღდგენის იდეას. ''ავივი'' არის ებრაულად „წყარო“, რაც განახლების სიმბოლოა, ხოლო „თელ“ არქეოლოგიური ტერმინია, რომელიც აღნიშნავს ერთი-მეორეზე აშენებულ ცივილიზაციის ნაშთებს.<ref name=\"VTLV\"></ref> მეცნიერები დაობენ სიტყვა ''იაფას'' წარმოშობის თაობაზე. ზოგი მეცნიერის აზრით, ეს სიტყვა წარმოიშვა ''იაფაჰ''-ისგან ან ''იოფი''-სგან, რაც ებრაულად „ლამაზს“, „მშვენიერს“ აღნიშნავს. მეორე თეორიის თანახმად ნოეს შვილმა, იაფეტმა შექმნა ქალაქი და იგი მის პატივსაცემად დაარქვეს.\n\n== ისტორია ==\n=== იაფა ===\nthumb|250px|left|თელ ავივის თავდაპირველი გეგმა, 1925\nthumb|right|იაფას უძველესი პორტი\nthumb|right|[[თელ პორტი]]\nიაფას ძველმა პორტმა არსებობის მანძილზე მრავალჯერ შეიცვალა მფლობელი. 1955-74 წლებში წარმოებულმა არქეოლოგიურმა გათხრებმა ამ არემარეში ბრინჯაოს ხანის ციხესიმაგრის კოშკები და გალავანი გამოაჩინა.<ref name=\"TAU\"></ref> 1997 წლის შემდეგ წარმოებული გათხრებით შესაძლებელი გახდა ადრეული აღმოჩენების დათარიღება.<ref name=\"TAU\"/> ასევე გამოჩნდა დაკეპილი ქვიშნარის გლასისის ნაწილბი და მასიური აგურის კედელი, დათარიღებული გვიანდელი ბრინჯაოს ხანით, და \"ზღვის ხალხისთვის\" მიძღვნილი ტაძარი რკინის ხანის საცხოვრებელი ნაგებობებითურთ.<ref name=\"TAU\"/> აღმოჩენილ იქნა ასევე სპარსეთის, ელენისტური და ფარაონის პერიოდების ნაგებობები.<ref name=\"TAU\"/>\n\nქალაქი პირველად ნახსენებია წერილებში ძვ. წ. 1470 წლიდან, რომლებშიც აღწერილია მისი დაპრყობა ეგვიპტელი ფარაონი თუთმოს III-ის მიერ.<ref name=\"Economist\"/> იაფა რამდენიმეჯერა ნახსენები ბიბლიაში, როგორც პორტი, საიდანაც იონა ტარშიშში მიემგზავრება;<ref>იონას წიგნი 1:3</ref> როგორც დანის ტომის ტერიტორიის მეზობელი ქალაქი;<ref>იესო ნავინის წიგნი 19:40–48</ref> და როგორც პორტი, სადაც იერუსალიმის სოლომონის ტაძრისთვის ხის მასალა შემოვიდა ლიბანიდან.<ref>ქრონიკები II 2:15</ref>\n\n1099 წელს პირველი ჯვაროსნული ლაშქრობის ქრისტიანულმა არმიამ, რომელსაც ჟოფრუა ბულონელი წინამძღოლობდა, მაჰმადიანებისგან მიტოვებული იაფა დაიპყრო. მათ ქალაქს გალავანი შემოარტყეს და პორტი აღადგინეს.<ref></ref> იაფამ მალევე დაიჭირა მნიშვნელოვანი ადგილი, როგორც იერუსალიმის სამეფოს მთავარმა საზღვაო პორტმა.<ref></ref> იაფა 1192 წელს სალადინმა დაიპყრო, თუმცა ის მალევე დაიბრუნა ინგლისის მეფე რიჩარდ I-მა, რომელმაც ქალაქის თავდაცვა კიდევ უფრო გააძლიერა.<ref name =RuncimanV3></ref> 1223 წელს, ფრიდრიხ II-მ ქალაქს ფორტიფიკაციები დაამატა.<ref name =RuncimanV3/> ჯვაროსანთა გავლენა 1268 წელს დასრულდა, როდესაც მამლუქმა სულთან ბაიბარსმა ქალაქი აიღო, დაანგრია მისი ყურე და მიწასთან გაასწორა ფორტიფიკაციები.<ref name =RuncimanV3/><ref name=\"Kark\"></ref> ჯვაროსანთა შემდგომი შემოჭრების აღსაკვეთად ქალაქი ნასირ ალ-დინ მუჰამედმა ააოხრა 1336, 1344 და 1346 წლებში.<ref></ref> XVI საუკუნეში იაფა ოსმალებმა დაიპყრეს და მას სოფლის სტატუსი მიანიჭეს ღაზას სანჯაკში.<ref name=\"Kark\"/>  1799 წელს ქალაქი ნაპოლეონმა აიღო და ადგილობრივ მცხოვრებლებს მუსრი გაავლო; ამას მალე ეპიდემიაც მოჰყვა და ქალაქი თითქმის ნასახლარად იქცა.<ref name=\"Kark\"/>\n\nიაფამ  ზრდა XVIII საუკუნიდა დაიწყო, როდესაც კონსტანტინოპოლის ოსმალურმა მთავრობამ ქალაქის პორტს დაცვა დაუნიშნა და ბედუინთა და მეკობრეთა შემოტევები უკუაგდო.<ref name=\"Kark\" /> თუმცა ნამდვილი განვითარება XIX საუკუნიდან დაიწყო. ამ პერიოდში ქალაქის მოსახლეობა 2.500-დან (1806) 17.000-მდე (1886) გაიზარდა.<ref name=\"Economist\"/>\nthumb|left|თელ-ავივი დაფუძნდა იაფას ჩრდილოეთში ბედუინებისგან გამოსყიდულ მიწის ნაკვეთზე. ამ ფოტოსურათზე 1909 წელს პირველი ლოტების აუცქიონია ასახული\n1800-1870 წლებში იაფას გალავნები და კოშკები შემოარტყეს, რომლებიც შემდგომში დაანგრიეს ქალაქის ზრდის უზრუნველსაყოფად და ნაწილობრივ საშიშროების მოხსნის გამოც.<ref name=Haaretz20080115></ref> ზღვის გალავანი, 2.5 მ სიმაღლის, 1930-იან წლებამდე დარჩა. მას ბრიტანეთის მანდატის პერიოდში საპორტო ნაგებობები დააშენეს.<ref name=Haaretz20080115/> XIX საუკუნის შუა წლებში ქალაქი ევროპასთან აბრეშუმითა და ფორთოხლებით ვაჭრობის წყალობით გამდიდრდა.<ref name=\"Economist\"/> 1860-იან წლებში იაფას მცირერიცხოვან სეფარდულ თემს მაროკოდან გადმოსახლებული ებრაელები დაემატნენ. შემდეგ წლებში ევროპელმა აშკენაზი ებრაელებმაც იწყეს გადმოსვლა და 1882 წლისთვის ქალაქის ებრაულმა მოსახლეობამ 1,500 შეადგინა.<ref name=\"Economist\"/>\n\n1880-იან წლებში იაფაში აშკენაზების იმიგრაცია გაიზარდა პირველი ალიას დაწყებით. ახალჩამოსულებს სიონიზმის იდეა უფრო ამოძრავებდათ, ვინემ რელიგია. ისინი მიწის დასამუშავებლად მოდიოდნენ.<ref name=\"Economist\"/> ზოგიერთი მათგანი იაფას ჩრდილოეთში ქვიშიან დიუნებზეც კი დასახლდა.<ref name=\"Economist\"/> თანამედროვე თელ-ავივის დასაწყისად ითვლება ნევე წედეკის მშენებლობა, უბანი, რომელიც აშკენაზმა ახალმოსახლეებმა გააშენეს 1887-96 წლებში.<ref name=\"UNESCO\"/>\nthumb|right|ხედი იაფაზე თელ-ავივიდან\n\n=== ქალაქის განვითარება ===\nთანამედროვე თელ-ავივი დაარსდა 1909 წელს, როგორც არაბული საპორტო ქალაქ იაფას ებრაული კვარტალი. იმავე წელს გაიხსნა იქ პირველი ებრაული გიმნაზია. ადგილობრივ მოსახლეობას ძლიერ ავიწროებდნენ ქვეყნის იმდროინდელი მფლობელები - ოსმალო-თურქები, რომლებმაც 1917 წელს სულაც განდევნენ ქალაქიდან ებრაელები. იმავე წელს, ოსმალეთის იმპერიის პირველ მსოფლიო ომში დამარცხების შედეგად, მთელი ისრაელის ქვეყანა (ე.წ. პალესტინა) ბრიტანეთის იმპერიის მანდატორული მფარველობის ქვეშ მოექცა. ებრაული კვარტალი აღსდგა, ხოლო 1921 წელს, არაბთა აჯანყების გამო, იაფოს ოფიციალურად გამოეყო და დამოუკიდებელ ქალაქად გარდაიქმნა. თელ-ავივის პირველი მერი მეირ დიზენგოფი გახდა. 1929, 1936-1939 წლებშიც იაფოელი არაბები სისტემატურად ესხმოდნენ თავს მეზობელ ებრაულ ქალაქს. 1936 წელს გაიხსნა თელ-ავივის ებრაული პორტი.\n\n1948 წელს, ბრიტანეთის მანდატის დასრულებისთანავე, თელ-ავივში გამოცხადდა ისრაელის დამოუკიდებლობა და ქალაქი ახალგაზრდა სახელმწიფოს დედაქალაქად იქცა (1949 წლამდე). თელ-ავივმა უმალ განიცადა დამოუკიდებლობის ომის ქარცეცხლი: მას ხმელეთიდან იაფოსა და მეზობელი სოფლების შეიარაღებული არაბები შემოესივნენ, ხოლო ჰაერიდან იმავე დროს ქვეყანაში შემოჭრილი არაბულ სახელმწიფოთა ავიაცია დაესხა თავს რამდენიმეჯერ. ომში ისრაელის გამარჯვების შემდეგ თელ-ავივმა განაგრძო იმ სწრაფი ტემპით ზრდა-განვითარება, რომელიც მას ბრიტანეთის ბატონობის ქვეშაც ახასიათებდა — ის ებრაული სახელმწიფოს ეკონომიკურ და კულტურულ ცენტრად იქცა. გაფართოების შედეგად, 1950 წელს თელ-ავივმა იაფოც შემოიერთა, რომლის არაბული მოსახლეობის უმრავლესობა 1948 წლის ომში დამარცხების გამო ლტოლვილად იქცა.\n\n1949 წელს კი ებრაელების მიერ იერუსალიმის აღების შემდეგ, ეს უკანასკნელი გამოცხადდა ახალი სახელმწიფოს დედაქალაქად, მიუხედავად ამისა თელ-ავივი დარჩა ქვეყნის კულტურულ და ეკონომიკურ ცენტრად. მეორე ინტიფადის დროს თელ-ავივი პალესტინელი ტერორისტების ერთ-ერთი მთავარი სამიზნე გახდა.\n\n=== ბრიტანული მანდატის დროს ===\nბრიტანული მანდატის დროს ურთიერთობა ებრაელებსა და არაბებს შორის პალესტინის ტერიტორიაზე გამწვავდა. 1921წლის 1 მაისს მოხდა იაფას აჯანყება და არაბთა შეიარაღებულმა ძალებმა უამრავი ებრაელი გაწყვიტეს. ამ ხოცვა-ჟლეტის გამო ებრაული მოსახლეობის დიდმა ნაწილმა იაფო დატოვა და თელ-ავივში გადასახლდა, რამაც ქალაქის მოსახლეობა 2, 000 ადამიანიდან (1920 წ.) 34, 000-მდე (1925 წ.) გაზარდა.<ref name=\"UNESCO\" /><ref name=\"population\"></ref> თელ-ავივში ხალხის გადასახლებამ გამოიწვია მისი ეკონომიკური დაწინაურება, ხოლო იაფოს — ეკონომიკური დაცემა <ref name=\"JewishVL\" >\"სპრინგ-ჰილიდან დამოუკიდებლობამდე\".  ებრაული ვირტუალური ბიბლიოთეკა.</ref> 1925 წელს პატრიკ გედესმა შესთავაზა ქალაქის მესვეურებს თელ-ავივის ურბანული განაშენიანების გეგმა, რომელიც ქალაქის საბჭომ მეირ დიცენგოფის თავმჯდომარეობით მიიღო.<ref name=\"Economist\" /> გეგმის ძირითადი იდეა იყო ე. წ. ქალაქი-ბაღნარის აშენება (მიმდინარეობა ქალაქგეგმარებაში, რომელიც იმჟამად ბრიტანეთში იყო პოპულარული. საზღვრები, რომლებიც გეედესმა დააწესა (იარკონის მდინარედან ჩრდილოეთით იბნ გვიროლის ქუჩამდე აღმოსავლეთით) დღესაც ითვლება ნამდვილ საზღვრებად, იმის მიუხედავად, რომ ქალაქი საკმაოდ გაიზარდა და ამ საზღვრებს გასცდა.<ref name=\"arch\"></ref>\n\nთელ-ავივმა გააგრძელა ზრდა 1926 წლამდე, თუმცა 1927-1930 წლებში მსოფლიო ეკონომიკური კრიზისი მასაც მისწვდა.<ref name=\"Economist\" /><ref name=\"JewishVL\" /> ამავე დროს იფეთქა თელ-ავივის კულტურულმა ცხოვრებამ, რისი მთავარი მიზეზები იყო ოჰელის თეატრის დაფუძნება და ჰაბიმის თეატრის გადმოსვლა თელ-ავივში 1931 წელს.<ref name=\"JewishVL\" /> თელ-ავივმა მიიღო მუნიციპალიტეტის სტატუსი 1934 წელს.<ref name=\"JewishVL\" />\n\nმოსახლეობა სწრაფად იზრდებობდა მეხუთე ალიას პერიოდში, როდესაც გერმანიაში მმართველობა ნაცისტებმა დაიკავეს.<ref name=\"JewishVL\" /> ევროპიდან გამოქცეული ებრაელების დიდი ნაწილი თელ-ავივში დასახლდა, რის გამოც მოსახლეობა 1937 წელს 150.000-მდე გაიზარდა, იაფოს 69.000-თან შედარებით. ორ წელიწადში მან 160.000-ს მიაღწია, რაც ქვეყნის ებრაული მოსახლეობის 1/3-ს შეადგენდა.<ref name=\"JewishVL\" /> მრავალი ახალი ემიგრანტი აქ დარჩა იაფოდან გადმოსვლის შემდეგ, რამაც დასახლებას ურბანული ელფერი მისცა. 1936-39 წლების არაბების აჯანყების პერიოდში თელ-ავივში იაფოსგან დამოუკიდებელი პორტი აშენდა, 1938 წელს კი აეროპორტი (ამჟამად ბენ გურიონის სახელობის) გაიხსნა.<ref name=\"Economist\" />\n\nთელ-ავივის თეთრი ქალაქი (იუნესკოს მსოფლიო კულტურული მემკვიდრეობის ძეგლთა სიაშია შეტანილი 2004 წლიდან) 1930-იან წლებში გაშენდა. ბაუჰაუზში გაწვრთნილი მრავალი გერმანელი ებრაელი არქიტექტორი ამ სკოლის ნაცისტების მიერ დახურვის შემდეგ გერმანიიდან გამოიქცნენ 1933 წელს. ზოგიერთი მათგანი, არიეჰ შარონის მსგავსად, პალესტინაში ჩამოვიდა და ბაუჰაუზის სტილი ადგილობრივს მიუსადაგა. მათი მცდელობით შეიქმნა მსოფლიოში საერთაშორისო სტილის შენობათა უდიდესი კონცენტრაცია.<ref name=\"UNESCO\" /><ref name=\"Economist\" />\n\n1940 წლის ივლისში თელ-ავივი იტალიელი ფაშისტების დაბომბვის მთავარი სამიზნე გახდა. 1940 წლის 9 სექტემბერს დაბომბვისგან 137 ადამიანი დაიღუპა.<ref>მაია ზამირი, დაბომბვის დღე  , Tel Aviv Magazine, 7 სექტემბერი 2007 (ივრითზე)</ref>\n\nგაეროს გენერალური ასამბლეის რეზოლუციით (#181) 1947 წელს წარმოდგენილ იქნა გეგმა პალესტინის გაყოფის შესახებ ებრაულ და არაბულ სახელმწიფოებად. თელ-ავივი, რომელიც იმჟამად 230.000 ადამიანს ითვლიდა, ებრაულ ნაწილში უნდა შესულიყო. იაფო კი, რომელიც 1945 წლისთვის 101.580 ადამიანს ითვლიდა, რომელთა შორის 53.930 მაჰმადიანი, 16.800 ქრისტიანი, ხოლო 30.820 ებრაელი იყო, არაბულ ნაწილში ხვდებოდა.<ref> </ref> თუმცა, არაბებმა ეს გეგმა უარყვეს.<ref name=\"Economist\" /> 1947-1948 წლებში დაძაბულობა თელ-ავივისა და იაფოს საზღვარს შორის გამწვავდა. არაბი სნაიპერები ჰასან-ბექის მეჩეთის მინარეთიდან ებრაელებს ესროდნენ. საპასუხოდ ჰაგანასა და ირგუნის ებრაულმა დაჯგუბებებმა იაფოს ალყა შემოარტყეს.<ref name=\"Economist\" /> 1948 წლის აპრილიდან არაბმა მოსახლეობამ ქალაქის დატოვება დაიწყო. 14 მაისს ებრაელების მიერ იაფოს აღებისას არაბული მოსახლეობა თითქმის გასული იყო.<ref name=\"Economist\" />\n\n=== დამოუკიდებლობის შემდეგ ===\nthumb||right|წარწერა როტშილდის ბულვარის მემორიალზე თელ-ავივის დამფუძნებელთა შესახებ: \"მე აგაშენებ შენ, და შენ აშენდები, ო, ქალწულო ისრაელისა\".\nისრაელის დამოუკიდებლობის დეკრლარაციის გამოცხადებისთვის 1948 წლის 14 მაისს, თელ-ავივის მოსახლეობა 200 000-ს აღემატებოდა.<ref name=\"population\" /> თელ-ავივი ისრაელის სახელმწიფოს მთავრობის დროებითი ცენტრი იყო 1949 წელს მთავრობის იერუსალიმში გადატანამდე. თუმცა იერუსალიმის სტატუსის საერთაშორისო დავის გამო უცხო ქვეყნების საელჩოების უმრავლესობა თელ-ავივში დარჩა.<ref name=\"VTLV\" /> 1980-იანი წლების დასაწყისში 13 საელჩო იერუსალიმიდან თელ-ავივში გადავიდა გაეროს უშიშროების საბჭოს რეზოლუციის მოთხოვნისამებრ, ისრაელის 1980 წლის იერუსალიმის კანონის საპასუხოდ.<ref></ref> ამჟამად ყველა საელჩო, ორის გარდა, თელ-ავივში და მის მიმდებარე რაიონებშია განლაგებული. 1949 წლის აპრილში თელ-ავივი და იაფო გაერთიანდა ერთ მუნიციპალიტეტში. მათ შეუერთდა მეზობელი სოფლების მიწებიც (ალ-შაიხ მუვანისი, ჯამასინი და სუმაილი), რომლებიც ომის პერიოდში გაუკაცრიელდა..<ref name=\"EJ\"></ref> შესაბამისად, თელ-ავივმა 42 კვ. კმ. მოიცვა. 1949 წელს აღიმართა თელ-ავივის 60 დამფუძნებლის მემორიალი.<ref></ref> ბოლო 60 წლის განმავლობაში თელ-ავივი გადაიქცა სეკულარულ, ლიბერალურ ქალაქად მდიდარი ღამის ცხოვრებითა და კაფეს კულტურით.<ref name=\"Economist\" />\n\n1960-იან წლებში ზოგიერთი თელ-ავივის ძველი შენობა დაანგრიეს და მათ მაგივრად ქვეყნის პირველი ცათამბჯენები ააგეს. მათ შორის არის შალომ მეირის კოშკი, რომელიც ისრაელის უმაღლესი შენობა იყო 1999 წლამდე. თელ-ავივის მოსახლეობამ პიკს მიაღწია 1960-იანი წლების დასაწყისში. 390 000 ადამიანით ის ქვეყნის მოსახლეობის 16 %-ს იტევდა.<ref name=\"profile\"></ref> მას მოჰყვა დაკნინების ხანგრძლივი პერიოდი და 1980-იანი წლების ბოლოსთვის ქალაქში 317.000 უმეტესად ხანშიშესული მოქალაქე დარჩა.<ref name=\"profile\" /> საცხოვრებელი ფართის მაღალის ფასების გამო ახალგაზრდები სხვაგან ამჯობინებდნენ ცხოვრებას.<ref name=\"profile\" />\n\nამ პერიოდისთვის კეთილმოწყობის სამუშაოები დაიწყო სამხრეთ თელ-ავივის ღარიბ უბნებში, ხოლო ჩრდილოეთში ძველი პორტი განახლდა.<ref name=\"Economist\" /> ახალი კანონმდებლობით დაცულ იქნა მოდერნისტული ნაგებობები, რასაც ხელი შეუწყო თეთრი ქალაქის იუნესკოს კულტურული მემკვიდრეობის ძეგლად გამოცხადებამ. ადრეულ 1990-იანებში მოსახლეობის კლების უკუპროცესი დაიწყო, ნაწილობრივ საბჭოთა კავშირიდან ემიგრანტებით შევსების ხარჯზე.<ref name=\"profile\" /> თელ-ავივი თანდათან ჰაი-ტექ ინდუსტრიული ცენტრიც გახდა.<ref name=\"Economist\" /> რასაც მრავალი მაღლივი შენობისა და ჰაი-ტექის საოფისე ფართის მშენებლობა მოჰყვა. 1993 წელს თელ-ავივს მსოფლიო ქალაქის სტატუსი მიენიჭა.<ref></ref>\n\nthumb|left|პრემიერ-მინისტრი იცხაკ რაბინის მკვლელობის ადგილი. მოგვიანებით რაბინის მოედანი დაერქვა.\n\n1995 წლის 4 ნოემბერს ისრაელის პრემიერ-მინისტრი იცხაკ რაბინი თელ-ავივში მოკლეს ოსლოს სამშვიდობო შეთანხმების პოპულარიზაციის კამპანიისას. მოედანი, სადაც ეს მოხდა, ამჟამად რაბინის სახელს ატარებს.<ref name=\"Economist\" />\n\nთელ-ავივისთვის მტკივნეული იყო პირველი ინტიფადას შემდგომ პერიოდში პალესტინელი შეირაღებული დაჯგუფებების დაპირისპირება. პირველი თვითმკვლელის ტერაქტი თელ-ავივში 1994 წლის 19 ოქტომბერს მოხდა, როდესაც ყუმბარებით შეიარაღებულმა პირმა ავტობუსში საკუთარ თავთან ერთად 21 სამოქალაქო პირი იმსხვერპლა. ყველაზე სისხლიანი ტერაქტი მოხდა 2001 წლის ივნისს მეორე იტიფადას პერიოდში, როდესაც თვითმკვლელმა თავი აიფეთქა ღამის კლუბში \"დოლფი დისკო\", სადაც 22 ადამიანი დაიღუპა და 100-ზე მეტი დაშავდა. ერთ-ერთი ყველაზე ბოლო ტერაქტი მოხდა 2006 წლის 15 აპრილს, სადაც ცხრა ადამიანი დაიღუპა და 40 დაიჭრა თელ-ავივის ძველ ავტოსადგურთან.<ref></ref>\n\nბოლო წლებში თელ-ავივი ქალაქის ეკოლოგიურ უსაფრთხოებაზე ზრუნავს. ქალაქის განათება გამოირთო დედამიწის დღის აღსანიშნავად 2008 წლის მარტში.<ref></ref> 2009 წლის თებერვალში მუნიციპალიტეტმა წამოიწყო წყლის ეკონომიის კამპანია, რომელიც მოიცავს უფასო ავტოსადგომებს ოჯახებისთვის, რომლებიც ყველაზე ყაირათიანად მოიხმარენ წყალს ერთ სულ მოსახლეზე.<ref name=senyorwater></ref>\n\n== გეოგრაფია ==\nthumb|left|150px|თელ-ავივის რეგიონი\nთელ-ავივი მდებარეობს ისრაელის ცენტრალურ ხმელთაშუაზღვისპირეთზე. იგი კულტურული და გეოგრაფიული ხიდია ევროპასა, აზიას და აფრიკას შორის. თელ-ავივი პორტ იაფოდან ჩრდილოეთითაა, მას კვეთს მდინარე იარკონი. მისი ტერიტორია უმეტესად დაბლობია. თელ-ავივს, იაფოს და გუშ-დანის სხვა ქალაქებს შორის არავითარი საზღვრები არაა, ასე რომ ზოგჯერ რთული გასაგებია ესა თუ ის ქუჩა რომელ ქალაქს ეკუთვნის.\n\nქალაქი შედგება 9 რაიონისგან, რომლებიც მისი მოკლე ისტორიის მანძილზე ბუნებრივად წარმოიქმნა. მათ შორის ყველაზე მნიშვნელოვანი არის იჯაფა, უძველესი პორტი-ქალაქი, რომლისგანაც ამოიზარდა თელ-ავივი. იაფას რაიონში ტრადიციულად არაბული მოსახლეობა ჭარბობდა, თუმცა მიმდინარე გენტრიფიკაცია ანაცვლებს მათ ახალგაზრდა უფრო მაღალი პროფესიონალიზმის მქონე მოსახლეობით. მსგავსი პროცესი მიმდინარეობს მახლობელ ნევე ცედეკში, რომელიც ძირძველი ებრაული სამეზობლოა. რამათ-ავივი, მეტწილად გაშენებული მდიდრული ვილებით, და სადაც უნივერსიტეტია განთავსებული, ქალაქის ჩრდილოეთ სამეზობლოა, რომელიც ამჟამად განიცდის სერიოზულ სამოსახლო ექსპანსიას და იგეგმება ასევე სანაპიროსწინა ნაკვეთის ათვისება, რომელიც სდე დოვის აეროპორტის საკუთრებაა და მალე, აეროპორტის გაუქმების შემდეგ გადაეცემა ქალაქს.<ref> </ref> თელ-ავივის ცენტრალური რაიონია ჰაკირია. იგი წარმოადგენს ცაჰალის შტაბ-ბინას და დიდ სამხედრო ბაზას.\n\n=== ჰავა ===\nთელ-ავივს ხმელთაშუა ზღვის ჰავა აქვს ცხელი ზაფხულით, სასიამოვნო გაზაფხულ-შემოდგომით და გრილი, სველი ზამთრით. ჰავა ნოტიოა მთელი წლის განმავლობაში. ზამთარში ტემპერატურა იშვიათად ეცემა 5&nbsp;°C-ზე დაბლა. თოვლი 1950 წლის შემდეგ არ უნახავთ.<ref></ref> ზაფხულში საშუალო ტემპერატურაა 26&nbsp;°C, და ხშირად დღის ტემპერატურა 32&nbsp;°C-ს აჭარბებს. მაღალი ტენიანობის მიუხედავად, ნალექიანობა ზაფხულში იშვიათია. ნალექის საშუალო წლიური რაოდენობა 530.5 მმ, რომლის ძირითადი წილი ოქტომბერ-აპრილზე მოდის.<ref></ref> თელ-ავივში საშუალოდ წელიწადში 300 მზიანი დღეა. რეკორდული ტემპერატურა ქალაქში 43&nbsp;°C და -1.9&nbsp;°C დაფიქსირდა.<ref></ref><ref></ref>\n\n\n\n\n\n== დემოგრაფია ==\nthumb|თელ-ავივის ხედი იაფოს პარკიდან\nთელ-ავივის მოსახლეობა შეადგენს 384 600 ადამიანს და სიმჭიდროვე არის 7,445 ადამიანი/კმ<sup>2</sup>. მოსახლეობის 91.8% ებრაელია, ხოლო 4.2% არაბი. მოსახლეობის 22.2% 20 წლამდეა, 18.5% 20-29 წლამდე, 24% 30-44 წლამდე, 16.2% 45-59 წლამდე და 19.1% 60 წელს გადაცილებული. გუშ-დანის ჩათვლით კი თელ-ავივის მოსახლეობა დაახ. 2 მილიონია და აღემატება იერუსალიმს.\n\nიერუსალიმისგან განსხვავებით თელ-ავივი ბევრად უფრო ნაკლებად რელიგიურია. თუმცა ქალაქში დაახლოებით 500 სინაგოგაა, რომლიდანაც 350 აქტიურია. ქალაქში (განსაკუთრებით იაფოში) ასევე არის მეჩეთები. ასევე არის რამდენიმე ეკლესია.\n\n=== რელიგია ===\nthumb|[[დიდი სინაგოგა (თელ-ავივი)|თელ-ავივის დიდი სინაგოგა]] 1930-იანებში thumb|[[ჰასან-ბექის მეჩეთი]]\nმიუხედავად იმისა, რომ თელ-ავივს სეკულარული ქალაქის იმიჯი აქვს, აქ მრავალი სამლოცველოა. ქალაქში 544 აქტიური სინაგოგაა, სადაც ყოველდღიური ლოცვები ტარდება,<ref name=LauINN></ref>\nმათ შორისაა ისტორიული შენობები — დიდი სინაგოგა, დაარსებული 1930-იან წლებში.<ref></ref>\n\nბოლო წლებში ქალაქში გაიხსნა სეკულარული ებრაული სწავლებისა და სეკულარული იეშივას ცენტრები.<ref name=arfa></ref> დაპირისპირება რელიგიურ და სეკულარულ ებრაელებს შორის გეი-პრაიდის პარადის წინ სინაგოგის ვანდალიზმით დასრულდა.<ref name=cohen></ref>\n\nთელ-ავივის ერთ-ერთი ყველაზე განთქმული ისტორიული ძეგლია ჰასან-ბექის მეჩეთი, რომელიც ზღვის სანაპიროზე მდებარეობს. იაფაში მნიშვნელოვანი წილი ქრისტიანული და მაჰმადიანი მოსახლეობა ცხოვრობს. ეკლესიების რაოდენომა გაიზარდა ბოლო წლებში აქ მცხოვრები დიპლომატებისა და უცხოელი დაქირავებული მოსამსახურეების რელიგიური მოთხოვნის დასაკმაყოფილებლად.<ref></ref>\n\nთელ-ავივის ოლქის მოსახლეობის 93% ებრაელია, 1% მაჰმადიანი და 1% ქრისტიანი. დარჩენილი 5% თავს რელიგიურად არ თვლის.<ref></ref> ისრაელ მეი ლაუ ქალაქის მთავარი რაბინია.<ref name=lau></ref>\n\n== არქიტექტურა ==\nბაუჰაუზის მუზეუმი|thumb\n\nთელ-ავივის ადრეული არქიტექტურა ძირითადად აღმოსავლეთ ევროპული სტილის კრამიტით გადახურული ერთსართულიანი სახლებისგან შედგებოდა.<ref name=\"arch\" /> ნევე ტზედეკი, პირველი უბანი, რომელიც ჯაფას გარეთ გაშენდა, ორსართულიანი ქვითკირის შენობებისგან შედგებოდა.<ref name=\"UNESCO\" /> 1920-იანი წლებისთვის ახალი აღმოსავლური სტილი შემოვიდა მოდაში, რომელშიც ევროპული არქიტექტურა ახლო აღმოსავლეთის მოტივებს შეიცავდა (თაღები, გუმბათები და ორნამენტული მოზაიკა).<ref name=\"arch\" /> მუნიციპალური მშენებლობა ე.წ. \"ქალაქი-ბაღნარის\"  გენერალურ გეგმას მიჰყვებოდა, რომელიც პატრიკ გედესმა შეადგინა. ორ-სამსართულიან შენობებს ბულვარები და საზოგადოებრივი პარკები კვეთდა.<ref name=\"arch\" />\n\n[[აზრიელის ცენტრი]]|thumb\n\nბაუჰაუზის არქიტექტურა 1920-იან და 1930-იან წლებში გაჩნდა გერმანელი ებრაელი არქიტექტორების წყალობით, რომლებიც პალესტინაში დასახლდნენ გერმანიაში ნაცისტების მოსვლის შემდეგ. თელ-ავივის \"თეთრი ქალაქი\", ჩრდილოეთ ნაწილში, მოიცავს 5 000-ზე მეტ მოდერნისტულ შენობას, რომლებიც ბაუჰაუზისა და ლე კორბუზიეს გავლენით იყო შთაგონებული.<ref name=\"UNESCO\" /> ამ ტიპის ნაგებობების მშენებლობა გრძელდებოდა როტშილდის ბულვარის გასწვრივ 1950-იან წლებამდე. ამ შენობათა უმრავლესობა ამჟამად ისტორიული ძეგლია, მთლიანად უბანი კი იუნესკოს მსოფლიო კულტურული მემკვიდრეობის ძეგლთა სიაშია შეტანილი.<ref></ref> მხოლოდ 1930-იან წლებში ამ სტილის სამი ათასი ნაგებობა აშენდა.<ref name=\"arch\" />\n\n1960-იან წლებში ამ არქიტექტურამ ადგილი დაუთმო საოფისე მაღლივ შენობებს და ზღვისპირა სასტუმროებისა და კომერციული ცათამბჯენების ჯაჭვს.<ref name=\"Economist\" /> ქალაქის ზოგიერთი მოდერნისტული შენობა განადგურდა კიდეც, რის გამოც ქალაქმა ამ ისტორიული ძეგლების დაცვისთვის სპეციალური კანონი მიიღო. ბოლო წლებში ბაუჰაუზის შენობების აღდგენისთვის მნიშვნელოვანი სამუშაოები ჩატარდა.<ref></ref>\n\nthumb|შენობა ბაუჰაუსის სტილში, თელ-ავივიი\n\nუძრავ ქონებაზე ფასების სწრაფი ზრდის გამო, თელ-ავივში მაღლივი შენობების დიდი კონცენტრაციაა. შალომ მეირ ტაუერი, ისრაელის პირველი ცათამბჯენი, თელ-ავივში 1965 წელს აიგო და ქვეყნის ყველაზე მაღალი შენობა იყო 1999 წლამდე. აზრიელის ცენტრი, რომელიც სამი შენობისგან შედგება (მართკუთა, სამკუთხა და მრგვალი), მას ამ ტიტულს ართმევს. 2001 წლიდან ისრაელის უმაღლესი შენობაა მოშე ავივ ტაუერი, რომელიც მეზობელ ქალაქ რამატ-განში დგას, თუმცა ქვეყნის ყველაზე მაღალი საცხვორებელი სახლი, ნევე წედეკ ტაუერი, თელ-ავივშია. ბოლო წლებში გაჩნდა ახალი უბნები, როგორიცაა პარკ ცამერეტი, სადაც ფეშენებელური აპარტამენტები შენდება, და სამხრეთი კირია, სადაც ძირითადად საოფისე შენობები იმართება. სხვა ბოლო დროს აშენებულ ცათამბჯენთა შორისაა 1 როტშილდ ტაუერი, ბეერი ნაჰარდეა ტაუერი და პირველი საერთაშორისო ბანკის ტაუერი.<ref></ref><ref></ref>\n\n== ეკონომიკა ==\nthumb|თელ-ავივის საფონდო ბირჟა\nthumb|შუქ-ჰაკარმელის ბაზარი\nსაფინანსო სფეროში ეროვნული დასაქმების 40 % და ბიზნეს მომსახურების 25 % წილი ქალაქზე მოდის.<ref name=\"profile\" /> ვინაიდან ქალაქი ქვიშის დიუნებზე გაშენდა, სოფლის მეურნეობა მომგებიანი არ იყო, ხოლო საზღვაო მრეწველობა ჰაიფაში და აშდოდში იყო კონცენტრირებული. ამის ნაცვლად, ქალაქი დროთა განმავლობაში განვითარდა, როგორც სამეცნიერო და ტექნიკური კვლევების ცენტრი. 1990-იანილ წლებისთვის თელ-ავივი უკვე მაღალი ტექნოლოგიების ცენტრის პოზიციას იჭერს.<ref name=\"Economist\" /> ქალაქის ეკონომიური აქტიურობა ქვეყნის დასაქმების 15 %-ს შეადგენს და ქვეყნის მშპ-ის 17 %-ს აწარმოებს.<ref name=\"profile\" />\n\nთელ-ავივის ეკონომიკა განსაკუთრებით სწრაფად ვითარდება ბოლო ათწლეულში. ქალაქს აყვავებულ ტექნოლოგიურ ცენტრს უწოდებს ჟურნალი ნიუსუიკი, და მინიატურულ ლოს-ანჯელესს ჟურნალი ეკონომისტი.<ref name=\"Economist\"></ref><ref name=\"Newsweek\"></ref> ქალაქში მრავალი კომპიუტერული მეცნიერი ცხოვრობს. მათი რიცხვი განსაკუთრებით მატულობს 1990-იან წლებში საბჭოთა კავშირიდან იმიგრაციის წყალობით. რის შედეგადაც 1998 წელს ნიუსუიკის აღწერით, ქალაქი მსოფლიოს ტექნოლოგიურად ყველაზე გავლენიან ქალაქთა ათეულში მოხვდა.<ref name=\"Newsweek\" /> თელ-ავივის აგლომერაცია (სატელიტი ქალაქები ჰერცლიასა და პეტაჰ-თიკვას ჩათვლით) ისრაელის მაღალი ტექნოლოგიების წარმოების ცენტრია და მას ხშირად სილიკონ ვადის უწოდებენ (კალიფორნიის სილიკონის ველის მსგავსად).<ref name=\"Newsweek\"/><ref name=\"mercer\"></ref>\n\nთელ-ავივში მდებარეობს თელ-ავივის საფონდო ბირჟა (TASE), ისრაელის ერთადერთი სააქციო ბირჟა, რომლის მიერ დადებული გარიგებების რიცხვმა რეკორდს მიაღწია 1990-იანებში.<ref></ref> ქალაქში შტაბ-ბინები აქვს მრავალ საერთაშორისო საინვესტიციო ფონდს, კვლევით ინსტიტუტსა და ჰაიტ-ტექ კომპანიას. ინდუსტრიების თელ-ავივში მოიცავს ქიმიურ წარმოებას, მსუბუქ მრეწველობას და კვების პროდუქტების წარმოებას.<ref name=\"Economist\" /> ქალაქის ღამის კლუბები, კულტურული ატრაქციონები და არქიტექტურა მრავალ ტურისტს იზიდავს, რომელთა მიერ დახარჯული სახსრები ადგილობრივ ეკონომიკას ამდიდრებს.<ref></ref>\n\nგლობალიზაციისა და მსოფლიო ქალაქების შემსწავლელი ჯგუფის (GaWC, ლონგბოროს უნივერსიტეტი) კვლევის თანახმად თელ-ავივი ახლო აღმოსავლეთში ყველაზე სწრფად ფორმირდება, როგორც \"მსოფლიო ქალაქი\" და ამ რანგით რეგიონში მხოლოდ ნაწილობრივ ევროპულ სტამბოლს ჩამოუვარდება.<ref></ref>\n\nისრაელის თხუთმეტი მილიარდერიდან ცხრა ისრაელში ცხოვრობს; აქედან ოთხი თელ-ავივში ან მის გარეუბანში ცხოვრობს, ჟურნალი ფორბსის თანახმად.<ref></ref><ref></ref> ცხოვრების ღირებულება ისრაელში მაღალია და თელ-ავივი მისი ყველაზე ძვირი ქალაქია. ნიუ-იორკის საკონსულტაციო კომპანია მერსერის ცნობით 2008 წლის მდგომარეობით თელ-ავივი ახლო აღმოსავლეთის ყველაზე ძვირი და მსოფლიოში სიძვირით მე-14 ქალაქია. ამ მხირივ ის ოდნავ ჩამორჩება სინგაპურსა და პარიზს და უსწრებს სიდნეისა და დუბლინს. შედარებისთვის, ნიუ-იორკი ამ კლასიფიკაციით რიგით 22-ეა.<ref name=\"mercer\" />\n\n== კულტურა ==\n=== ტურიზმი და გართობა ===\nthumb|თელ-ავივის სანაპირო\n\nროგორც ხმელთაშუაზღვისპირეთის მნიშვნელოვანი ქალაქი, თელ-ავივი საერთაშორისო ტურიზმისსთვის მიმზიდველი ადგილია და მას ხშირად ბარსელონას ან მაიამის ადარებენ.<ref name=\"The Miami of the Middle East (well, sort of)\"></ref> ლოს-ანჯელეს ტაიმზი და ნიუ-იორკ ტაიმზი მას უდიდეს საერთაშორისო ტურისტულ ღირსშესანიშნაობათა შორის მოიხსენიებენ.<ref name=\"Tel Aviv: A modern city in an ancient land\"></ref><ref name=\"Seizing the Day in Tel Aviv\"></ref> თელ-ავივის მუნიციპალიტეტის თანახმად, მას 44 სასტუმრო აქვს 5,800-ზე მეტი ოთახით.<ref name=\"TA Stats\" /> თელ-ავივს ხშირად უწოდებენ \"ქალაქს, რომელსაც არასდროს სძინავს\" მისი პოპულარული ღამის კლუბებისა და 24-საათიანი გასართობი ატრაქციონების წყალობით.<ref name=\"night\"></ref><ref></ref><ref></ref>\n\nთელ-ავივის უდიდესი საზოგადოებრივი პარკია იარკონ პარკი, გან მერიერთან და დუბნოვ პარკთან ერთად, რომლებიც ქალაქის ცენტრში მდებარეობს. ქალაქის ტერიტორიის 17% გამწვანებასა და ბუნებრივ ნარგავებს უჭირავს.<ref name=\"TA Stats\" /> დიზენგოფის ცენტრი ისრაელის პირველი მოლი (სავაჭრო ცენტრი) იყო. ქალაქში მსოფლიოს უდიდესი სასტუმროს ბრენდებია წარმოდგენილი, მათ შორის Crowne Plaza, Sheraton, Dan, Isrotel და Hilton. აქ არის მრავალი მუზეუმი, არქიტექტურული და კულტურული ძეგლი, რომელთა დასათვალიერებლად მრავალენოვანი ტურებით შეიძლება სარგებლობა.<ref></ref> ავტობუსების ტურების გარდა, არის არქიტექტურული ტურები<ref></ref> და სეგუეი ტურები<ref></ref> და საცალფეხო ტურები.<ref></ref> ღამის კლუბები და რესტორნები თავმოყრილია სანაპიროს გასწვრივ. ქალაქის რესტორნები ტრადიციულ ებრაულ კერძებთან ერთად საერთაშორისო სამზარეულოებსაც სთავაზობენ სტუმრებს. ქალაქში 100-ზე მეტი სუშის რესტორანია, ხოლო ერთ-ერთი იტალურ რესტორანს თელ-ავივში იტალიის გარეთ საუკეთესო იტალიური რესტორნის წოდება მიანიჭა იტალიიის სოფლის მეურნეობის სამინისტრომ.<ref></ref>\n\nროგორც ერთ-ერთი უდიდესი ქალაქი რეგიონში, თელ-ავივი ყველაზე ტოლერანტულია ჰომოსექსუალთა, ბისექსუალთა და ტრანსსექსუალთა მიმართ და კარგად ჩამოყალიბებული ლგბტ გაერთიანებები ჰყავს.<ref name=burden></ref> \nქალაქი მასპინძლობს ყოველწლიურ პრაიდ პარადს, რაც ათასობით მიმდევარს იზიდავს. ხოლო 2008 წელს ქალაქში პირველი სექს ფესტივალი გაიმართა.<ref name=kapshuk></ref><ref name=bahrir></ref>\n\n=== საშემსრულებლო ხელოვნება და კინემატოგრაფია ===\nthumb|ფრედერიკ მანის აუდიტორია, თელ-ავივის უდიდესი თეატრი\nთელ-ავივის ისრაელისა და რეგიონის ერთ-ერთი უმნიშვნელოვანესი კულტურული ცენტრია.<ref></ref> ისრაელის 35 მთავარი საშემსრულებლო ცენტრიდან 18 თელ-ავივშია განლაგებული, მათ შორის ქვეყნის ცხრა უმსხვილესი თეატრიდან ხუთი, სადაც ქვეყნის წარმოდგენათა 55% და დასწრების 75% მოდის.<ref name=\"profile\" /><ref name=\"culture\"></ref>\nთელ-ავივის საშემსრულებლო ხელოვნებათა ცენტრშუ ბინა აქვს ისრაელის ოპერის თეატრს, სადაც პლაციდო დომინგო მთავარი ტენორი იყო 1962-65 წლებში, და კამერის თეატრი.<ref></ref> 3,000&nbsp;მაყურებლით, ფრედრიკ მანის აუდიტორია ქალაქის უდიდესი თეატრია.<ref></ref> ჰაბიმას თეატრი, ისრაელის ეროვნული თეატრი, რესტავრაციისთვის დაიხურა 2008 წელს. ენავის კულტურული ცენტრი ერთ-ერთი უახლესი დანამატია ქალაქის კულტურულ ცხოვრებაში.<ref name=\"culture\" /> თელ-ავივის სხვა თეატრებს შორისაა გეშერის თეატრი და ბეით-ლესინის თეატრი; თცავთა და თმუნა მცირე თეატრებია, სადაც მუსიკალური წარმოდგენები იმართება. იაფაში სიმთას და ნოტცარის თეატრებში ექსპერიმენტული დადგმები იმართება.\nthumb|left|სუზან დელალის ცენტრი ცეკვისა და თეატრისთვის ნევე წედეკში\nთელ-ავივში ასევე ბინა აქვს რამდენიმე საცეკვაო დასსა და კომპანიას. აქ არის ბათშევას ცეკვის კომპანია, თანამედროვე ცეკვის დასი, და ბათ დორი და ისრაელის ბალეტი.<ref name=\"culture\" /> თელ-ავივის თანამედროვე და კლასიკური ცეკვის ცენტრია სუზან დელალის ცენტრი  ნევე წედეკში.<ref name=iexplore></ref>\n\nქალაქში ყოველდღიურად იმართება საოპერო და კლასიკური მუსიკის წარმოდგენები. წლების განმავლობაში აქ მრავალ სახელგანთქმულ დირიჟორსა თუ სოლოისტს გაუმართავს კონცერტი.<ref name=\"culture\" />\n\nკინემატოგრაფიაში ქალაქის მნიშვნელოვან ღონისძიებათა შორისაა მრავალრიცხოვანი კინოფესტივალები, მათ შორის ფესტივალი ანიმაციის, კომიქსებისა და კარიკატურების, ასევე სტუდენტური ფილმების ფესტივალი, ჯაზის, კინოსა და ვიდეოფირის ფესტივალი და მისთ. ქალაქში რამდენიმე მულტიპლექსი კინოთეატრია.<ref name=\"culture\" />\n\n=== მუზეუმები ===\nthumb|[[ერეც ისრაელის მუზეუმი]].\nისრაელს ზოგიერთი ცნობით ერთ სულ მოსახლეზე ყველაზე მეტი მუზეუმი აქვს, რომელთაგან სამი უდიდესი თელ-ავივში მდებარეობს.<ref></ref><ref></ref>  მათ შორისაა ერეც ისრაელის მუზეუმი, ცნობილი მისი კოლექციით არქეოლოგიასა და ისტორიული გამოფენებით ისრაელის მიწაზე, და თელ-ავივის ხელოვნების მუზეუმი. თელ-ავივის უნივერსიტეტის კამპუსზე მდებარეობს ბეთ ჰატეფუტსოთი, მუზეუმი საერთაშორისო ებრაულ დიასპორაზე, რომელიც დევნის საუკუნეების განმავლობაში ებრაელთა ისტორიაზე მოუთხრობს მნახველებს. ბათეი ჰაოსეფის მუზეუმი ისრაელის შეიარაღებული ძალების სამხედრო ისტორიას მოიცავს. პალმაქის მზეუმი თელ-ავივის უნივერსიტეტთან ებრაელ ჯარისკაცთა ცხოვრების აღმწერ დოკუმენტთა არქივს შეიცავს. თელ-ავივის საგამოფენო ცენტრი ქალაქის ჩრდილოეთ ნაწილში 60-ზე მეტ მნიშვნელოვან ღონისძიებას ატარებს წელიწადში. ქალაქის სამხრეთ უბნებში არის ასევე მრავალი მცირე ზომის კერძო მუზეუმი თუ გალერეა, მათ შორისაა Тel Aviv Raw Art თანამედროვე ხელოვნების გალერეა.<ref></ref><ref></ref>\n\n=== სპორტი ===\nthumb|თელ-ავივის [[ნოკიას არენა]]\nთელ-ავივში ბინა აქვს ისრაელის რამდენიმე საუკეთესო სპორტულ გუნდს, მათ შორის მსოფლიო კლასის საკალათბურთო ნაკრებს. ეს ერთადერთი ქალაქია სამი კლუბით ისრაელის პრემიერლიგაში, ქვეყნის უმაღლეს საფეხბურთო ლიგაში. მაქაბი თელ-ავივი სპორტკლუბი დაარსდა 1906 წელს და 10 სპორტულ სახეობაში იღებს მონაწილეობას. მისი საკალათბურთო გუნდი ისრაელის 47 ტიტულს ფლობს, გამარჯვებული აქვს ისრაელის 22 სახელმწიფო თასის გათამაშებაში, ორ ტოტო თასში და ორ აზიის კლუბების ჩემპიონატში. ძიუდოისტ იაელ არადის ვერცხლის მედალი აქვს მიღებული 1992 წლის ზაფხული ოლიმპიურ თამაშებში.<ref></ref>\n\nჰაფოელ თელ-ავივი სპორტკლუბი დაარსდა 1923 წელს და 11-ზე მეტ ნაკრებს მოიცავს,<ref></ref> მათ შორის ჰაფოელ თელ-ავივს (13 ჩემპიონატი, 11 ქვეყნის თასი, ერთი ტოტოს თასი და ერთი აზიური ჩემპიონატი), რომელიც ბლუმფილდის სტადიონზე თამაშობს 1950 წლიდან, ასევე ვაჟთა და ქალთა საკალათბურთო კლუბი, და კაიაკის კლუბი.\n\nბნეი იეჰუდა (ისრაელის ჩემპიონი, ორჯერ ქვეყნის თასის მფლობელი და ორჯერ ტოტოს თასის მფლობელი) ისრაელის ერთადერთი საფეხბურთო გუნდია უმაღლეს დივიზიონში, რომელიც თელ-ავივის ერთ-ერთ უბანს, ჰათიკვას, წარმოადგენს და არა ქალაქს. შიმშონ თელ-ავივი და ბეითარ თელ-ავივი წარსულში უმაღლეს დივიზიონში თამაშობდნენ, თუმცა შემდეგ ქვედა ლიგაში გადაინაცვლეს, ხოლო 2000 წელს კი გაერთიანდნენ. ახალი კლუბი ამჟამად ლიგა არცითიში, მესამე ლიგაში, თამაშობს. კიდევ ერთი ყოფილი პირველი დივიზიონის გუნდი, მაქაბი იაფა, ამჟამად დაშლილია, ისევე, როგორც მაქაბი ჰაცაფონ თელ-ავივი, ჰაპოელ ჰაცაფონ თელ-ავივი და ჰაქოახ თელ-ავივი, რომლებიც მაქაბი რამათ-განს შეუერთდნენ და ახალ ნაკრებში გადავიდნენ 1959 წელს (დღევანდელი სახელი \"ჰაქოახ ამიდარ რამათ-განი\").\n\nთელ-ავივის გარეუბნებში რამდენიმე რეგიონული ლიგის კლუბია, მათ შორის ჰაფოელ ქფარ შალემი ლიგა ალეფის სამხრეთ დივიზიონში, ჰაფოელ რამათ-ისრაელი ლიგა ბეთის სამხრეთ A დივიზიონში, და ბეითარ ეზრა, ელიცურ იაფა თელ ავივი, გადნა თელ-ავივი და ჰაფოელ კირიათ შალომი, რომლებიც ლიგა გიმელის თელ-ავივის დივიზიონში თამაშობენ. თელ-ავივში ბინა აქვს ასევე ჰაფოელ უსიშკინს, ფანების საკუთრებაში მყოფი საკალათბურთო კლუბი დაარსებული 2007 წელს.\n\nთელ-ავივში ორი სანაოსნო კლუბია. Tel Aviv Rowing Club 1935 წელს დაარსდა იარკონის მდინარის ნაპირას და უდიდესი საწყლოსნო კლუბია ისრაელში.<ref></ref> ამასთან, თელ-ავივის პლაჟები მუდამ აქტიურია მატკოტის მოთამაშეებით.<ref></ref> Tel Aviv Lightning წარმოადგენს თელ-ავივს ისრაელის ბეისბოლის ლიგაში.<ref></ref> ქალაქში ასევე ტარდება ყოველწლიური ნახევარმარათონი, რომელშიც 2008 წელს 10.000 ათლეტი მონაწილეობდა მსოფლიოს მრავალი ქვეყნიდან.<ref></ref>\n\n== მთავრობა ==\nthumb|თელ-ავივის სასამართლო\nქ. თელ-ავივში თვითმმართველობას ახორციელებს 31 წევრიანი ქალაქის საბჭო, რომელსაც ირჩევენ 4 წლის ვადით პირდაპირ პროპორციული საარჩევნო სისტემით.<ref name=\"govt\"> ;</ref> ისრაელის ყველა მოქალაქე, მცხოვრები თელ-ავივში სულ მცირე ერთი წლის მანძილზე, უფლებამოსილია მონაწილეობა მიიღოს მუნიციპალურ არჩევნებში. მუნიციპალიტეტი პასუხისმგებელია: სოციალურ მომსახურებებზე, სათემო პროგრამებზე, საზოგადოებრივ ინფრასტრუქტურაზე, ქალაქთგეგმარებაზე, ტურიზმზე, და სხვა ადგილობრივ საქმეებზე.<ref></ref><ref></ref><ref></ref> თელ-ავივის ქალაქის საბჭო მდებარეობს რაბინის მოედანზე. ქალაქის ამჟამინდელი მერია რონ ხულდაი (1998-დან), რომელიც 2008 წელს ხელმეორედ იქნა არჩეული.<ref name=lappin></ref> ყველაზე მეტხანს მერის თანამდებობაზე იმსახურა შლომო ლაჰატიმ - 19 წელი. ყველაზე მოკლე დროით მსახურობდა დავიდ ბლოხი - მხოლოდამხოლოდ 2 წელი, 1925-1927 წწ.\n\nდემოგრაფიულმა გაყოფამ გამოიწვია შესაბამისი პოლიტიკური დაყოფა ლეიბორისტულ პარტიას, რომელიც ძლიერია ქალაქის ჩრდილოეთ ნაწილში, და ლიქუდსა და სხვა მემარჯვენე, თუ რელიგიური პარტიებს შორის, რომლებიც სამხრეთ რაიონებში მძლავრობენ.<ref name=\"Economist\" /> ისრაელის 2006 წლის საპარლამენტო არჩევნებში, ეს სურათი შეიცვალა, როდესაც ახალმა ცენტრისტულმა პარტია კადიმამ აიღო ქალაქის ხმების 28 %. მას მიყვა ისრაელის ლეიბორისტული პარტია ხმათა 20 %-ით.<ref></ref><ref></ref>\n\n=== მერები ===\nthumb|თელ-ავივის ქალაქის საბჭო და [[რაბინის მოედანი]].\n\n\n== განათლება ==\nთელ-ავივში საკმაოდ ბევრი სკოლა, კოლეჯი, თუ უნივერსიტეტი მდებარეობს. 2006 წლის მონაცემებით, 51,359 ბავშვი შევიდა სკოლაში, აქედან 8,977 ბ. მუნიციპალურ საბავშვო ბაღზე მოდის, 23,573 ბ. მუნიციპალურ დაწყებით სკოლაზე და 18,809 კი - უმაღლეს სასწავლებელზე.<ref name=\"TA Stats\">თელ-ავივის სტატისტიკა (თელ-ავივ-იაფას მუნიციპალიტეტი.</ref> თელ-ავივში მცხოვრებ სტუდენტთა 64 პროცენტი , შედის უნივერსიტეტში, რაც ქვეყანაში უმაღლესი განათლების მსურველთა რაოდენობას 5 პროცენტით აღემატება.<ref name=\"TA Stats\" />. პირველ კლასში ირიცხება 4000 ბავშვი, თუმცა მოსახლეობის ზრდა მოსალოდნელია რომ ამ რიცხვს გაზრდის 6,000-მდე, 2012  წლისთვის.<ref name=\"young\">ისრაელის სტატისტიკის ცენტრალური ბიურო .</ref> შედეგად, 20 დამატებითი საბავშვო ბაღი გაიხსნება 2008-09 წწ ქალაქში, ხოლო ჩრდილოეთის რაიონების სკოლებში დამატებითი კლასები. სდე დოვის ჩრდილოეთით დაგეგმილია ახალი დაწყებითი სკოლის გახსნა, ასევე ახალი უმაღლესი სასწავლებლისა თელ-ავივის ჩრდილოეთ ნაწილში.<ref name=\"young\" />\n\n1909 წელს ჰერცლიას გიმნაზია იაფადან თელ-ავივში გადავიდა<ref></ref>. თელ-ავივის სხვა გამორჩეულ სკოლებთაგან, აღსანიშნავია შევახ მოფეთი, მეორე ებრაული სკოლა ქალაქში, ირონი ალეფი და ალიანსი.\n\nთელ-ავივის უმთავრესი უმაღლესი სასწავლებელია თელ-ავივის უნივერსიტეტი. რამათ-განში განლაგებულ ბარ-ილანის უნივერსიტეტთან ერთად, სტუდენტთა საერთო რაოდენობა თელ-ავივში შეადგენს 50, 000 კაცს. ამას ემატება საზღვარგარეთელი სტუნდების რიცხვიც.<ref></ref><ref></ref> 1953 წელს დაარსებული თელ-ავივის უნივერსიტეტი დღეს უმსხვილესია ისრაელის უნივერსიტეტებს შორის. საზღვარგარეთ ყველაზე ცნობილია მისი ფიზიკის, ინფორმატიკის, ქიმიის და ენათმეცნიერების ფაკულტეტები<ref></ref> თელ-ავივში ასევე განლაგებულია რამდენიმე კოლეჯი.<ref name=colleges></ref>\n\n== მედია ==\nthumb|right|გაზეთ [[იედიოთ ახრონოთი]] გაზეთის შტაბ-ბინა.\n\nისრაელის უდიდესი გაზეთების შტაბ-ბინები თავმოყრილია თელ-ავივში. ტაბლოიდი „''იედიოთ ახრონოთი''“ არის ისრაელის ყველაზე მსხვილტირაჟიანი გაზეთი 1970-იანი წლებიდან. მისი შტაბ-ბინა მდებარეობს ბეგინის ქუჩაზე, თელ-ავივში..<ref name=\"news\"></ref> იგივეს თქმა შეიძლება „''მაარივზე''“, ისრაელის პოპულარობით მეორე ტაბლოიდზე, და „''ჰაარეცზე''“, ისრაელის ყველაზე პოპულარულ მსხვილფორმატიან გაზეთზე.<ref name=\"news\" /> თელ-ავივი ასევე არის სხვა ნაციონალური მნიშვნელობის გაზეთების თავმოყრის ადგილი - მათგან ერთ-ერთია ფინანსური გაზეთი „''გლობსი''“, ყოველკვირეული გაზეთი „''ჰაცოფე''“, და დილის გაზეთი „''მაკორ რიშონი''“,  ქალაქის მოამბე „''ითონ თელავივი''“, ყოველკვირეული „''ზმან თელ ავივი''“ და ასევე არაბულენოვანი „''ალმადინა''“. ხოლო გაზეთებს „''ისრალ პოსტსა'' “და „''ისრაელს''“ უშუალოდ ქალაქში ბეჭდავენ. ქალაქს რამდენიმე რადიო სადგური ფარავს, მათ შორის საქალაქო რადიო „თელ-ავივი“.<ref></ref> ისრაელის სამი უდიდესი ტელევიზია - კეშეთი, რეშეთი და მეათე არხი, თელ-ავივში მდებარეობენ.\n\n== ტრანსპორტი ==\nthumb|თელ-ავივის სატრანსპორტო მოძრაობა მოიცავს ფეხმავალებს, კერძო ავტომანქანებს, ავტობუსებს, ტაქსებებს და მატარებლებს.\nthumb|აიალონის გზატკეცილი თელ-ავივის აღმოსავლეთ ნაწილში\nთელ-ავივი ისრაელის მთავარი სატრანსპორტო კვანძია, ეროვნული საგზაო ქსელიდან მრავალი მნიშვნელოვანი სატრანზიტო გზა კვეთს ქალქს. ქალაქში მიმავალი მთავარი გზატკეცილია აიალონის გზატკეცილი (გზატკეცილი 20), რომელიც გადის ქალაქის აღმოსავლეთ ნაწილში ჩრდილოეთიდან სამხრეთისკენ, მდინარე აიალონის დინების გასწვრივ და ყოფს ერთმანეთისგან თელ-ავივის დიდ ნაწილსა და რამათ განს. სამხრეთის მიმართულებით აიალონს გავყავართ გზატკეცილი 1-ზე, ბენ გურიონის საერთაშორისო აეროპორტის და იერუსალიმისკენ. უშუალოდ ქალაქში, მთავარი მაგისტრალებია: მეფე გეორგის ქუჩა, ალენბის ქუჩა, იბნ გაბიროლის ქუჩა, დიზენგოფის ქუჩა, როთშილდის ბულვარი, ხოლო იაფაში მთავარი მაგისტრალია იერუსალიმის ბულვარი. ნამირის გზა ქალაქს აკავშირებს გზატკეცილ 2-თან, ისრაელის მთავარ ჩრდილო-სამხრეთის მიმართულების გზატკეცილთან, და ბეგინ/იაბოტინსკის გზასთან, რომელიც ქალაქს რამატ-განთან, ბნეი ბრაკთან და პატეჰ ტიკვასთან აკავშირებს. თელ-ავივის ქუჩებში ყოველდღიურად ნახევარი მილიონი ავტომანქანა მოძრაობს, რის გამოც ქუჩები მუდმივად გადატვირთულია. 2007 წელს სადანის ანგარიშში რეკომენდებული იყო ქალაქში ე.წ. \"გადატვირთვის გადასახადის\" შემოღება, მსგავსად ლონდონისა და სინგაპურისა. ამ გეგმის მიხედვით ქალაქში საკუთარი ავტომანქანით მგზავრობის მსურველებს მოუწევთ ქალაქში შესვლისას ფიქსირებული მოსაკრებლის გადახდა.<ref></ref> თელ-ავივის მუნიციპალიტეტი ცდილობს პოპულარიზაცია გაუწიოს ქალაქში ველოსიპედების გამოყენებას, რისთვისაც 100 ველოსიპედის გაქირავების სადგურის გახსნას აპირებს, რომლებიც 74 კმ სიგრძის ველობილიკებს მოემსახურება. გეგმაშია ამ ბილიკების 100 კმ-მდე გაზრდა 2009 წლისთვის.<ref></ref>\n\nთელ-ავივში არის რკინიგზის ოთხი სადგური აიალონის გზატკეცილის გასწვრივ. სადგურები ჩრდილოეთიდან სამხრეთისკენ: თელ-ავივის უნივერსიტეტი, თელ-ავივ მერკაზი, თელ-ავივ ჰაშალომი და თელ-ავივ ჰაჰაგანა (თელ-ავივის ავტოსადგურთან). თელ-ავივში ყოველთვიურად ახლომდებარე ქალაქებიდან მილიონამდე ადამიანი ჩამოდის.\n\nთელ-ავივის ცენტრალური ავტოსადგური ქალაქის სამხრეთ ნაწილშია. ავტობუსების მთავარ ქსელს ქალაქში მართავს Dan Bus Company; Egged Bus Cooperative, მსოფლიოს სიდიდით მეორე ავტობუსების კომპანია, ქალაქთშორის მომსახურებას უზრუნველყოფს.<ref></ref>\n\nთელ-ავივის ადგილობრივი აეროპორტი სდე დოვი ქალაქის ჩრდილოდასავლეთ ნაწილშია. სდე დოვის დახურვას ექვემდებარება, ვინაიდან ის ქალაქის ერთ-ერთ ყველაზე სარფიან სანაპირო უბანში მდებარეობს.<ref></ref> უახლოეს მომავალში სდე დოვის ყველა რეისი გადავა ბენ გურიონის საერთაშორისო აეროპორტში, ისრაელის მთავარ საერთაშორისო აეროპორტში, რომელიც ქალაქ ლოდთან მდებარეობს თელ-ავივის სამხრეთაღმოსავლეთით. თელ-ავივთან სიახლოვის გამო ბენ გურიონს ხშირად თელ-ავივის საერთაშორისო აეროპორტსაც უწოდებენ, მიუხედავად იმისა, რომ ის ამ ქალაქის მუნიციპალურ იურისდიქციას არ ექვემდებარება.\n\n2008 წლის დასაწყისში თელ-ავივის მუნიციპალიტეტმა გამოაცხადა ელექტრული მანქანების გასამართი სადგურების მშენებლობის საცდელი პროექტი. თავდაპირველად აშენდება ხუთი გასამართი სადგური. საბოლოოდ კი 150 სადგური უნდა შეიქმნას მთელს ქალაქში ისრაელის ელექტრული მანქანების პროექტის ფარგლებში (Project Better Place).<ref></ref> ბატარეის გამოცვლის სადგურები ქალაქის შესასვლელებთან იქნება მოთავსებული.\n\n== დაძმობილებული ქალაქები ==\n\n\n\n== პანორამა ==\n\n\n\n== სქოლიო ==\n<div class=\"reflist4\" style=\"height: 220px; overflow: auto; padding: 3px\">\n</div>\n\n\n\n== რესურსები ინტერნეტში ==\n\n* თელ-ავივის ოფიციალური ვებ-გვერდი (ინგ.)  და (ებრაულად)\n* გართობა თელ-ავივში (ინგ.) \n*  ქალაქის ინტერაქტიული რუკა (ებრ.) \n* თელ-ავივის უნივერსიტეტი\n\n\n\n\n\n\n \nკატეგორია:ისრაელის ქალაქები", "url": "https://ka.wikipedia.org/wiki/თელ-ავივი", "length": 40103}
{"id": "9027", "title": "კრიგსმარინე", "text": "'''კრიგსმარინე''' (''გერმ.'' Kriegsmarine) ეწოდებოდა გერმანიის სამხედრო ფლოტს მესამე რაიხის ხანაში. 1935 წლის 1 ივლისს გერმანიის იმპერიის დროინდელ „რაიხსმარინეს“ გადაერქვა სახელი და ეწოდა „კრიგსმარინე“. ამ დღიდან ფლოტმა ოფიციალურად მიიღო სვასტიკიანი დროშა, რომლის მარცხენა ზედა კუთხეში რკინის ჯვარი იყო გამოსახული.\n\n= შეიარაღება =\n\n== წყალზედა გემები ==\n\nსახაზო ხომალდები:\n* ბისმარკი, ტირპიცი\n\nმძიმე კრეისერები\n* ადმირალ ჰიპერი, ბლუხერი, პრინც ეუგენი\n\nკრეისერები, გამანადგურებლები, სატორპედო კატარღები და სხვ.\n\n== წყალქვეშა გემები ==\nნაცისტური გერმანიის საზღვაო ძალების მთავარი არტერია იყო წყალქვეშა ფლოტი, რომლის შეიარაღებაშიც შედიოდა რამდენიმე ტიპის წყალქვეშა ნავები: \n* II, VII, IX, XXI და სხვ.\n\n== ფლოტილიები ==\n\n== მნიშვნელოვანი სამხედრო ოპერაციები ==\n\nკატეგორია:მესამე რაიხი\nკატეგორია:გერმანიის შეიარაღებული ძალები", "url": "https://ka.wikipedia.org/wiki/კრიგსმარინე", "length": 820}
{"id": "9031", "title": "ლუქსორი", "text": "'''ლუქსორი''' () — ქალაქი ზემო (სამხრეთ) ეგვიპტეში. ტაძრების ნანგრევების კომპლექსით კარნაკთან, ლუქსორის ტაძრითა და მონუმენტებით, ასევე ნილოსის დასავლეთ სანაპიროს სამეფო სამარხებით (მეფეთა და დედოფალთა ხეობების ჩათვლით), მას ხშირად მსოფლიოს უდიდეს ღია ცის ქვეშ მუზეუმს უწოდებენ.\n\nლუქსორი საუკეთესო ბაზაა ზემო ეგვიპტის ტურებისთვის და პოპულარული მისამართია დამსვენებლებისთვის, როგორც თავად ქალაქი, ასევე ნილოსის კრუიზების საწყისი ან საბოლოო წერტილი. ეს არის ასევე ისტორიული ქალაქი თებეს ადგილსამყოფელი. ქალაქის მოსახლეობა ამჟამად დაახ. 200.000-ია.\n\n== ოთხი ათასი წლის ქალაქი ==\nიმჟამად ცნობილი, როგორც ვასეტი, ძვ. ეგვიპტელებისთვის ძვ.წ. მე-2, 1-ელ ათასწლეულებში უბრწყინვალესი ქალაქი იყო. მისი მნახველებისთვის ის იმ დროისთვის ცნობილი სამყაროს ცენტრი იყო. სასახლეთა უბანი, დება - სახელი, რომელიც ბერძნებმა თებაი-დ, შემდგომში კი თებედ გადააკეთეს - განუმეორებელი ფუფუნების, იმპერიული ავტორიტეტის, განათლებისა და სიბრძნის, რელიგიისა და პოლიტიკური ძალაუფლების, ხელოვნებისა და გრანდიოზული გეგმების ეპიცენტრი იყო.\n\nთებემ პოლიტიკური ძალაუფლების კულმინაციას ძვ.წ. მე-2 ათასწლეულის შუა საუკუნეებში მიაღწია და მისი ექსტრავაგანტური სიმდიდრე ახალი სამეფოს ფარაონების მიერ იყო მოპოვებული შესაძლოა მათ მიერ განოხორციელებული ექსპედიციების შედეგად სამხრეთის კუშის უკიდეგანო მიწებზე (დღევანდელი ჩრდ. სუდანი) და ჩრდილოეთით ქანაანში, ფინიკიასა და სირიაში. თუტმოს III პირველი ფარაონი იყო, რომელმაც იმ დროს შორეულ ევფრატს მიაღწია მესოპოტამიაში.\n\nიმჟამად მსოფლიოს არც ერთ სხვა ქალაქს არ ძალუძდა შედრებოდა ვასეტს სამხედრო ძლიერებითა და სილამაზით. ძველი ქალაქის სასახლეებისა და საცხოვრებელი უბნების ძირითადი ნაწილის გათხრები ჯერაც არაა სათანადოდ წარმოებული, თუმცა ყველაფერი მიუთითებს იმაზე, რომ ვირწმუნოთ ამ ქალაქის სიმშვენიერეზე დღემდე მოღწეული ძველ ეგვიპტური ნახატებით, რომელიც ნილოსის ამ სამოთხის სახლებს, ბაღებს, მინდვრებს, სასახლეებსა და ნადიმებს ასახავს.\n\n== ღირსშესანიშნაობანი ==\n* აღმოსავლეთ სანაპირო\n** ლუქსორის ტაძარი\n** კარნაკის ტაძარი\n** ლუქსორის მუზეუმი\n** მუმიფიკაციის მუზეუმი\n** სასტუმრო ზამთრის სასახლე (ლუქსორი)l\n\n* დასავლეთ სანაპირო\n** მეფეთა ველი \n** დედოფალთა ველი\n** მედინეთ ჰაბუ (რამზეს III-ის მემორიალური ტაძარი)\n** რამესეუმი (რამზეს II-ის მემორიალური ტაძარი)\n** დეირ ალ-მედინა (მუშათა სოფელი)\n** დიდგვაროვანთა სამარხები\n** დეირ ელ-ბაჰრი (ჰაცეფსუთის ტაძარი)\n** მალკატა (ამენოფის III-ის სასახლე)\n** მემნონის კოლოსი (ამენოფის III-ის ტაძარი)\n\n== კლიმატი ==\n\n\n\n== დაძმობილებული ქალაქები ==\n*  კაზანლიკი, ბულგარეთი\n*  ბალტიმორი, მერილენდი, აშშ\n\n== ფოტო გალერეა ==\n<gallery>\nFile:Egypt.Luxor.Nile.01.jpg|ლუქსორი\nFile:Touristenbazar in Luxor (1995, 880x625).jpg|ლუქსორის ქუჩა\nFile:Egypt.LuxorTemple.02.jpg|ფარაონის ქანდაკება ლუქსორის მუზეუმში.\nFile:Luxor, Egypt, Boats on Nile River.jpg|ლუქსორის პანორამა\n\n</gallery>\n\n== რესურსები ინტერნეტში ==\n\n* Theban Mapping Project: website devoted to the Valley of the Kings and other sites in the Theban Necropolis\n* Luxor World Heritage Site in panographies  - 360 degree interactive imaging\n\n== სქოლიო ==\n\n\n\n\n\nკატეგორია:ეგვიპტის ქალაქები\nკატეგორია:ეგვიპტის ტურიზმი", "url": "https://ka.wikipedia.org/wiki/ლუქსორი", "length": 2994}
{"id": "9032", "title": "ლითიუმი", "text": "'''ლითიუმი'''<ref>დოლიძე ვ., ციციშვილი ვ., „ოთხენოვანი ქიმიური ლექსიკონი“, თბ., 2004, გვ. 126</ref><ref></ref> ( < ; ქიმიური სიმბოლო — <chem>Li</chem>) — ელემენტთა პერიოდული სისტემის მეორე პერიოდის, პირველი ჯგუფის (მოძველებული კლასიფიკაციით — პირველი ჯგუფის მთავარი ქვეჯგუფის, Iა) ქიმიური ელემენტი. მისი ატომური ნომერია 3, ატომური მასა — 6.94, t<sub>დნ</sub> — 180.50 °C, t<sub>დუღ</sub> — 1330 °C, სიმკვრივე — 0.534 გ/სმ<sup>3</sup>; ლითიუმი მოვერცხლისფრო-მოთეთრო, რბილი, პლასტიკური და მსუბუქი ლითონია; ბუნებრივი ლითიუმი შედგება ორი სტაბილური იზოტოპისაგან: <chem>^{6}Li</chem> (7.59 %) და <chem>^{7}Li</chem> (92.41 %)<ref name=\"სტანდატომმასა\" />. ხელოვნური გზით მიღებულია ლითიუმის არამდგრადი ნუკლიდები, რომელთა მასური რიცხვი მერყეობს 3-13-ის შუალედში; მიეკუთვნება ტუტე ლითონებს. \n\n==აღმოჩენის ისტორია==\nაღმოჩენილია 1817 წელს შვედი ქიმიკოსის ი. არფვედსონის მიერ პეტალიტის მინერალში, ხოლო ლითონური ლითიუმი პირველად მიიღო ინგლისელმა ქიმიკოსმა ჰ. დეივიმ 1818 წელს.\n\nდედამიწის ქერქში საკმაოდ გავრცელებული ელემენტია. მისი შემცველობაა მასის მიხედვით  %. ცნობილია ლითიუმის მრავალი მინერალი. ლითიუმი ყველაზე ცნობილ ნაერთში ერთვალენტოვანია. ჰაერზე გახურებისას ან ჟანგბადთან ურთიერთქმედების შედეგად იწვის და წარმოქმნის ჟანგს <chem>Li2O</chem>. სხვა ტუტე ლითონთან შედარებით ლითიუმი წყალთან ნაკლებ ენერგიულად ურთიერთქმედებს. ამ დროს წარმოიქმნება ჰიდროჟანგი <chem>LiOH</chem> და წყალბადი. მინერალური მჟავები ლითიუმს ადვილად ხსნის.\n\n==იზოტოპები==\nლითიუმი ბუნებაში გავრცელებული ელემენტია. მისი ატომური მასა მერყეობს 6.938-6.997 შორის<ref name=\"ატომმასა\" /> (სხვა ცნობით — 6.9387-6.9959 შორის<ref name=\"სტანდატომმასა\" />) და გვხვდება მისი ორი სტაბილური იზოტოპის <chem>^{6}Li</chem> და <chem>^{7}Li</chem> სახით. <chem>^{6}Li</chem> (საშუალო ატომური მასა — 6.01512289), მისი ხვედრითი წილი ბუნებრივ ლითიუმში ვარირებს 1.9-7.8 % შორის, ხოლო <chem>^{7}Li</chem> (საშუალო ატომური მასა — 7.016 003 44), კი — 92.2-98.1 %. მეცნიერებმა ბუნებაში წყალსა და ხმელეთში ლითიუმის ორივე იზოტოპის ატომური მასების შეჯამების შედეგად დაადგინეს, რომ ბუნებრივ ლითიუმში <chem>^{6}Li</chem> შედგებოდა 7.59 %, ხოლო <chem>^{7}Li</chem> — 92.41 %<ref name=\"სტანდატომმასა\" />.\n\n===სტანდარტული ატომური მასა===\nლითიუმის სტანდარტული ატომური მასად მიღებულია — 6.94 (6.940037), რომელიც როგორც წესი იანგარიშება ბუნებაში არსებულ ყველა სტაბილურ და შედარებით მდგრად იზოტოპტთა საშუალო შეწონილი ატომური მასით, მათი დედამიწის ქერქსა და ატმოსფეროში გავრცელების პროპორციულად.\n<center>\n\n</center>\n\nლითიუმი ჰალოგენებთან ურთიერთქმედებისას წარმოქმნის ჰალოგენიდებს (მაგალითად ლითიუმქლორიდი), გოგირდთან გახურებისას — სულფიდს <chem>Li2S</chem>, ხოლო წყალბადთან — ლითიუმის ჰიდრიდს, აზოტთან 250 °C-ზე წარმოქმნის ნიტრიდს <chem>Li3N</chem>, ფოსფორთან უშუალოდ არ ურთიერთქმედებს. ლითიუმის ნახშირბადთან გახურებისას მიიღება კარბიდი <chem>Li2C2</chem>, სილიციუმთან — სილიციდი.\n\nლითიუმის წარმოქმნის მრავალრიცხოვან ლითიუმორგანულ ნაერთს, რაც განაპირობებს მის დიდ როლს ორგანულ სინთეზში. ლითონების ერთ ნაწილთან (<chem>Mg</chem>, <chem>Zn</chem>, <chem>Al</chem>) წარმოქმნის მყარ ხსნარებს, ზოგიერთთან — ლითონთშორის ნაერთებს (<chem>LiAg</chem>, <chem>LiHg</chem>).\n\nლითიუმის ნაერთებს ძირითადად ღებულობენ ლითიუმის შემცველი მადნების გამდიდრებით და მიღებული კონცენტრატების ჰიდრომეტალურგიული გადამუშავებით. ძირითად სილიკატურ მინერალს — სპოდუმენს — ამუშავებენ სულფატური, გოგირდმჟავური და სხვა მეთოდებით.\n\nლითონურ ლითიუმს ღებულობენ ლითიუმისა და კალიუმის ქლორიდების ნარევის ნალღობის ელექტროლიზით 400-460 °C (კომპონენტების წონითი შეფარდებაა 1:1).\n\nლითიუმს ძირითადად ბირთვულ ენერგეტიკაში იყენებენ. ლითიუმის იზოტოპი <chem>^{6}Li</chem> ერთადერთი საწარმოო ნედლეულია ტრიტიუმის წარმოებისათვის. თხევად ლითიუმს იყენებენ თბოგადამტანად ურანულ რეაქტორებში, ლითიუმის ნაერთებს კი — სილიკატურ მრეწველობაში, პლასტიკური საცხების მისაღებად და სხვა. ფართოდ არის ცნობილი ლითიუმის შემცველი ალუმინის შენადნობები (აერონი და სკლერონი), რომლებსაც სიმსუბუქის, სიმტკიცის, პლასტიკურობისა და კოროზიამედეგობის გამო ავიამშენებლობაში იყენებენ. ლითიუმი ერთ-ერთი უმნიშვნელოვანესი იშვიათი ელემენტია.\n\n==გამოყენების სხვა სფეროები==\nელექტრული და ელექტრონული მოწყობილობები: ლითიუმი გამოიყენება ლითიუმის ბატარეების დამზადებისას ანოდად. ასევე შექმნილია ბატარეები, რომელიც შეიცავენ ლითიუმის იონს. ცნობილია ლითიუმ-რკინის ფოსფორბატარეები და ნანომეტრული ბატარეები. ლითიუმის ნიობატი (ნიობიის მჟავას მარილი) გამოიყენება ტელეკომუნიკაციების საშუალებებში, როგორიცაა მობილური ტელეფონები და ოპტიკური მოდულატორები.\n\n==ქიმიური გამოყენების სფერო==\nლითიუმის ქლორიდი და ლითიუმის ბრომიდი ძლიერ ჰიგროსკოპული არიან და გამოიყენებიან როგორც გამომშრობი საშუალება. ლითიუმის შენალღობი ალუმინთან, კალიუმთან, სპილენძთან და მაგნიუმთან გამოიყენება გამძლე მასალების დასამზადებლად. ლითიუმი გამოიყენება, როგორც მაღალტემპერატურული საპოხი ნივთიერება. ბოლო წლებში განსაკუთრებით გაიზარდა მისი მნიშვნელობა ატომგულურ ენერგეტიკაში, როგორც ძვირფასი ნედლეული თერმობირთვული პროცესებისათვის. მეტალური ლითიუმი გამოიყენება ორგანოლითიუმის ნაერთების მოსამზადებლად. ლითიუმორგანული ნაერთები შეიცავენ Li-C კავშირს და გამოიყენება ორგანულ სინთეზებში გრინიარის რეაგენტის შემცვლელად. ლითიუმი არის ოლეფინების პოლიმერიზაციის რეაქციებში კატალიზატორი. <chem>LiAlH4</chem> — ლითიუმალუმინიუმჰიდრიდი სელექციური კატალიზატორია ორგანულ სინთეზში. ლითიუმის სულ უმნიშვნელო რაოდენობა ლითონებს ანიჭებს მნიშვნელოვან სიმაგრეს, ამცირებს მათ სიმყიფეს და გაფართოების კოეფიციენტს. ლითიუმ-კალციუმის შენადნობები იხმარება შავ მეტალურგიაში, კერძოდ უჟანგავი ფოლადისათვის.\n\n==ლიტერატურა==\n* Плющев В. Е., Степин Б. Д. Химия и технология соединений лития, рубидия и цезия. — М.-Л.: Химия, 1970. — 407 с.\n\n==რესურსები ინტერნეტში==\n* webelements.com // ლითიუმი\n* chemistry.ge // ლითიუმი\n\n==სქოლიო==", "url": "https://ka.wikipedia.org/wiki/ლითიუმი", "length": 5587}
{"id": "9037", "title": "მაქსიმილიან II (ბავარია)", "text": "'''მაქსიმილიან II''' (; დ. 28 ნოემბერი, 1811 — გ. 10 მარტი, 1864) — ბავარიის მეფე 1848–1864 წლებში.\n\n== ბიოგრაფია ==\nმაქსიმილიან II ვიტელსბახების დინასტიის წარმომადგენელი იყო. მისი მეუღლე იყო პრუსიელი პრინცესა მარია.\n\n21 წლის ასაკში ჯერ კიდევ კრონპრინცმა მაქსმა შეიძინა ჰოენშვანგაუს ნანგრევები და სასახლის აგება დაიწყო. სასახლე მისი მემკვიდრის, ლუდვიგის სასახლეების შთაგონების წყარო გახდა.\n\n1848 წელს მამის ტახტიდან გადადგომის შემდგომ იგი ბავარიის მეფე გახდა. საგარეო პოლიტიკური კურსი გერმანიის კავშირში ბავარიის დამოუკიდებლობის შენარჩუნება იყო. ქვეყნის საშინაო პოლიტიკაში მისთვის მნიშვნელოვანი იყო კულტურისა და მეცნიერების განვითარების ხელშეწყობა. მის მიერ მიუნხენის უნივერსიტეტში მოწვეულ იქნენ გერმანიის ცნობილი პროფესორები (მათ შორის იუსტუს ფონ ლიბინგი), რომლებთან ერთად 1854 წლიდან მეფე ყოველკვირეულად სიმპოზიუმებს მართავდა.\n\nმის მიერ დაარსებულ იქნა მაქსიმილიანეუმი, საზოგადოება რომელიც ნიჭირერ პიროვნებათა მეცენობას ეწეოდა. დრეს მაქსიმილიანეუმის შენობაში ბავარიის ლანდტაგი ატარებს სხდომებს. მაქსიმილიან II მფარველობდა ასევე ბავარიულ სახალხო ხელოვნებას და ჩვეულებებს.\n\n== ლიტერატურა ==\n* Chisholm, Hugh, ed. (1911). \"Maximilian II., king of Bavaria\". Encyclopædia Britannica. 17 (11th ed.). Cambridge University Press. pp. 921–922.\n\nკატეგორია:ბავარიის მეფეები\nკატეგორია:დაბადებული 28 ნოემბერი\nკატეგორია:დაბადებული 1811\nკატეგორია:გარდაცვლილი 10 მარტი\nკატეგორია:გარდაცვლილი 1864", "url": "https://ka.wikipedia.org/wiki/მაქსიმილიან_II_(ბავარია)", "length": 1380}
{"id": "9038", "title": "იერუსალიმი", "text": "'''იერუსალიმი''' (ებრ. יְרוּשָׁלַיִם — იერუშალაიმ, არაბ.: القُدس — ალ-ყუდსი (ქართ. — წმინდა); ან أُورُشَلِيم -— ურ[უ]შალიმ — მხოლოდ ფორმალური, ებრაული სახელმწიფოსადმი ლოიალობის გამომხატველი სახელი) — ისრაელის სახელმწიფოს დედაქალაქი, წმინდა ქალაქი სამი მონოთეისტური რელიგიის  - იუდაიზმის, ქრისტიანობისა და ისლამის — მიმდევართათვის. მოსახლეობა: 981,711 (დაახ. 2/3 ებრაელი, 1/3 არაბი). მდებარეობს იეჰუდის (იუდეის) მთების გულში, ზღვის დონიდან 800 მეტრის სიმაღლეზე. იყოფა  ძველ და ახალ (ძველზე გაცილებით დიდ) ქალაქად.\n\n== ძველი ქალაქი ==\nthumb|left|[[ისრაელის მუზეუმი]]\n\n'''ძველი ქალაქი''', რომელსაც  თურქების მიერ XVI საუკუნეში აღდგენილი გალავანი აკრავს, სამადაა გაყოფილი: ებრაულ, ქრისტიანულ და მუსულმანურ კვარტლებად. ამ ქალაქის სამხრეთ-აღმოსავლეთ კუთხეშია მორიის, იგივე ტაძრის მთა, სადაც თავდაპირველად შლომო (სოლომონ) მეფემ ააგო ებრაული ტაძარი ძვ. წ. 950 წელს. (პირველად იერუსალიმი მოხსენიებულია ძვ. წ. XIX-XVIII სს.-ის ძველ-ეგვიპტურ წყაროში, რომელიც „მტრულ ქალაქთა წყევლის“ სახელითაა ცნობილი და მას აქ „რუშალინუმი“ ეწოდება. ძვ. წ. XIV ს.-ის თელ-ამარნას ნუსხა ქალაქს „ურუსალიმის“ სახელწოდებით მოიხსენიებს, ფარაონ სანქერიბის (ან სენაქერიბის, ძვ. წ. VIII ს.) წარწერაში კი სახელწოდება „ურუსალიმ(მ)უ“ გვხვდება). ახლა ამ მთაზე მხოლოდ მუსულმანური მეჩეთებია. ძველებრაული ტაძრის კომპლექსიდან მხოლოდ მთის ნიადაგის გასამაგრებელი ქვემო გალავნის დასავლეთი მხარე შემორჩა, რომელსაც გოდების კედელსაც უწოდებენ. ძველ ქალაქშივეა ვია დოლოროსა და მრავალი ეკლესია, მათ შორის გოლგოთისაც - ქრისტიანული ტრადიციის მიხედვით იესო ქრისტეს ჯვარცმის ადგილზე აგებული.\n\n== ახალი ქალაქი ==\n'''ახალი ქალაქი''' უბნებადაა დაყოფილი. თითოეული მათგანი აშენებულია საკუთარი სავაჭრო და ადმინისტრაციული ცენტრის ირგვლივ. არაბული უბნები მხოლოდ ისრაელის მიერ 1967 წელს შემოერთებულ აღმოსავლეთ ნაწილშია. ექვსდღიან ომში გამარჯვების შემდეგ ისრაელმა ქალაქის აღმოსავლეთ ნაწილში მრავალი ებრაული უბანი ააშენა, სადაც დღესდღეობით 200,000-ზე მეტი ებრაელი ცხოვრობს. იერუსალიმის არაბები, რომლებიც უარობენ ისრაელის მოქალაქეობის მიღებას, სარგებლობენ მოქალაქეთათვის განკუთვნილი სოციალური დახმარებით. მეორე მხრივ, რადგან მათ არც მუნიციპალურ არჩევნებში სურთ მონაწილეობის მიღება, მერიაში არ ჰყავთ წარმომადგენლები; ამის გამო ქალაქის ხელისუფლება გულგრილად ეკიდება არაბულ მოსახლეობას, რაც ძირითადად მათი უბნების ინფრასტრუქტურის დაბალ დონეში გამოიხატება. ქალაქის დასავლეთი ნაწილი სრულებით ებრაულია. იერუსალიმის ებრაელები იყოფიან ხილონებად და ხარედებად (ცხოვრების დასავლური სტილის მიმდევრებად და ღრმად მორწმუნეებად). ამ ჯგუფებს შორის  დაძაბულება სუფევს რელიგიური და ზნეობრივი საკითხების ირგვლივ, რაც ზოგჯერ უსიამოვნო ინციდენტებს იწვევს. ხილონები და ხარედები ცალ-ცალკე უბნებში ცხოვრობენ.\n\n== სტატუსი ==\nიერუსალიმს ისრაელის დედაქალაქად ქვეყნების ნაწილი არ სცნობს და ამ ქვეყნების საელჩოები თელ-ავივში მდებარეობს. 2017 წლის 6 დეკემბრის გადაწყვეტილებით, აშშ-ის პრეზიდენტმა — დონალდ ტრამპმა იერუსალიმი ისრაელის დედაქალაქად სცნო და შესაბამისად მოითხოვა საელჩოს გადატანა თელ-ავივიდან იერუსალიმში.<ref></ref>\n\n== პანორამა ==\ncenter|thumb|1300px\n\n== რესურსები ინტერნეტში ==\n* იერუსალიმის მუნიციპალიტეტის  ოფიციალური ვებ გვერდი\n* Jerusalemp3 , უფასო ვირტუალური mp3 ფორმატის ტური იერუსალიმის მუნიციპალიტეტში.\n\n=== ხელმძღვანელობა ===\n* ისრაელის კანონი: იერუსალიმი ისრაელის დედაქალაქი\n\n=== კულტურა ===\n* ისრაელის მუზეუმი\n* ჰოლოკოსტის მსხვერპლთა მემორიალი \n\n=== განათლება ===\n* იერუსალიმის ებრაული უნივერსიტეტი\n* იერუსალიმის პალესტინური უნივერსიტეტი\n\n=== რუკები ===\n* დღევანდელი იერუსალიმის რუკა\n* იერუსალიმის ანტიკური რუკა \n* იერუსალიმის რუკები \n\n== სქოლიო ==\n\n\n\n\n*\nკატეგორია:წმინდა ქალაქები\nკატეგორია:ახლო აღმოსავლეთის ძველი ქალაქები\nკატეგორია:ბიბლიური ქალაქები\nკატეგორია:ისრაელის ქალაქები\nკატეგორია:აზიის დედაქალაქები\nკატეგორია:აზიის სადავო ტერიტორიები", "url": "https://ka.wikipedia.org/wiki/იერუსალიმი", "length": 3667}
{"id": "9039", "title": "ეთელრედ I (უესექსი)", "text": "მინი|250პქ|ეთელრედ I-ის მონეტა\n'''ეთელრედ I''' (; ანგლო-საქს. Æþelræd I; დ. დაახლ. 837 — გ. 23 აპრილი, 871, მერტონი, ინგლისი) — უესექსის სამეფოს მეფე 865–871 წლებში.\n\n==ბიოგრაფია==\nეთელრედი იყო უექსის მეფე ეთელვულფ I-ის და მისი მეუღლის ოსბურგას ძე. 865 წელს ძმის ეთელბერტ I-ის სიკვდილის შემდგომ უესექსის მეფე გახდა. მეფობა ძირითადად დანიელი ვიკინგების შემოსევების წინააღმდეგ ბრძოლაში გაატარა. 871 წლის 4 იანვარს რიდინგის ბრძოლაში მან შეძლო ვიკინგების დამარცხება, თუმცა იმავე წლის 23 აპრილს მერტონის ბრძოლაში დამარცხდა და დაიღუპა კიდეც.\n\nეთელრედი დამარხულია უიმბორნის კათედრალში. იგი წმინდანად იქნა გამოცხადებული, თუმც არასდროს ყოფილია კანონიზირებული ეკლესიის მიერ. ეთელრედს ჰყავდა მეუღლე ვულფრიდა და 2 ვაჟი: უფროსი ეთელვალდი და უმცროსი ეთელჰელმი. მისი სიკვდილის შემდეგ ტახტზე ავიდა ალფრედ I დიდი.\n\n== ლიტერატურა ==\n* \n* \n* \n\n== რესურსები ინტერნეტში ==\n* Англо-саксонская хроника. Годы 750—919.\n\nკატეგორია:უესექსის მეფეები\nკატეგორია:დაბადებული    837\nკატეგორია:გარდაცვლილი 23 აპრილი\nკატეგორია:გარდაცვლილი 871", "url": "https://ka.wikipedia.org/wiki/ეთელრედ_I_(უესექსი)", "length": 1007}
{"id": "9040", "title": "ოსბურგა", "text": "მინი|ოსბურგა და ალფრედი, 1911\n'''ოსბურგა''' () (დ. 810 — გ. 855) — უესექსის მეფის ეთელვულფ I-ის პირველი ცოლი. მამამისი ოსლაკი კუნძულ უაიტის მფლობელი იყო. \n\nოსბურგა იყო ოთხი უესექსის მეფის დედა: ეთელბალდის, ეთელბერტის, ეთელრედის და ალფრედის.\n\n== წყაროები ==\n* Asser's Life of King Alfred \n* Lees, Clare A. & Gillian R. Overing (eds), ''Double Agents: Women and Clerical Culture in Anglo-Saxon England.'' University of Pennsylvania Press, Philadelphia, 2001. ISBN 0-8122-3628-9\n\nკატეგორია:ანგლო-საქსები\nკატეგორია:ბრიტანეთის სამეფო კარი", "url": "https://ka.wikipedia.org/wiki/ოსბურგა", "length": 533}
{"id": "9041", "title": "ეთელბერტი (უესექსი)", "text": "'''ეთელბერტი''' (''ინგლ.'' Ethelbert; ''ანგლ.-საქს.'' Æþelberht) - უესექსის მეფე 860-865 წლებში.\n\nეთელბერტი იყო ეთელვულფისა და ოსბურგას ძე. 860 წელს ძმის ეთელბალდის სიკვდილის შემდეგ იგი უესექსის მეფე გახდა. მისი მეფობის შესახებ მწირი ცნობებია შემორჩენილი. ამ დროს კენტისა და ნორთუმბრიის სამეფოები დალაშქრეს დანიელმა ვიკინგებმა რაგნარ ლოდბროკის მეთაურობით, რომლებმაც ქალაქ ვინჩესტერამდეც კი მიაღწიეს. ეთელბერტი დაკრძალულია შერბორნის სააბატოში, დორსეტში.\n\n\n\nკატეგორია:უესექსის მეფეები", "url": "https://ka.wikipedia.org/wiki/ეთელბერტი_(უესექსი)", "length": 482}
{"id": "9042", "title": "ეთელბალდი (უესექსი)", "text": "'''ეთელბალდი''' (''ინგლ.'' Ethelbald; ''ანგლ.-საქს.'' Æþelbald) (დ. 834 — გ.  20 დეკემბერი, 860) — უესექსის მეფე 856-860 წლებში.\n\nეთელბალდი იყო ეთელვულფისა და ოსბურგას უფროსი ვაჟი. 856 წელს როდესაც მამამისი ტახტიდან იქნა გადაყენებული იგი უესექსის მეფე გახდა. მან გვირგვინი ქალაქ კინგსტონში დაიდგა და 858 წელს დაქორწინდა დაქვრივებულ დედინაცვალ იუდითზე. ქორწინება მალე გაუქმებული იქნა სისხლის აღრევის პრეცედენტის გამო. ეთელბალდი დაკრძალულია შერბორნის სააბატოში დორსეტში.\n\n==რესურსები ინტერნეტში==\n* Prosopography of Anglo-Saxon England \n\n\n\nკატეგორია:უესექსის მეფეები\nკატეგორია:დაბადებული 834\nკატეგორია:გარდაცვლილი 20 დეკემბერი\nკატეგორია:გარდაცვლილი 860", "url": "https://ka.wikipedia.org/wiki/ეთელბალდი_(უესექსი)", "length": 650}
{"id": "9044", "title": "შერბორნის სააბატო", "text": "thumb|300px|შერბორნის ტაძარი\n'''წმინდა ქალწულ მარიამის სააბატო ტაძარი''' (''ინგლ.'' The Abbey Church of St. Mary the Virgin) მდებარეობს ქალაქ შერბორნში (დორსეტი, ინგლისი). 705-1075 წლებში იგი საქსონური კათედრალი, ხოლო 998-1539 წლებში ბენედიქტელთა სააბატო იყო. დღეისათვის იგი სამრევლო ტაძარია.\n\nტაძარი აგებულ იქნა 705 წელს ადჰელმის მიერ, რომელიც უესექსის მეფე ინე I-მა დასავლეთ უესექსის საეპისკოპოსოს პირველ ეპისკოპოსად აკურთხებინა. პირველადი კათედრალის ნაშთები შემორჩენილია დღევანდელ შენობაში.\n\nმე-20 ეპისკოპოსმა ვულფზიგე III-ემ 998 წელს აქ ბენედიქტელთა სააბატო დააარსა. XII და XV საუკუნეებში დანგრეული კათედრალი ხელახლა იქნა აშენებული. 1539 წელს ჰენრი VIII-ემ გააუქმა სააბატო და კათედრალი სამრევლო ტაძრად აქცია.\n\n==რესურსები ინტერნეტში==\n* ოფიციალური საიტი\n\n\n\nკატეგორია:ქრისტიანული ტაძრები\nკატეგორია:გაერთიანებული სამეფოს შენობა-ნაგებობები", "url": "https://ka.wikipedia.org/wiki/შერბორნის_სააბატო", "length": 840}
{"id": "9047", "title": "მაკტუმ ბინ რაშიდ ალ მაკტუმი", "text": "მინი|250პქ|რაშიდ ალ მაკტუმი 1968 წელს\nშეიხი '''მაკტუმ ბინ რაშიდ ალ მაკტუმი''' (; დ. 15 აგვისტო, 1943, შინდაღა, არაბთა გაერთიანებული საამიროები — გ. 4 იანვარი, 2006, გოლდ-კოსტი, ავსტრალია) — არაბთა გაერთიანებული საამიროების ვიცე-პრეზიდენტი და პრემიერ-მინისტრი. 1990 წლიდან დუბაის ამირა.\n\n== ბიოგრაფია ==\nიგი შეიხ რაშიდ ბინ საიდ ალ მაკტუმის უფროსი ვაჟი იყო. 1971 წლის 9 დეკემბერს პირველად იქნა არჩეული ემირატების პრემიერ-მინისტრად. 1979 წლის 25 აპრილს მან ეს პოსტი საკუთარ მამას დაუთმო, რომლის გარდაცვალების შემდგომ 1990 წლის 7 ოქტომბრიდან იგი ხელახლა იქნა დანიშნული პრემიერ-მინიტრად და მთავრობის მეთაურად.\n\nშეიხი გარდაიცვალა 2006 წლის 4 იანვარს ავსტრალიაში საქმიანი მოგზაურობის დროს.\n\n==რესურსები ინტერნეტში==\n* ოფიციალური საიტი\n\n\n\n\n\n\n\nკატეგორია:დაბადებული 15 აგვისტო\nკატეგორია:დაბადებული 1943\nკატეგორია:გარდაცვლილი 4 იანვარი\nკატეგორია:გარდაცვლილი 2006\nკატეგორია:დუბაის ამირები\nკატეგორია:არაბთა გაერთიანებული საამიროების პრეზიდენტები\nკატეგორია:არაბთა გაერთიანებული საამიროების პრემიერ-მინისტრები", "url": "https://ka.wikipedia.org/wiki/მაკტუმ_ბინ_რაშიდ_ალ_მაკტუმი", "length": 994}
{"id": "9050", "title": "არაბთა გაერთიანებული საამიროები", "text": "'''არაბთა გაერთიანებული საამიროები''' (), ''შემოკლებით'' '''საამიროები''' — მონარქიული სახელმწიფო არაბეთის ნახევარკუნძულზე. მოსაზღვრე ქვეყნებია საუდის არაბეთი და ომანი. საამიროები დაარსდა 1972 წლის 2 დეკემბერს, როდესაც ბრიტანეთის პროტექტორატი დასრულდა და საამიროები ფედერაციად გაერთიანდნენ.\n\n== სახელწოდება ==\n* '''ოფიციალური''': არაბთა გაერთიანებული საამიროები\n* '''ეროვნული''': الإمارات العربيّة المتّحد (ალ-იმარათ ალ-არაბიია ალ-მუთაჰიდა)\n\n== გეოგრაფია ==\nthumb|left|200px|ხედი სატელიტიდან\nქვეყანა მდებარეობს სამხრეთ-დასავლეთ აზიაში, არაბეთის ნახევარკუნძულზე. მოსაზღვრე ქვეყნებია: კატარი, საუდის არაბეთი, ომანი.\n\n* ფართობი: 83 600 კმ².\n* უმაღლესი წერტილი: ჰაჯარის მთები\n* ქვეყნის უდიდესი ნაწილი უდაბნოს უკავია. მოსახლეობა ცხოვრობს ზღვისპირა ზონაში ან ოაზისებში. 1970 წლიდან დაიწყო სარწყავი არხების გაყვანა ოაზისების მიმდებარე უდაბნოებში და მათი ნაყოფიერ მიწებად გადაქცევის პროცესი.\n* კლიმატი: საამიროები მსოფლიოს ერთ-ერთი ყველაზე ცხელი სახელმწიფოა.\n* აბუ-დაბის წლიური საშუალო ტემპერატურის სკალა:\n\n\n\n== ბუნება == \nარაბთა გაერთიანებული საამიროების ტერიტორია გადაჭიმულია სპარსეთის ყურის სამხრეთ სანაპიროს გასწვრივ 600 კმ-ზე. სანაპირო უმთავრესად დაბალია, შიგ შეჭრილი წყალმარჩხი ყურეებით. მის გასწვრივ ბევრი კუნძულია, დიდ მანძილზე გასდევს მარჯნის რიფები. ჭარბობს ქვიშიანი და მლაშობიანი უდაბნო ვაკეები, დასავლეთით — ქვიანი უდაბნოები. აღმოსავლეთით ომანის მთების ტოტებია. მუდმივი მდინარეები არაა.\n\n== ისტორია ==\nსაამიროების ტერიტორიაზე აღმოჩენილი უძველესი დასახლებები თარიღდება დაახლოებით ძვ. წ. 5500 წლით. ძვ. წ. 3000 წელს ალ-ხაჯარის მთებში ხდებოდა სპილენძის მოპოვება და მესოპოტამიასთან ჰქონდათ სავაჭრო ურთიერთობები.<ref></ref> საერთაშორისო ვაჭრობა რეგიონს დღემდე სტრატეგიულ მნიშვნელობას ანიჭებს.<ref></ref> I საუკუნიდან არსებობდა მუდმივი სავაჭრო გზები სირიისა და ერაყის ქალაქებთან. ასევე განვითარდა საზღვაო მიმოსვლა ინდოეთთან.\n\n=== ისლამის გავრცელება ===\nრეგიონში ისლამის გავრცელება 630 წლიდან დაიწყო. საამიროების ტერიტორიაზე მომხდარი რამდენიმე ბრძოლოს შემდეგ არაბეთის ნახევარკუნძულზე ისლამი საბოლოოდ გაბატონდა. 637 წელს რას-ელ-ხაიმი გამოიყენებოდა სასანიდურ ირანში ისლამის შეჭრის პლაცდარმად.<ref name=\"AbedHellyer2001\"></ref>\n\n=== პორტუგალიური მმართველობა (1506-1620) ===\nXVI საუკუნის დასაწყისში, ვასკო და გამას ექსპედიციის შემდეგ, პორტუგალიამ დაიწყო ინდოეთის ოკეანეში ექსპანსია. 1507 წელს პორტუგალიელმა მთავარსარდალმა ალფონსო დე ალბუკერკემ მცირე ფლოტით დაიკავა ომანის ყურე და ჰორმუზის სრუტე, რითიც პორტუგალიელ ვაჭრებს ინდოეთთან თავისუფალი ვაჭრობის შესაძლებლობა მისცა.<ref>Moving and 'Sheikhing'! – NewsDay Zimbabwe. Newsday.co.zw (16 February 2013). Retrieved on 14 July 2013.</ref> შემდგომ წლებში უკვე ემირატების ტერიტორია იყო პორტუგალიის სამიზნე, თუმცა მათ უწევდათ როგორც ემირატების ტერიტორიაზე მცხოვრებ ტომებთან ბრძოლა, ასევე ოსმალეთის იმპერიის შეტევების მოგერიება. პორტუგალიელების თავდაცვითი ნაგებობები განლაგებული იყო მთელს აღმოსავლეთ სანაპიროზე. XVII საუკუნის დასაწყისში პორტუგალიელებს აღარ ჰქონდათ ოსტინდოეთის კომპანიის მხარდაჭერა და ისინი რეგიონიდან სეფიანებმა განდევნეს. ისინი ბაჰრეინში მდებარე მთავარი ბაზიდან 1602 წელს განდევნეს, სამხრეთი ირანის საპორტო ქალაქ ბენდერ-აბასიდან 1615 წელს, ხოლო რას-ელ-ხაიმიდან 1620 წელს.<ref>UAE History: 2,000 to 200 years ago . UAEinteract. Retrieved on 2014-01-26.</ref>\n\n=== საუდების მმართველობა (1744–1891) ===\n1744-1818 წლებში აბუ-დაბის საამიროს დასავლეთი რეგიონი შედიოდა საუდების პირველ, ხოლო ოსმალო-საუდების ომის შემდეგ, 1881-1891 წლებში, საუდების მეორე სახელმწიფოს შემადგენლობაში. აბუ-დაბის მმართველი ზაიედ იბნ ხალიფა 1880-იან წლებში კატართან და საუდებთან აწარმოებდა სასაზღვრო ომს. მან გარკვეულ წარმატებებს მიაღწია და დაიბრუნა ლივას ოაზისი და გაიათი.<ref>Al-Hajji 2001, pp 171-4</ref> მას ელ-ბურაიმის საუდებისგან განთავისუფლებაში ომანიც ეხმარებოდა. ამის შემდეგ რეგიონში აბუ-დაბის გავლენა გაიზარდა.<ref>Al-Hajji 2001, pp. 175–6.</ref> შეიხი ზაიედი ძლიერი ლიდერი იყო და ემირატის ტერიტორიაზე მცხოვრები ტომები მას პატივს სცემდნენ. მისი მმართველობის პერიოდში აბუ-დაბის ტერიტორია სამჯერ გაიზარდა. აბუ-დაბმა მოახერხა დამოუკიდებლობის შენარჩუნება, ხოლო 1880-იანი წლების შემდეგ ალ-აინისაც აკონტროლებდა. არაბთა გაერთიანებული ემირატების დანარჩენი საამიროები არასოდეს ყოფილან საუდების გავლენის ქვეშ.<ref>Peter Malcolm Holt, Ann K. S. Lambton, Bernard Lewis (1977) ''The Cambridge history of Islam'', Cambridge University Press, ISBN 0-521-29136-4.</ref>\n\n=== ბრიტანული მმართველობა (1892–1971) ===\n\n=== დამოუკიდებლობა (1971) ===\n\n== სახელმწიფო ==\n=== ფედერაციული ინსტიტუტები ===\nუზენაესი საბჭო შედგება 7 საამიროს მმართველებისაგან, რომელიც ირჩევს პრეზიდენტს და პრემიერ-მინისტრს 5 წლის ვადით. არაოფიციალურად პრეზიდენტის თანამდებობა აბუ-დაბის შეიხებს, ალ-ნაჰიანებს გადაეცემათ მემკვიდრეობით, პრემიერ-მინისტრობა კი დუბაის შეიხებს, ალ-მაკტუმებს. უზენაესი საბჭო ირჩევს მინისტრთა საბჭოს და 40 კაციან საკავშირო ეროვნულ საბჭოს. დუბაისა და რას ალ-ხაიმას საამიროების გარდა, ყველა საამირო საკავშირო სასამართლო სისტემას ექვემდებარება. ქვეყნის ყველა საამიროში მოქმედებს ისლამური სამართალი.\n\n=== 7 საამირო ===\n\n\n== დემოგრაფია ==\nthumb|დუბაი\nუდიდესი ქალაქებია <small>(1 იანვარი, 2005)</small>\n* დუბაი: 1 137 347\n* აბუ-დაბი: 603 492\n* შარჯა: 543 733\n* ალ-აინი: 408 733\n* აჯმანი: 226 172\n* რას-ალ-ხაიმა: 115 949\n\nმოსახლეობის უმრავლესობა სუნიტი მუსლიმია, ხოლო მცირე ნაწილი აღიარებს შიიზმს. საამიროებში ბევრი სამუშაოდ ჩასული უცხოელია. მათი უმრავლესობა ინდოეთის სუბკონტინენტიდან და ფილიპინებიდანაა.\n\n== ეკონომიკა ==\nარაბეთის გაერთიანებულ საამიროებს აქვს მაღალინდუსტრიული ეკონომიკა, რამაც ის ერთ-ერთ ყველაზე განვითარებულ ქვეყნად გადააქცია მსოფლიოში. ქვეყნის ძირითადი რესურსები ნავთობი და ბუნებრივი აირია. საუდის არაბეთისა და ქუვეითისგან განსხვავებით, საამიროებში გვიან დაიწყო ნავთობის მოპოვება(1969 წ.). დამოუკიდებლობის გამოცხადების შემდეგ ქვეყნის ხელისუფლებამ გამოისყიდა უცხოური ნავთობის კონცერნების აქტივები. 1981 წლისათვის ნავთობიდან მიღებული შემოსავლები 100-ჯერ გაიზარდა. უზარმაზარი სიმდიდრე, რომელსაც ქვეყანა იღებს ნავთობისგან, მთავრობას საშუალებას აძლევს განახორციელოს გრანდიოზული სოციალურ-ეკონომიკური პროგრამები. ქვეყანაში არის თავისუფალი ეკონომიკური ზონები, რომლებიც პირველად დუბაის პორტის (ჯაბალ‘ალი) ირგვლივ დაარსდა 80-იან წლებში. 90-იან წლებში საამიროები გადაიქცა ახლო აღმოსავლეთის მსხვილ საფინანსო ცენტრად. ქვეყანაში ფაქტობრივად არ არის ინფლაცია.\n\nსოფლის მეურნეობაში დასაქმებულია 5 %. სოფლის მეურნეობა ქვეყნის მოსახლეობის კვების პროდუქტებზე მოთხოვნის მხოლოდ მეოთხედს აკმაყოფილებს. თევზჭერიდან მიღებული შემოსავლები 4-ჯერ აღემატება სოფლის მეურნეობიდან მიღებულ შემოსავლებს.\n\nექსპორტი: ნავთობი და ნავთობპროდუქტები, გაზი, ალუმინი.\n\nიმპორტი: მძიმე მანქანათმშენებლობის პროდუქცია და სატრანსპორტო აღჭურვილობა, სასოფლო-სამეურნეო ცხოველები.\n\nსავაჭრო პარტნიორები: ტაილანდი, დიდი ბრიტანეთი, ჩინეთი, გერმანია, სინგაპური, აშშ, იაპონია, ინდოეთი, იტალია, ირანი (მასზე მოდის დუბაის ბიზნესის 20-30 %) და სამხრეთი კორეა.\n\n== მემკვიდრეობა ==\n\n== სქოლიო ==\n\n\n\n\n\n\n \nკატეგორია:ახლო აღმოსავლეთის ქვეყნები\nკატეგორია:აზიის ქვეყნები\nკატეგორია:არაბულენოვანი ქვეყნები\nკატეგორია:აბსოლუტური მონარქიები\nკატეგორია:სამეფოები\nკატეგორია:გაეროს წევრი სახელმწიფოები", "url": "https://ka.wikipedia.org/wiki/არაბთა_გაერთიანებული_საამიროები", "length": 6949}
{"id": "9053", "title": "თბილისის სახელმწიფო კონსერვატორია", "text": "მინი|right|300პქ|კონსერვატორიის შენობა დაარსების პერიოდში \n'''ვანო სარაჯიშვილის სახელობის თბილისის სახელმწიფო კონსერვატორია''' — საქართველოში პირველი უმაღლესი სამუსიკო სასწავლებელია. წლების მანძილზე იგი იყო ამიერკავკასიაში ევროპული ყაიდის ერთადერთი სამუსიკო სასწავლებელი. კონსერვატორიის დაბადების თარიღია 1917 წლის 1 მაისი. 1924 წელს მას მიენიჭა სახელმწიფო კონსერვატორიის სტატუსი, 1947 წლიდან იგი ქართველი მომღერლის - ვანო სარაჯიშვილის სახელს ატარებს.\n\n==შენობა==\nყოფილი მუსიკალური სასწავლებლის შენობა 1901-1904 წლებში აშენდა არქიტექტორ ალექსანდრ შიმკევიჩის პროექტით. შენობის ფასადზე არაცენტრალურად მოთავსებული, კოლონებით მონიშნული პორტალი და მის ზემოთ მდებარე გიგანტური ბრტყელი პილასტრები შოთა რუსთაველის გამზირიდან ამავალი მიტროფანე ლაღიძის ქუჩის პერსპექტივას ასრულებს. ნაგებობა ეკლექტური სტილისაა: ფასადის გაფორმებაში რენესანსულ-ბაროკული არქიტექტურის ელემენტებია გამოყენებული, ინტერიერის მორთულობა მოდერნის ნიშნებს შეიცავს.\n\nშენობამ მრავალი ცვლილება განიცადა: 1942 წელს ორსართულიან ნაგებობას კიდევ ორი სართული დააშენეს, რამაც უხვად მორთული ანტაბლემენტი იმსხვერპლა. 1937-42 წლებში აშენდა დიდი საკონცერტო დარბაზი. 1930-იან წლებშივე შენობის გვერდით ფასადზე მოათავსეს ანტონ რუბინშტეინის ქანდაკება, მუსიკოსისა, რომელმაც 1891 წლის 24 აგვისტოს გამართული კონცერტის მთელი შემოსავალი თბილისის მუსიკალური სასწავლებლის აგებას მოახმარა.\n\n==ისტორია==\nსხვადასხვა წლებში თბილისის კონსერვატორიას ხელმძღვანელობდნენ ცნობილი ქართველი და რუსი მუსიკოსები, მათ შორის ნ. ნიკოლაევი, ახალი ქართული  საკომპოზიტორო სკოლის  ფუძემდებლები ზაქარია ფალიაშვილი, დიმიტრი არაყიშვილი, შემდგომში გამოჩენილი კომპოზიტორები გრ. კილაძე, ი. გოკიელი, ი. ტუსკია, ოთარ თაქთაქიშვილი, ს. ცინცაძე, ნ. გაბუნია. 90-იანი წლების შემდეგ თბილისის კონსერვატორიის აღორძინებაში განსაკუთრებული წვლილი მიუძღვის პროფესორ მანანა დოიჯაშვილს. 2012 წლიდან 2019 წლამდე კონსერვატორიას სათავეში ედგა კომპოზიტორი რეზო კიკნაძე. 2019 წლიდან კონსერვატორიის რექტორია მუსიკისმცოდნე, ხელოვნებათმცოდნეობის დოქტორი ნანა შარიქაძე. \n\nთბილისის კონსერვატორიის დაარსებას მე-19 საუკუნის მეორე ნახევრიდან წინ ინტენსიური მუსიკალური ცხოვრება უძღოდა - ქართული საზოგადოება ეზიარა საოპერო ხელოვნებას, დასავლეთ ევროპულ და რუსულ კლასიკურ მუსიკას, გავრცელდა მუსიკალური განათლება, გაჩნდა ეროვნული მუსიკალური კადრების აღზრდის აუცილებლობა. თბილისის კონსერვატორია დაარსდა სამუსიკო სასწავლებლის ბაზაზე, რომლისთვის სახსრების შეგროვება 1891 წელს ანტონ რუბინშტეინის საქველმოქმედო კონცერტით დაიწყო. თბილისის სახელმწიფო კონსერვატორიის, როგორც აკადემიური სამუსიკო უმაღლესი სასწავლებლის ჩამოყალიბება მოხდა პეტერბურგის და მოსკოვის კონსერვატორიებთან მჭიდრო შემოქმედებითი კავშირის შედეგად. მისი პროფესორ-მასწავლებლების პირველი თაობა სწორედ ამ კონსერვატორიების აღზრდილი რუსი და ქართველი მუსიკოსები იყვნენ. თანდათან კონსერვატორიის პროფესორ-მასწავლებელთა რიგები ქართველი მუსიკოსებით შეივსო.\n\nარსებობის მანძილზე თბილისის კონსერვატორიამ აღზარდა მრავალი გამოჩენილი მუსიკოსი, მათ შორის ქართველ კომპოზიტორთა მთელი თაობა. განსაკუთრებით მაღალი დონე გამოარჩევს ქართულ საშემსრულებლო სკოლას, რომელთა სახელები გასცდა საქართველოს ფარგლებს. ძალზედ დიდია პრესტიჟულ საერთაშორისო კონკურსებზე გამარჯვებულ სტუდენტთა თუ კურსდამთავრებულთა სია.\n\nთავდაპირველად კონსერვატორია წარმოადგენდა 4-წლიან სასწავლებელს და 2-წლიან უმაღლეს სამუსიკო სკოლას. 30-იანი წლებიდან უმაღლესი განათლების საბჭოური  სისტემის გავრცელების შემდეგ დამკვიდრდა 5-წლიანი სწავლება. 90-იანი წლებიდან კონსერვატორია გადავიდა უმაღლესი სამუსიკო განათლების ორსაფეხურიან სისტემაზე (ბაკალავრიატი - 4 წელი, მაგისტრატურა  2 წელი). ქ. ქუთაისში 1970 - 2007 წლებში ფუნქციონირებდა თბილისის სახელმწიფო კონსერვატორიის ფილიალი.\n\nამჟამად კონსერვატორია აერთიანებს 18 საშემსრულებლო, საკომპოზიტორო და სამუსიკისმცოდნეო კათედრებს, ძველი ქართული საერო და სასულიერო მუსიკის ლაბორატორიას, პედაგოგიური პრაქტიკის სექტორს, საშემსრულებლო პრაქტიკის სექტორს, საოპერო სტუდიას, ბიბლიოთეკას, კონსერვატორიის ისტორიის მუზეუმს, საერთაშორისო ურთიერთობების დეპარტამენტს. გარდა ამისა, კონსერვატორიასთან არსებობს ექსპერიმენტული სამუსიკო სკოლა.\n\nუმაღლესი სამუსიკო განათლების თანამედროვე მოთხოვნების გათვალისწინება და პედაგოგიური გამოცდილების საუკეთესო ტრადიციების განვითარება ზრდის თბილისის კონსერვატორიის პრესტიჟს რესპუბლიკის ფარგლებს გარეთაც და ხელს უწყობს მის ორგანულ ჩართვას მუსიკალური აღზრდის საერთაშორისო სისტემაში. კონსერვატორიაში ეწყობა სხვადასხვა სახის მუსიკალური ფორუმები, რესპუბლიკური და საერთაშორისო კონკურსები, მასტერკლასები, თემატური საღამოები თუ საკონცერტო ციკლები, ხორციელდება საოპერო დადგმები სტუდენტთა ძალებით. კონსერვატორიის საოპერო სტუდიის სცენაზე ფეხი აიდგეს ზ. ანჯაფარიძემ, პ. ბურჭულაძემ, ი. ალიბეგაშვილმა და მრავალმა სხვა, დღეს მსოფლიოში აღიარებულმა მომღერალმა.\n\nდაარსების დღიდან კონსერვატორია საკონცერტო ცხოვრების მნიშვნელოვან ცენტრად იქცა. მცირე საკონცერტო დარბაზის გარდა, რომელმაც ფუნქციონირება 1904 წლიდან დაიწყო, 1941 წელს აშენდა დიდი საკონცერტო დარბაზი. როგორც არქიტექტურული ძეგლი, ის შესულია კულტურული მემკვიდრეობის ძეგლთა სიაში (არქ. შ. თავაძე). სხვადასხვა წლებში კონსერვატორიაში კონცერტებს მართავდნენ მსოფლიოში სახელგანთქმული მუსიკოსები. 20-30-იან წლებში - ა. ჰოროვიცი, ე. პეტრი, დ. შტიდრი, ო. რიდი. მოგვიანებით ხშირი იყო გამოჩენილ საბჭოთა შემსრულებელთა - ს. რიხტერის, დ. ოისტრახის, ე. გილელსის, ს. როსტროპოვიჩის კონცერტები. 60-იანი წლებიდან, პოლიტიკური დათბობის პირობებში, აღდგა უცხოელი მუსიკოსების გამოსვლების ტრადიცია. დარბაზს ამშვენებს “Alexander Schuke”-ის ფირმის 3 მანუალიანი, 40 რეგისტრიანი ორგანი, რომლის კურთხევაც მოხდა 1964 წელს. 80-იანი წლების მეორე ნახევრიდან ქვეყანაში მძიმე პოლიტიკური და ეკონომიკური კრიზისის გამო ათი წლით შეწყდა დიდი დარბაზის ფუნქციონირება.\n\n90-იანი წლების მეორე ნახევრიდან, პროფესორ მანანა დოიჯაშვილის ინიციატივით, დაიწყო დარბაზის აღდგენა-რეკონსტრუქცია. 1997 წლიდან იგი კვლავ იქცა დედაქალაქის მნიშვნელოვან კულტურულ ცენტრად, რომელსაც გააჩნია საკუთარი ციფრული ხმის ჩამწერი სტუდია, მოძრავი სცენა, საორკესტრო ორმო და ყველა ის შესაძლებლობა, რომელიც პასუხობს თანამედროვე საკონცერტო დარბაზების საერთაშორისო სტანდარტებს და ამავე დროს სპექტაკლების დადგმის საშუალებას იძლევა.\n\n2022 წლის 14 სექტემბერს, საქართველოს კულტურის, სპორტისა და ახალგაზრდობის სამინისტრომ თბილისის ვანო სარაჯიშვილის სახელობის სახელმწიფო კონსერვატორიაში ინსტრუმენტების დეფიციტის აღმოფხვრაზე მუშაობა დაიწყო. კომპანია „სტეინვეი ენდ სანს“ (STEINWAY & SONS) გაფორმდა რამდენიმეწლიანი სახელმწიფო შესყიდვის ხელშეკრულება, რომლის მიხედვით, ეტაპობრივად, 2025 წლამდე, კონსერვატორიას გადაეცემა 78 როიალი.<ref></ref><ref></ref><ref></ref>\n\n== იხილეთ აგრეთვე ==\n*მსოფლიოს ცნობილი კონსერვატორიები\n\n==ლიტერატურა==\n\n*\n*''ძიძაძე ე.'', ვ. სარაჯიშვილის სახელობის თბილისის სახელმწიფო კონსერვატორია, თბილისი, 1970\n==სქოლიო==\n\n\n== რესურსები ინტერნეტში ==\n\n\n\n\n\nკატეგორია:თბილისის კულტურა\nკატეგორია:კონსერვატორიები\nკატეგორია:თბილისის განათლების ცენტრები\n*", "url": "https://ka.wikipedia.org/wiki/თბილისის_სახელმწიფო_კონსერვატორია", "length": 6653}
{"id": "9055", "title": "კერტისის მუსიკის ინსტიტუტი", "text": "120px|left|კერტისის მუსიკის ინსტიტუტი\nthumb|300px|ინსტიტუტის შენობა\n'''კერტისის მუსიკის ინსტიტუტი''' () — სამუსიკო სკოლა ფილადელფიაში, პენსილვანია, რომელშიც ისწავლება სადიმპლომო, საბაკალავრო და სამაგისტრო კურსები მუსიკაში და პროფესიული პროგრამა საოპერო ხელოვნებაში. კერტისი აშშ-ის ერთ-ერთ წამყვან სამუსიკო კონსერვატორიად ითვლება.\n\nდაფუძნდა 1924 წელს მერი ლუიზ კერტის ბოკის მიერ როგორც სარეპეტიციო/მოსამზადებელი დარბაზი ფილადელფიის ორკესტრის შემსრულებელთა რანგთა შესავსებად, ვენის სამუსიკო სკოლის მსგავსად, რომელიც იგივე ფუნქციას ასრულებდა ვენის ფილარმონიისთვის. აქვე არსებობდა სასწავლო კურსები პიანისტებისთვის, მომღერლებისთვის, ორგანისტებისადა კომპოზიტორებისთვის.\n\nყველა მოსწავლეს სრული სტიპენდია ეძლევა, თუმცა კურსებზე მოსახვედრად ძალიან დიდი კონკურსია. მომღერალთა, პიანისტთა, ორგანისტთა, დირიჟორთა და კომპოზიტორთა გარდა მხოლოდ იმდენი სტუდენტი ხვდება ყოველწლიურად, რამდენიც ერთი ორკესტრის შევსებას სჭირდება. შესაბამისად, წლიური კონტინგენტი მხოლოდ 200-მდე სტუდენტია.\n\nკერტისის წარსულ დირექტორთა შორის იყვნენ პიანისტი ჯოზეფ ჰოფმანი, კომპოზიტორი რანდალ თომპსონი, ვიოლინისტი ეფრემ ზიმბალისტი, უფრ., პიანისტი რუდოლფ სერკინი, ჯონ დე-ლანსი, უფრ. (ფილადელფიის ორკესტრის მთავარი ობოისტი მრავალი წლის განმავლობაში). ამჟამად დირექტორია გარი ჰოფმანი (1995-დან).\n\nკერტისის სახელგანთქმულ კურსდამთავრებულთა შორის არიან ჰაროლდ ბენეტი (გ. 1985) მეტროპოლიტენ ოპერის ორკესტრის ყოფილი მთავარი ფლუიტისტი; პიანისტი რიჩარდ გუდი, ვიოლინისტი ჰილარი ჰანი, დირიჟორი ლეონარდ ბერნსტაინი, სოპრანო ბენიტა ვალენტე, სოპრანო ანა მოფო და ასევე ექსტრაორდინალური პიანისტი ლანგ ლანგი. აქვე სწავლობდა ასევე ლეგენდარული კუბელი პიანისტი ხორხე ბოლეტი. კურსდამთავრებულები იყვნენ აგრეთვე ამერიკელი კომპოზიტორები სემიუელ ბარბერი, დერონ ჰაგენი, ჯიან კარლო მენოტი და ნედ რორემი.\n\n== რესურსები ინტერნეტში ==\n* კერტისის ინტერნეტ გვერდი\n\nკატეგორია:აშშ-ის სამუსიკო სკოლები\nკატეგორია:აშშ-ის უმაღლესი სასწავლებლები\nკატეგორია:ფილადელფია", "url": "https://ka.wikipedia.org/wiki/კერტისის_მუსიკის_ინსტიტუტი", "length": 1883}
{"id": "9057", "title": "ანტარქტიდა", "text": "'''ანტარქტიდა''' ( — არქტიკის საპირისპირო) — სამხრეთ პოლარული კონტინენტი. უკავია სამხრეთ პოლარული მხარის — ანტარქტიკის ცენტრალური ნაწილი. დედამიწის ყველაზე ცივი ადგილი და ყინულით თითქმის სრულად დაფარული, რომლის სისქეც 1,6 კილომეტრს (1 მილი) აღწევს. ამასთან ის დედამიწის უდიდესი უდაბნოა. გარს აკრავს სამხრეთის ოკეანის წყლები (აგრეთვე ინდოეთის, წყნარი და ატლანტის ოკეანეების სამხრეთი ნაწილები). კონტინენტის ფართობი შეადგენს 13 975 კმ²-ს (ასევე 1,6 მლნ. კმ²-ს შეადგენს შელფური ყინულები, 75 500 კმ²-ს კუნძულები). ანტარქტიდის ცენტრი თითქმის ემთხვევა სამხრეთ გეოგრაფიულ პოლუსს. ანტარქტიდას მუდმივი მოსახლეობა არ ჰყავს, თუმცა ზოგი მეცნიერი იქ რამდენიმე თვის განმავლობაში ცხოვრობს და კვლევებს ატარებს.\n\n== გეოგრაფია ==\n=== ანტარქტიდის მიწები ===\nthumb|მინი|300პქ|ანტარქტიდის რუკა\nthumb|300პქ|ანტარქტიდის თანამგზავრული ფოტოგრაფია\nანტარქტიდის ტერიტორია იყოფა გეოგრაფიულ რეგიონებად და რაიონებად, რომლებიც წლების წინ იქნა აღმოჩენილი სხვადასხვა მოგზაურების მიერ. რეგიონს სახელი ეწოდა აღმომჩენის, მისი გამომკვლევის ან სხვა რომელიმე პირის პატივსაცემად და მას ეწოდება „მიწა“.\n\nანტარქტიდის მიწების სია:\n* ადელის მიწა\n* ალექსანდრე I-ის მიწა\n* ედუარდ VII-ის ნახევარკუნძული\n* ელსუორთის მიწა\n* ენდერბის მიწა\n* ვიქტორიას მიწა\n* ვილჰელმ II-ის მიწა\n* ჯორჯ V-ის მიწა\n* გრეიამის მიწა\n* კემპის მიწა\n* დედოფალ ელისაბედის მიწა\n* დედოფალ მოდის მიწა\n* დედოფალ მერის მიწა\n* კოტსის მიწა\n* მაკ-რობერტსონის მიწა\n* მერი ბერდის მიწა\n* პალმერის მიწა\n* პრინცესა ელისაბედის მიწა\n* უილქსის მიწა\n\nამას გარდა, ანტარქტიდას ეკუთვნის სამხრეთი ორკნეის, სამხრეთ შეტლანდის და ბალენის კუნძულები, ასევე ბერკნერის კუნძული.\n\nკონტინენტის ყველაზე ჩრდილოეთი წერტილია სიფრეს კონცხი.\n\n=== რელიეფი ===\nthumb|300პქ|მატერიკის ზედაპირის რელიეფი, წითელი შეფერილობით აღნიშნულია სიმაღლეები\nthumb|300პქ|მატერიკის ზედაპირის რელიეფი ამოწეული მიწის ქერქის გათვალისწინებით ყინულის საფარის დნობის და ზღვის დონის ამოწევის შემდეგ\nthumb|300პქ|მატერიკის ზედაპირის რელიეფი ყინულის საფარის გარეშე\nანტარქტიდა — დედამიწის ყველაზე მაღალი კონტინენტია, რომლის ზედაპირის საშუალო სიმაღლე ზღვის დონიდან შეადგენს 2000 მეტრზე მეტს, ხოლო კონტინენტის ცენტრში აღწევს 4000 მეტრს. ამ სიმაღლის დიდ ნაწილს შეადგენს კონტინენტის მუდმივი ყინულის საფარი, რომლის ქვეშაც დაფარულია კონტინენტალური რელიეფი და მისი ფართობის მხოლოდ 0,3 %-ია (დაახლოებით 40 ათასი კმ²) თავისუფალი ყინულისაგან — ძირითადად დასავლეთ ანტარქტიდაში და ტრანსანტარქტიდულ მთებში: კუნძულები, სანაპირო მონაკვეთები, ეგრეთ წოდებული „მშრალი ველები“ და მთიანი მწვერვალები (ნუნატაკები), რომლებიც ამოშვერილია ყინულის ზედაპირიდან. მთელი მატერიკის გადამკვეთი ტრანსანტარქტიკული მთები ანტარქტიდას ყოფენ ორ ნაწილად — დასავლეთ და აღმოსავლეთ ანტარქტიდად, რომლებსაც აქვთ სხვადასხვა წარმოშობა და გეოლოგიური აგებულება. აღმოსავლეთში მდებარეობს მაღალი (ყველაზე უფრო დიდი ყინულის ზედაპირის ამაღლება ~4100 მეტრია ზღვის დონიდან) ყინულით დაფარული პლატო. დასავლეთი ნაწილი შედგება მთიანი კუნძულების ჯგუფისაგან, რომლებიც ერთმანეთთან შეერთებულია ყინულით. წყნარი ოკეანის სანაპიროზე მდებარეობენ ეგრეთ წოდებული ანტარქტიდული ანდები, რომელთა სიმაღლე აჭარბებს 4000 მეტრს; კონტინენტის ყველაზე მაღალი წერტილია — 4892 მეტრი<ref>Vinson Massif - Peakbagger.com</ref> ზღვის დონიდან — ვინსონის მასივი ელსუორტის მთებში. დასავლეთ ანტარქტიდაზე მდებარეობს კონტინენტის საკმაოდ ღრმა დეპრესია — სავარაუდოდ რიფტული წარმოშობის ბენტლის ღრმული. მისი სიღრმე, რომელიც ყინულითაა სავსე, აღწევს 2555 მეტრს ზღვის დონიდან დაბლა.\n\n=== ყინულსქვეშა რელიეფი ===\nთანამედროვე მეთოდების დახმარებით ჩატარებულმა კვლევებმა საშუალება მოგვცა მეტი გაგვეგო სამხრეთი მატერიკის ყინულქვეშა რელიეფის შესახებ. კვლევების შედეგად გამოირკვა, რომ მატერიკის დაახლოებით მესამედი იმყოფება მსოფლიო ოკეანის დონის დაბლა, კვლევებმა ასევე აჩვენეს მთის ჯაჭვების და მასივების არსებობა.\n\nკონტინენტის დასავლეთ ნაწილს აქვს რთული რელიეფი და სიმაღლეთა დიდი სხვაობები. აქ მდებარეობს ანტარქტიდაში ყველაზე მაღალი მთა (ვინსონის მთა — 4892 მეტრი) და ყველაზე ღრმა ღრმული (ბენტლის ღრმული − 2555 მეტრი). ანტარქტიდის ნახევარკუნძული წარმოადგენს სამხრეთამერიკული ანდების გაგრძელებას, რომელიც გრძელდება სამხრეთ პოლუსის მიმართულებით, მისგან ოდნავ გადახრილ დასავლეთ სექტორში.\n\nმატერიკის აღმოსავლეთის ნაწილს აქვს უპირატესად გასწორებული რელიეფი, ცალკეული პლატოებით და მთის ქედებით სიმაღლით 3—4 კმ-მდე. აღმოსავლეთი ნაწილი დასავლეთი ნაწილისგან განსხვავებით, რომელიც აგებულია ახალგაზრდა კაინოზოური ჯგუფის ჯიშის ქანებით, წარმოადგენს ადრე გონდვანის შემადგენლობაში შემავალი ბაქნის კრისტალური ფუნდამენტის შვერილს.\n\nკონტინენტს აქვს შედარებით დაბალი ვულკანური აქტივობა. ყველაზე დიდი ვულკანია — ერებუსის მთა როსის კუნძულზე როსის ზღვაში.\n\nნასას მიერ ჩატარებულმა ყინულქვეშა რელიეფის გამოკვლევებმა ანტარქტიდაში აღმოაჩინეს ასტეროიდული წარმოშობის უილკსის მიწის კრატერი. კარსტული ძაბრის დიამეტრი შეადგენს 482 კმ-ს. დარტყმითი კრატერი წარმოიქმნა დედამიწაზე ასტეროიდის დაცემის შედეგად სიგანით დაახლოებით 48 კმ (ეროსის ასტეროიდზე მეტი), დაახლოებით 250 მილიონი წლის წინ, პერმულ-ტრიასულ დროს. ასტეროიდის ჩამოვარდნისას და აფეთქებისას წარმოშობილმა მტვერმა წარმოქმნა მრავალსაუკუნიანი აცივება და მაშინდელი ეპოქის ფლორის და ფაუნის დიდი ნაწილის გადაშენება. ეს კრატერი დღეისათვის დედამიწაზე ყველაზე დიდად ითვლება.\n\nანტარქტიდის მთელი ყინულის საფარის გადნობის შემთხვევაში მისი ფართობი შემცირდება მესამედით: დასავლეთი ანტარქტიდა გადაიქცევა არქიპელაგად, ხოლო აღმოსავლეთი ანტარქტიდა დარჩება მატერიკად. სხვა მონაცემებით, მთელი ანტარქტიდა გადაიქცევა არქიპელაგად.\n\n=== ყინულის საფარი ===\nthumb|300პქ|ანტარქტიდის ყინულქვეშა რელიეფი\nანტარქტიდის ყინულის საფარი ყველაზე დიდია ჩვენს პლანეტაზე და ზომით მის უახლოეს მეზობელ გრენლანდიის ყინულის საფარის ფართობს აჭარბებს დაახლოებით 10-ჯერ. მასში თავმოყრილია ყინულის ~30 მილიონი კმ³, ანუ ხმელეთის ყველა ყინულის 90 %. ყინულის სიმძიმის გამო, როგორც ამას გეოფიზიკოსების გამოკვლევები აჩვენებს, კონტინენტმა ჩაიწია საშუალოდ 0,5 კმ-ით, რასაც ადასტურებს მისი შედარებით ღრმა შელფი. ბრიტანეთის ანტარქტიდის კვლევის საზოგადოებრივი ორგანიზაციის მიერ ჩატარებული კვლევების თანახმად, 1963 წლიდან 2013 წლის ჩათვლით პერიოდში, ყინულის მარაგმა შეადგინა 26,5 მილიონი კმ³.\n\nანტარქტიდაში ყინულის საფარი შეიცავს პლანეტაზე არსებული მთელი მტკნარი წყლის დაახლოებით 80 %-ს; თუ ის მთლიანად დადნება, მსოფლიო ოკეანის დონე აიწევს თითქმის 60 მეტრით (შედარებისათვის: თუ გადნებოდა გრენლანდიის ყინულის საფარი, ოკეანის დონე სულ აიწეოდა 8 მეტრით).\n\nყინულის საფარს აქვს გუმბათის ფორმა ზედაპირის დახრილობის ზრდით სანაპიროსკენ, სადაც ის ბევრ ადგილებში გარშემორტყმულია შელფური მყინვარებით. ყინულის ფენის საშუალო სისქეა — 2500-2800 მეტრი, რომელიც მაქსიმალურ მნიშვნელობას აღწევს აღმოსავლეთ ანტარქტიდის ზოგიერთ რაიონში — 4800 მეტრი. ყინულის დაგროვებას ყინულის საფარზე მოაქვს, როგორც სხვა მყინვარების შემთხვევაში, ყინულის გადაადგილება აბლიაციის ( — ნგრევა) ზონაში, რომლის როლსაც ასრულებს კონტინენტის სანაპირო; ყინული მოტყდება აისბერგის სახით. აბლიაციის წლიური მოცულობა შეფასებულია 2500 კმ³-ით.\n\nანტარქტიდის განსაკუთრებულობაა შელფური მყინვარების (დასავლეთ ავსტრალიის დაბალი (ცისფერი) რაიონები) დიდი ფართობი, რომელიც შეადგენს ზღვის დონიდან ამაღლებული ფართობის ~10 %-ს; ეს მყინვარები რეკორდული ზომის აისბერგების წყაროა, რომლებიც მნიშვნელოვნად სჭარბობს გრენლანდიის მყინვარებიდან მოწყვეტილი აისბერგების ზომებს; ასე მაგალითად, 2000 წელს როსის შელფურ მყინვარს მოწყდა დღეისათვის ყველაზე უფრო ცნობილი (2005 წელი) აისბერგი ბ-15 ფართით 10 ათას კმ²-ზე მეტი. ზამთრის პერიოდში (ზაფხული ჩრდილოეთ ნახევარსფეროში) ანტარქტიდის გარშემო არსებული ზღვის ყინულების ფართობი იზრდება 18 მილიონ კმ²-მდე, ხოლო ზაფხულის პერიოდში მცირდება 3—4 მილიონ კმ²-მდე.\n\nყინულის საფარის ასაკი ზემოთა ნაწილში შეიძლება განვსაზღვროთ წლიური ფენების საშუალებით, რომელიც შედგება ზამთრის და ზაფხულის დანალექებით, ასევე მარკირებული ჰორიზონტებით, რომლებსაც ინფორმაცია მოაქვთ გლობალურ მოვლენებზე (მაგალითად, ვულკანების ამოფრქვევა). მაგრამ დიდ სიღრმეებში ასაკის გამოსავლენად იყენებენ ყინულის განვითარების ციფრულ მოდელირებას, რომელიც აგებულია რელიეფის, ტემპერატურის, თოვლის დაგროვების სიჩქარის და სხვა პარამეტრების ცოდნაზე.\n\n=== გეოლოგია ===\nაღმოსავლეთი ანტარქტიდა წარმოადგენს ძველ დოკემბრიის პერიოდის კონტინენტალურ ბაქანს (კრატონი), რომელიც საკმაოდ ჰგავს ინდოეთის, ბრაზილიის, აფრიკის და ავსტრალიის ბაქნებს. ყველა ეს კრატონი ჩამოყალიბდა სუპერკონტინენტ გონდვანის დაშლის შედეგად. კრისტალური ფუნდამენტის ქანების ასაკი შეადგენს 2,5—2,8 მილიარდ წელს, ენდერბის მიწის ყველაზე ძველი ქანების — 3 მილიარდ წელზე მეტი.\n\nფუნდამენტი დაფარულია 350—190 მილიონი წლის წინ ჩამოყალიბებული, ძირითადად ზღვის წარმოშობის, უფრო ახალგაზრდა დანალექი გარსაცმით. 320—280 მილიონი წლის ასაკის ფენებში არსებობენ ყინულოვანი დანალექები, მაგრამ უფრო ახალგაზრდა ასაკის ფენები შეიცავენ მცენარეულ და ცხოველურ ნაშთებს, მათ შორის იქთიოზავრების, რაც ამტკიცებს იმ დროის კლიმატის ძლიერ განსხვავებას თანამედროვე კლიმატისაგან. სითბოსმოყვარული ქვეწარმავლების და გვიმრების ნაშთები აღმოაჩინეს ანტარქტიდის პირველმა მკვლევარებმა და იგი გახდა ერთ-ერთი მკაფიო მტკიცებულობა ფილაქნების ფართემასშტაბიანი ჰორიზონტალური მოძრაობისა, რომელიც ამტკიცებს ფილაქნების ტექტონიკის კონცეფციას.\n\nდასავლეთ ანტარქტიდაში შესაძლებელია ნებისმიერი ქანების მოძებნა პალეოზოური ჯგუფიდან კაინოზოურ ჯგუფამდე. თავისი გეოლოგიით ის გვაგონებს სამხრეთ ამერიკის ანდებს. რელიეფი მთიანია. გავრცელებულია მცენარეულობა, მათ შორის სამხრეთის წიფელი, რომელიც დღესაც იზრდება ცეცხლოვანი მიწის არქიპელაგზე, სადაც საშუალო ტემპერატურა სულ 10&nbsp;°C-ით მეტია.\n\nანტარქტიდა ტექტონიკურად მშვიდი კონტინენტია მცირე სეისმოლოგიური აქტივობით, ვულკანიზმის გამოვლინება თავმოყრილია დასავლეთ ანტარქტიდაში და დაკავშირებულია ანტარქტიდის ნახევარკუნძულთან, რომელიც აღმოცენდა მთათაწარმოქმნის ანდური პერიოდის განმავლობაში. ზოგიერთი ვულკანი, განსაკუთრებით კუნძულების, ამოიფრქვა უკანასკნელი 200 წლის განმავლობაში. ანტარქტიდის ყველაზე აქტიური ვულკანია — ერებუსი. მას ჰქვია „ვულკანი, რომელიც იცავს სამხრეთი პოლუსისკენ მიმავალ გზას“.\n\n=== შიდა წყლები ===\nიმასთან დაკავშირებით, რომ არა მარტო საშუალო წლიური, არამედ ანტარქტიდის ტერიტორიის უმრავლესობაზე ზაფხულის ტემპერატურებიც კი არ არის 0&nbsp;°C-ზე მეტი, იქ ნალექები მოდის მხოლოდ თოვლის სახით (წვიმა — საკმაოდ იშვიათი მოვლენაა). ის ქმნის ყინულის საფარს (თოვლი იპრესება საკუთარი წონის მეშვეობით) 1700 მეტრზე მეტი სისქით, ზოგ ადგილებში 4300 მეტრსაც აღწევს. ანტარქტიდის ყინულებში კონცენტრირებულია დედამიწის მთელი მტკნარი წყლის დაახლოებით 80 %. მიუხედავად ამისა, ანტარქტიდაში არსებობს ტბები, ხოლო ზაფხულის პერიოდში მდინარეებიც. მდინარეები იკვებებიან მყინვარებიდან. მზის ინტენსიური რადიაციის მეშვეობით, რომელიც გამოწვეულია ჰაერის განსაკუთრებული გამჭირვალობით, მყინვარების დნობა ხდება ჰაერის უმნიშვნელოდ უარყოფითი ტემპერატურის დროსაც კი. მყინვარის ზედაპირზე, ხშირად სანაპიროდან მნიშვნელოვანი დაშორებისას, იქმნება წყლის ნაკადულები. ყველაზე უფრო ინტენსიური დნობა ხდება ოაზისების სიახლოვეს, მზისგან გამთბარი ჰქვიანი გრუნტის გვერდით. რადგანაც ყველა ნაკადული იკვებება მყინვარის დნობის ხარჯზე, ამიტომ მათი წყლის და დონის რეჟიმი მთლიანად განისაზღვრება ჰაერის ტემპერატურის და მზის რადიაციის მიხედვით. მათში ყველაზე უფრო დიდი ხარჯი შეინიშნება ჰაერის ყველაზე უფრო მაღალი ტემპერატურის საათებში, ანუ დღის მეორე ნახევარში, ხოლო ყველაზე უფრო ცოტა — ღამის საათებში, თანაც ხშირად ამ დროს კალაპოტი მთლიანად შრება. ყინულსზედა ნაკადულებს და მდინარეებს, როგორც წესი, აქვთ საკმაოდ რთული კალაპოტი და აერთებენ მრავალრიცხოვან ყინულსზედა ტბებს. კალაპოტის ჩამოყალიბება, როგორც წესი, მთავრდება ზღვასთან ან ტბასთან მისვლამდე, ხოლო წყლის დინება საკუთარ შემდგომ გზას იკვლევს ყინულქვეშ ან ყინულის სქელ ფენაში, როგორც ეს ხდება კარსტული რაიონების მიწისქვეშა მდინარეებში.\n\nშემოდგომის ყინვების დადგომისას წყლის დინება წყდება, და ნაკადულების და მდინარეების კალაპოტი ივსება თოვლით ან იკვეთება თოვლის ხიდებით. ზოგჯერ თითქმის მუდმივი ნამქერები და ხშირი ქარბუქები ავსებენ კალაპოტს ჯერ კიდევ მანამდე, სანამ შეწყდება დინება, და მაშინ ნაკადულები მიედინება ზედაპირიდან თითქმის შეუმჩნეველ ყინულის გვირაბებში. როგორც ბზარები მყინვარებში, ისინი სახიფათოა, რადგანაც მძიმე მანქანები შეიძლება შიგ ჩავარდა. თუ თოვლის ხიდი არასაკმარისად მყარია, ის შეიძლება ჩავარდეს ადამიანის სიმძიმისაგანაც კი. ანტარქტიდის ოაზისების მდინარეები, რომლებიც გრუნტზე მიედინებიან, როგორც წესი არ აჭარბებენ რამდენიმე კილომეტრს სიგრძეში. ყველაზე დიდი მდინარეა — ონიქსი, სიგრძით 20 კმ-ზე მეტი. მდინარეები მხოლოდ ზაფხულის პერიოდში არსებობენ.\n\nანტარქტიდის ტბები არანაკლებად თავისებურია. ზოგჯერ ისინი გამოირჩევიან განსაკუთრებული, ანტარქტიკული ტიპიურობით. ისინი მდებარეობენ ოაზისებში ან მშრალ მდელოებზე და თითქმის ყოველთვის დაფარულია ყინულის სქელი ფენით. მიუხედავად ამისა, ზაფხულის პერიოდში სანაპიროს გასწვრივ და დროებითი წყლის დინების კალაპოტებში იქმნება რამდენიმე ათეული მეტრის სიგანის ღია წყლის ზოლი. ხშირად ტბები სტრატიფიცირებულია. ფსკერზე შეიმჩნევა თბილი ტემპერატურის მლაშე წყლის შრე, როგორც, მაგალითად ვანდას ტბაში. ზოგიერთ მცირე გაუდინარ ტბებში მარილის კონცენტრაცია მნიშვნელოვნად აწეულია და ისინი შეიძლება სრულიად თავისუფალი იყვნენ მარილისაგან. მაგალითად, დონ-ჟუანის ტბა, მის წყლებში კალციუმის ქლორიდის მაღალი კონცენტრაციით, იყინება მხოლოდ საკმაოდ დაბალ ტემპერატურაზე. ანტარქტიდის ტბები პატარებია, მხოლოდ ზოგიერთი მათგანი 10 კმ²-ზე მეტია (ვანდას ტბა, ფიგურული ტბა). ანტარქტიდის ტბებიდან ყველაზე დიდია — ფიგურული ტბა ბანგერის ოაზისში. გორაკებს შორის სასწაულად დატალღული, ის გადაჭიმულია 20 კმ-ზე. მისი ფართობი შეადგენს 14,7 კმ²-ს, ხოლო სიღრმე აჭარბებს 130 მეტრს. ყველაზე ღრმა ტბაა — რადოკის ტბა, რომლის სიღრმე აღწევს 362 მეტრს.\n\nანტარქტიდის სანაპიროებზე არსებობენ ტბები, რომლებიც ჩამოყალიბდნენ თოვლისაგან ან მცირე მყინვარისგან შეგროვილი წყლების შედეგად. ასეთ ტბებში ზოგჯერ წყალი გროვდება რამდენიმე წლის განმავლობაში მანამდე, სანამ მისი დონე არ აიწევს ბუნებრივი კაშხლის ზემოთა კიდემდე. მაშინ ზედმეტი წყალი იწყებს ტბიდან გადმოსვლას. შედეგად იქმნება კალაპოტი, რომელიც მალე ღრმავდება და წყლის ხარჯი იზრდება. კალაპოტის დაღრმავების შესაბამისად ტბაში წყლის დონე ეცემა და მისი რაოდენობა მცირდება. ზამთარში გამშრალი კალაპოტი ინამქრება თოვლით, რომელიც თანდათან მკვრივდება და ბუნებრივი კაშხალი აღდგება. შემდეგი ზაფხულის სეზონში ტბა ისევ იწყებს წყლით შევსებას. გადის რამდენიმე წელიწადი, სანამ ტბა არ აივსება და მისი წყლები ისევ არ გაირღვევა ზღვისკენ.\n\nანტარქტიდის სხვა მატერიკებთან შედარებისას, შეიძლება აღინიშნოს, რომ სამხრეთის პოლარულ მატერიკზე საერთოდ არ არსებობს დაჭაობებული ადგილები. მაგრამ სანაპირო ზოლში არსებობს თავისებური ყინულის «ჭაობები». ისინი იქმნებიან ზაფხულში თოვლით დაფარულ დაბლობებში. ასეთი «ჭაობების» სიღრმე უფრო ხშირად უმნიშვნელოა — არაუმეტეს 1 მეტრისა. ზემოდან ისინი დაფარულია თხელი ყინულის ქერქით. როგორც ნამდვილი ჭაობებში, ისინი ზოგჯერ გაუვალია თვით მუხლუხიანი ტრანსპორტისათვისაც კი: ასეთ ადგილებში მოხვედრისას ტრაქტორი ან ყველგანმავალი, თოვლ-წყლიანი ქაშის მასაში მოხვედრისას, გარე დახმარების გარეშე იქიდან ვერ ამოდიან.\n\n1990-იან წლებში რუსმა მეცნიერებმა აღმოაჩინეს ყინულქვეშა უყინავი ვოსტოკის ტბა — ანტარქტიდაში ყველაზე დიდი ტბა, რომელსაც აქვს 250 კმ სიგრძე და 50 კმ სიგანე; ტბა მოიცავს დაახლოებით 5400 ათას კმ³ წყალს.\n\n2006 წლის იანვარში ამერიკის ლამონტ-დოგერტის გეოფიზიკური ობსერვატორიის გეოფიზიკოსებმა რობინ ბელმა და მაიკლ შტუდინგერმა აღმოაჩინეს სიდიდით მეორე და მესამე ყინულსქვეშა ტბები — 90 °E და სოვეტსკაიას ტბა, ფართობით 2000 კმ² და 1600 კმ² შესაბამისად, რომლებიც მდებარეობდნენ დაახლოებით 3 კმ-ის სიღრმეზე კონტინენტის ზედაპირიდან. მათ აღნიშნეს, რომ ეს შეიძლებოდა მომხდარიყო ადრე, 1958—1959 წლების საბჭოთა ექსპედიციის მონაცემები უფრო საფუძვლიანად რომ გაანალიზირებულიყო. ამ მონაცემების გარდა, გამოყენებული იქნა ხელოვნური თანამგზავრების მონაცემები, რადარების ჩვენებები და კონტინენტის ზედაპირზე მიზიდულობის ძალის გაზომვები.\n\nსულ 2007 წლისთვის ანტარქტიდაზე აღმოჩენილია 140 ყინულქვეშა ტბაზე მეტი.\n\n=== კლიმატი ===\nthumb|300პქ|ანტარქტიდის საშუალო ზამთრის (მარცხნივ) და ზაფხულის (მარჯვნივ) ტემპერატურა\nანტარქტიდა გამოირჩევა უკიდურესად მკაცრი ცივი კლიმატით. აღმოსავლეთ ანტარქტიდაში საბჭოთა ანტარქტიდულ სადგურ ვოსტოკში 1983 წლის 21 ივლისს დარეგისტრირდა ჰაერის ყველაზე დაბალი ტემპერატურა დედამიწაზე მეტეროლოგიური გაზომვების მთელი ისტორიის მანძილზე — -89,2&nbsp;°C. რაიონი ითვლება დედამიწის სიცივის პოლუსად<ref></ref><ref name=\"ანტარქტიდა\"></ref>. 2013 წლის 9 დეკემბერს ამერიკის გეოფიზიკური კავშირის კონფერენციაზე ამერიკელი მკვლევარების ჯგუფმა აღმოაჩინა, რომ 2010 წლის 10 აგვისტოს ანტარქტიდის ერთ-ერთ წერტილში ჰაერის ტემპერატურა დაეცა −93,2 °С-მდე (-135,8 F). ეს ინფორმაცია გამოაშკარავდა ნასას თანამგზავრული მონაცემების ანალიზის შედეგად<ref></ref><ref>G. Campbell, A. Pope, M. A. Lazzara, T. A. Scambos. The Coldest Place On Earth: −90 °C and Below in East Antarctica from Landsat-8 and other Thermal Sensors. Presentation at the AGU Fall 2013 meeting.</ref>. მაგრამ, ამ ინფორმაციის ერთ-ერთი ავტორის ტ. სკამბოსის () აზრით მიღებული მონაცემი არ იქნება დარეგისტრირებული, როგორც რეკორდული, რადგანაც ის გამოვლინდა თანამგზავრული გასინჯვის შედეგად და არა თერმომეტრის მეშვეობით<ref></ref>. ზამთრის თვეების საშუალო ტემპერატურაა — -60 °С-დან -75 °С-მდე, ხოლო ზაფხულის თვეების — -30 °С-დან -50 °С-მდე; სანაპიროზე ზამთარში -8 °С-დან -35 °С-მდე, ხოლო ზაფხულში 0-5 °С. უნდა აღინიშნოს, რომ ანტარქტიდაში ზამთრის თვეებია (როგორც მთელ სამხრეთ ნახევარსფეროში) ივნისი, ივლისი და აგვისტო, ხოლო ზაფხულის — დეკემბერი, იანვარი და თებერვალი.\n\nაღმოსავლეთ ანტარქტიდის მეტეოროლოგიის მეორე განსაკუთრებული თვისებაა კატაბატიკური ქარი, რომელიც გამოწვეულია მისი გუმბათისებრი რელიეფით. ეს სამხრეთის მიმართულების მდგრადი ქარები ყალიბდება ყინულის ფარის საკმაოდ დახრილ ფერდოებზე ყინულის ზედაპირთან ჰაერის მასის გაცივების გამო, ზედაპირისზედა ფენის სიმჭიდროვე იზრდება და ის გრავიტაციის მოქმედების შედეგად ფერდოს მეშვეობით ეშვება დაბლა. როგორც წესი ჰაერის ჩამონადენის ფენის სისქე შეადგენს 200—300 მეტრს; ქარის მოტანილი ყინულოვანი მტვრის დიდი რაოდენობის გამო, ჰორიზონტალური მხედველობა ასეთი ქარების დროს საკმაოდ დაბალია. კატაბატიკური ქარის ძალა პროპორციულია ფერდოს ქანობისა და ყველაზე უფრო დიდ მნიშვნელობას აღწევს ზღვისკენ დიდი დახრის მქონე სანაპირო რაიონებში. კატაბატიკური ქარები მაქსიმალურ ძალას აღწევენ ანტარქტიდულ ზამთარში — აპრილიდან ნოემბრის ჩათვლით ისინი ქრიან თითქმის შეუწყვეტლივ მთელი დღის განმავლობაში, ნოემბრიდან მარტის ჩათვლით — ღამის საათებში ან როდესაც მზე მდებარეობს ჰორიზონტზე დაბლა. ზაფხულში დღის საათებში მზის მიერ ზედაპირისზედა ჰაერის ფენის გათბობის მეშვეობით კატაბატიკური ქარები სანაპიროსთან წყდება.\n\nტემპერატურის აზომვის მონაცემები 1981 წლიდან 2007 წლამდე აჩვენებენ, რომ ტემპერატურული ფონი ანტარქტიდაში იცვლებოდა არათანაბრად. საერთოდ დასავლეთი ანტარქტიდისთვის აღინიშნება ტემპერატურის მატება, მაშინ როდესაც აღმოსავლეთი ანტარქტიდისთვის დათბობა არ შეინიშნება, პირიქით შეინიშნება გარკვეული ვარდნა. ნაკლებსავარაუდოა, რომ XXI საუკუნეში ანტარქტიდის მყინვარების დნობის პროცესი მნიშვნელოვნად მოიმატებს. პირიქით, მოსალოდნელია, რომ ტემპერატურის ზრდასთან ერთად იზრდება ანტარქტიდის ყინულის საფარზე მოსული თოვლის რაოდენობა. მაგრამ დათბობასთან დაკავშირებით შესაძლებელია შელფური მყინვარების უფრო ინტენსიური ნგრევა.\n\n=== ფლორა და ფაუნა ===\nგლობალური დათბობის გამო ანტარქტიდის ნახევარკუნძულზე აქტიური ფორმირება დაიწყო ტუნდრამ. მეცნიერთა პროგნოზით, 100 წლის შემდეგ ანტარქტიდაში შეიძლება გაჩნდეს პირველი ხეები.\n\nანტარქტიდის ნახევარკუნძულზე ოაზისს უკავია 400 კმ² ფართობი, ოაზისების საერთო ფართობია 10 ათასი კმ², ხოლო იმ რაიონების ფართობი (თოვლსგარეშე კლდეების ჩათვლით), რომელზეც ყინული არ არსებობს შეადგენს 30—40 ათას კმ²-ს.\n\nბიოსფერო ანტარქტიდაში წარმოდგენილია ოთხი „ცხოვრების არენით“: სანაპირო კუნძულები და ყინულები, სანაპირო ოაზისები მატერიკზე (მაგალითად, „''ბანგერის ოაზისი“''), ''ნუნატაკების'' არენა (ამუნდსენის მთა მირნის გვერდით, ნანსენის მთა ვიქტორიის მიწაზე და სხვა) და ყინულის ფარის არენა.\n\nმცენარეულობიდან გვხვდება ყვავილოვანი მცენარეები, გვიმრანაირნი (ანტარქტიდის ნახევარკუნძულზე), ლიქენები, სოკოები, ბაქტერიები, წყალმცენარეები (ოაზისებში). სანაპიროზე ცხოვრობენ ფარფლფეხიანები, პინგვინისნაირნი.\n\nმცენარეები და ცხოველები ყველაზე უფრო გავრცელებულები ზღვისპირა ზოლში. ყინულისაგან თავისუფალ მონაკვეთებში მიწისზედა მცენარეულობა ძირითადად არსებობს სხვადასხვა სახის სახეობის ხავსების და ლიქენების სახით და მთლიან საფარს ვერ ქმნის (ანტარქტიდული ხავს-ლიქენური უდაბნოები).\n\nანტარქტიდის ცხოველები მთლიანად დამოკიდებულია სამხრეთი ოკეანის სანაპირო ეკოსისტემაზე: იშვიათი მცენარეულობის გამო სანაპირო ეკოსისტემის ყველა რაიმე მნიშვნელობის საკვები მასალა იწყება წყლებში, რომლითაც გარშემორტყმულია ანტარქტიდა. ანტარქტიდის წყლები განსაკუთრებით მდიდარია ზოოპლანქტონით, უპირველეს ყოვლისა, კრილით. კრილი პირდაპირ ან არაპირდაპირ თევზების, ვეშაპების, კალმარების, სელაპების, პინგვინებისა და სხვა ცხოველების ბევრი სახეობის მკვებავი ჯაჭვის საფუძველია; მთლიანად ხმელეთის ძუძუმწოვრები ანტარქტიდაში არ არსებობს, უხერხემლოები წარმოდგენილია ფეხსახსრიანების დაახლოებით 70 სახეობით (მწერები და ობობები) და ნემატოდებით, რომლებიც ნიადაგში ცხოვრობენ.\n\nხმელეთის ცხოველებიდან ცხოვრობენ სელაპები (უედელის სელაპი, კიბოსმჭამელი სელაპი, ზღვის ლეოპარდი, ზღვის სპილო) და ფრინველები (ქარიშხალასნაირების რამდენიმე სახეობა (ანტარქტიდის ქარიშხალა, თოვლის ქარიშხალა), მეზღვიასებრნთა ორი სახეობა, პოლარული მეჭვაია (), ადელის პინგვინი და იმპერატორის პინგვინი).\n\nმატერიკის სანაპირო ოაზისების მტკნარი წყლის ტბებში — „<nowiki/>მაკ-მერდოს მშრალი ველები“ — არსებობენ ოლიგოტროფული ეკოსისტემები, დასახლებული ლურჯ-მწვანე წყალმცენარეებით, ნემატოდებით, ნიჩაბფეხიანებით (ციკლოპები) და დაფნიებით, ფრინველები (ქარიშხალები და მეზღვიასებრნი) აქ მოფრინავენ ეპიზოდურად.\n\nნუნატაკებისთვის დამახასიათებელია მხოლოდ ბაქტერიები, წყალმცენარეები, ლიქენები და საკმაოდ დაჩაგრული ხავსები, ყინულის ფარზე იშვიათად მოფრინდებიან მხოლოდ მეზღვიასებრნი, რომლებიც ადამიანებს მოყვებიან.\n\nარსებობს ვარაუდი ანტარქტიდის ყინულქვეშა ტბებში, როგორიცაა ვოსტოკის ტბა, უკიდურესი ოლიგოტროფული ეკოსისტემების არსებობის შესახებ, რომლებიც პრაქტიკულად იზოლირებულებია გარე სამყაროსთან.\n\nანტარქტიდის ნახევარკუნძულს იქვე მყოფი კუნძულებით მატერიკზე აქვს ყველაზე ხელსაყრელი კლიმატური პირობები. ზუსტად აქ იზრდება რეგიონში არსებული ყვავილოვანი მცენარეების ორი სახეობა — ანტარქტიკული მახრჩობელა () და კოლობანტუს კიტო ().\n\n== აღმოჩენის ისტორია ==\nპირველი გემი, რომელმაც გადაკვეთა სამხრეთის პოლარული წრე, ეკუთვნოდათ ჰოლანდიელებს; მას მეთაურობდა იაკობ მაგიუს ესკადრაში მცურავი დირკ გეერიტცი. 1559 წელს მაგელანის სრუტეში გეერიტცის გემმა შტორმის შემდეგ მხედველობიდან დაკარგა ესკადრა და გაემართა სამხრეთისაკენ. როდესაც ის მიცურდა 64° ს. გ.-ში, იქ მათ დაინახეს მაღალი მიწა. 1675 წელს ანტონი დე ლა როშემ აღმოაჩინა სამხრეთი გეორგიის კუნძული; 1739 წელს აღმოჩენილი იქნა კუნძული ბუვე; 1772 წელს ინდოეთის ოკეანეში ფრანგმა საზღვაო ოფიცერმა ივ-ჟოზეფ ტრემარეკ კერგელენმა აღმოაჩინა ამჟამად მისივე სახელობის კერგელენის არქიპელაგი.\n\nკერგელენის მოგზაურობის პარალელურად ინგლისიდან სამხრეთ ნახევარსფეროსკენ თავის პირველ მოგზაურობაში გაემართა ჯეიმზ კუკი და უკვე 1773 წლის იანვარში მისმა გემებმა „Adventure-მა“ და „Resolution-მა“ გადაკვეთეს სამხრეთის პოლარული წრე 37°33′ ა. გ-ის მერიდიანზე. ყინულებთან მძიმე ბრძოლების შემდეგ მან მიაღწია 67°15′ ს. გ.-ს, სადაც იძულებული იყო მობრუნებულიყო ჩრდილოეთისაკენ. 1773 წლის დეკემბერში კუკი ხელახლა გაემგზავრა სამხრეთ ოკეანეში, 8 დეკემბერს იგი გადაკვეთა და 67°5′ ს. გ.-ის პარალელზე გაიჭედა ყინულებში. განთავისუფლების შემდეგ, კუკი გაემართა ისევ სამხრეთისაკენ და 1774 წლის იანვრის ბოლოს მიაღწია 71°15′ ს. გ.-ს, ცეცხლოვანი მიწის არქიპელაგიდან სამხრეთ-დასავლეთით. აქ ყინულების გაუვალმა კედელმა მას ხელი შეუშალა გეზის გაგრძელებაში. კუკმა ერთ-ერთმა პირველმა მიაღწია სამხრეთპოლარეთის ზღვებს და რამდენიმე ადგილას გაუვალი ყინულის მასებთან შეხვედრის შემდეგ გამოაცხადა, რომ ცურვის ამ მიმართულებით გაგრძელება აღარ შეიძლებოდა. მას დაუჯერეს და 45 წლის განმავლობაში პოლარული ექსპედიციები არ განხორციელებულა.\n\nმიწის პირველი გეოგრაფიული აღმოჩენა 60° ს. გ.-ის სამხრეთით (თანამედროვე „პოლიტიკური ანტარქტიდა“, რომელსაც მართავს ანტარქტიდის შესახებ შეთანხმების სისტემა) მოახდინა ინგლისელმა ვაჭარმა უილიამ სმიტმა, რომელიც 1819 წლის 19 თებერვალს მიადგა კუნძულ ლივინგსტონს და სამხრეთ შეტლანდის კუნძულებს.\n\n1819 წელს რუსი მეზღვაურები ფადეი ბელინსგაუზენი და მიხეილ ლაზარევი სამხედრო აფრიანი გემებით „ვოსტოკი“ და „მირნი“, მიცურდნენ სამხრეთ გეორგიის კუნძულზე და სცადეს შეეღწიათ სამხრეთ ყინულოვანი ოკეანის შიგნით. პირველად, 1820 წლის 28 იანვარს, თითქმის გრინვიჩის მერიდიანზე, მათ მიაღწიეს  და აღმოაჩინეს თანამედროვე ანტარქტიდა; შემდეგ ისინი გავიდნენ პოლარული წრის ფარგლებს გარეთ, გაცურეს მის გასწვრივ აღმოსავლეთისკენ 19° ა. გ.-მდე, სადაც პოლარული წრე ხელახლა გადაკვეთეს და 1820 წლის თებერვალში ისევ თითქმის იგივე გრძედს მიაღწიეს (69°6′). შემდეგ აღმოსავლეთისკენ ისინი აცურდნენ მხოლოდ 62° პარალელამდე და თავისი გზა გააგრძელეს მცურავი ყინულების გასწვრივ. შემდგომში, ბალენის კუნძულის მერიდიანზე, ისინი მიცურდნენ 64°55′-მდე, 1820 წლის დეკემბერში მიაღწიეს 161° დ. გ.-მდე, გაცურეს სამხრეთი პოლარული წრე და მიაღწიეს 67°15′ ს. გ.-მდე, ხოლო 1821 წლის იანვარში მიაღწიეს 69°53′ ს. გ.-მდე. თითქმის 81° მერიდიანზე მან აღმოაჩინა პეტრე I-ის კუნძულის მაღალი ნაპირი, ხოლო უფრო აღმოსავლეთისკენ გაცურვისას, სამხრეთის პოლარული წრის შიგნით — ალექსანდრე I-ის მიწის ნაპირი. ასე რომ, მათ პირველებმა მოახდინეს ანტარქტიდის გარშემო მთლიანი გაცურვა 60°-დან 70°-მდე განედებზე.\n\nადრე სამხრეთი უცნობი მიწის () არსებობას ამტკიცებდნენ ჰიპოთეთიკურად, ხშირად მას აერთიანებდნენ სამხრეთ ამერიკასთან (მაგალითად, 1513 წლის პირი-რეისის რუკაზე) და ავსტრალიასთან. მაგრამ ზუსტად ბელინსგაუზენის და ლაზარევის ექსპედიციამ სამხრეთის ოკეანეში მსოფლიოს გარშემო მოგზაურობისას შემოუარა ანტარქტიდის ყინულებს და დაამტკიცა მეექვსე კონტინენტის არსებობის ფაქტი<ref name=autogenerated2></ref>.\n\nკონტინენტზე სავარაუდოდ პირველი გადავიდნენ ამერიკული გემ „სესილიას“ მეზღვაურები 1821 წლის 7 თებერვალს<ref name=\"ანტ\"></ref>. გადასვლის ზუსტი ადგილი უცნობია, მაგრამ სავარაუდოდ ის მოხდა ჰიუზის ყურეში (). ეს განცხადება კონტინენტზე გადასვლის შესახებ განეკუთვნება ყველაზე უძველესს<ref name=\"ანტ\" />. ყველაზე უფრო ზუსტ განცხადებას კონტინენტზე გადასვლის შესახებ (დეივისის ნაპირი) მიეკუთვნება ნორვეგიელ ბიზნესმენს ჰენრიკ იოჰან ბულს, რომელიც თარიღდება 1895 წლით<ref name=\"ანტ\" />.\n\n1840 წელს ამერიკელი ჩარლზ უილკსმა გაცურა ანტარქტიდის სანაპიროს გასწვრივ 97°-158° ა. გ. სექტორში, რუკაზე აღნიშნა ანტარქტიდის სანაპირო ზოლის მიახლოებითი მოხაზულობა<ref name=autogenerated2 />, რომელსაც მოგვიანებით მის პატივსაცემად დაერქვა უილკსის მიწა. 1839—1840 წლებში ფრანგმა ჟიულ სებასტიენ სეზარ დიუმონ-დიურვილმა აღმოაჩინა ადელის მიწა, ხოლო 1841—1842 წლებში ინგლისელმა ჯეიმზ კლარკ როსმა აღმოაჩინა როსის ზღვა და ვიქტორიას მიწა. ანტარქტიდის სანაპიროზე პირველად გადმოსხდა და პირველად გამოიზამთრა კარსტენ ბორხგრევინკის ნორვეგიულმა ექსპედიციამ 1895 წელს.\n\nამის შემდეგ დაიწყო კონტინენტის სანაპიროს და მისი შიდა ნაწილის შესწავლა. მრავალრიცხოვანი კვლევები ჩატარდა ინგლისის ანტარქტიდული ექსპედიციების მიერ რობერტ სკოტის ხელმძღვანელობით (1901-1904 წლების ბრიტანეთის ანტარქტიკული ექსპედიცია, 1910-1913 წლების ტერა-ნოვას ექსპედიცია) და ერნესტ შეკლტონის (1907-1909 წლების პირველი ექსპედიცია, 1914-1917 წლების ნორვეგიის ანტარქტიკული ექსპედიცია), რუალ ამუნდსენის 1910-1912 წლების ნორვეგიის ანტარქტიკული ექსპედიცია, დაგლას მოუსონის 1911-1914 წლების ავსტრალიის ანტარქტიკული ექსპედიცია და სხვა. 1911—1912 წლებში ამუნდსენის და სკოტის ექსპედიციებს შორის დაიწყო ნამდვილი შეჯიბრი სამხრეთი პოლუსის დასაპყრობად. პირველად მას მიაღწიეს ამუნდსენმა, ოლაფ ბიალანდმა, ოსკარ ვისტინგმა, ჰელმერ ჰანსენმა და სვერე ჰელგე ჰასელმა; ამის მერე ერთი თვის შემდეგ აქ მოვიდა სკოტის პარტია, რომელიც დაიღუპა უკანა გზაზე.\n\nXX საუკუნის შუიდან დაიწყო ანტარქტიდის შესწავლა სამრეწველო დანიშნულებით. სხვადასხვა ქვეყნები კონტინენტზე ქმნიან მრავალრიცხოვან მუდმივ ბაზებს, რომლებიც მთელი წლის განმავლობაში ასრულებენ მეტეოროლოგიურ, გლაციოლოგიურ და გეოლოგიურ კვლევებს. მხოლოდ საერთაშორისო გეოფიზიკური წლის ჩატარების პერიოდში 11 ქვეყნის წარმომადგენლებმა ააშენეს 60 ბაზაზე და სადგურზე მეტი.\n\nმესამე საბჭოთა ანტარქტიკულმა ექსპედიციამ, რომელსაც ხელმძღვანელობდა ევგენი ტოლსტიკოვი, 1958 წლის 14 დეკემბერს მიაღწია სამხრეთის შეუღწევლობის პოლუსს და იქ დააარსა დროებითი სადგური „<nowiki/>შეუღწევლობის პოლუსი“. ამ მოვლენამდე ერთი წლით ადრე განხორციელდა ციგა-ტრაქტორებით ლაშქრობა გეომაგნიტური პოლუსისკენ, ხოლო ერთი წლის შემდეგ საბჭოთა მეცნიერებმა მიაღწიეს სამხრეთ პოლუსამდეც. ანტარქტიდა 1957—1958 წლებში გამწევებით პირველად გადაკვეთეს (სამხრეთი პოლუსის გავლით უედელის ზღვიდან როსის ზღვამდე) ახალზელანდიელმა ედმუნდ ჰილარიმ და ინგლისელმა ვივიან ერნესტ ფუქსმა.\n\n== მოსახლეობა ==\nანტარქტიდის მკაცრი კლიმატი ხელს უშლის ამ კონტინენტზე დასახლებას, მაგრამ მომავალში, დათბობის შემთხვევაში, მისი ათვისება შესაძლებელია. ანტარქტიდაში და მის შემოგარენ კუნძულებზე არსებობს ბევრი მიტოვებული დასახლებები. XIX საუკუნეში ანტარქტიდის ნახევარკუნძულზე და მის მიმდებარე კუნძულებზე არსებობდა რამდენიმე ვეშაპდამჭერი ბაზა. შემდგომში ყველა ისინი იქნა მიტოვებული. მეორე მსოფლიო ომის წლებში ანტარქტიდაში გაჩნდა არგენტინის და ჩილეს სამხედრო ბაზები. დღეისათვის ანტარქტიდაში არ არსებობს მუდმივი მოსახლეობა, აქ მდებარეობს რამდენიმე ათეული სამეცნიერო სადგური, რომლებშიც სეზონის მიხედვით ცხოვრობს 4000 ადამიანიდან ზაფხულში 1000 ადამიანამდე ზამთარში.\n\n1978 წელს არგენტინის სადგურ ესპერანსაში დაიბადა ანტარქტიდის პირველი ადამიანი — ემილიო მარკოს პალმა.\n\nანტარქტიდას მინიჭებული აქვს ინტერნეტის პირველადი დომენი '''.aq''' და სატელეფონო პრეფიქსი '''+672'''.\n\n== ანტარქტიდის სტატუსი ==\nანტარქტიდის შესახებ შეთანხმების თანახმად, რომელსაც ხელი მოეწერა 1959 წლის 1 დეკემბერს და ძალაში შევიდა 1961 წლის 23 ივნისს, ანტარქტიდა არ ეკუთვნის არც ერთ სახელმწიფოს. იქ ნებადართულია მხოლოდ სამეცნიერო საქმიანობა.\n\nსამხედრო ობიექტების განლაგება, ასევე სამხედრო და შეიარაღებული გემების შესვლა სამხრეთი განედის მე-60 გრადუსის სამხრეთით აკრძალულია.\n\n1980-იან წლებში ანტარქტიდა გამოაცხადეს უბირთვო ზონად, რამაც გამორიცხა მის ტერიტორიულ წყლებში გემ-ატომმავლების გამოჩენა, ხოლო მატერიკზე — ატომური ენერგობლოკების გამოჩენა.\n\nდღეისათვის ხელშეკრულების მონაწილეებია 50 სახელმწიფო (ხმის უფლებით) და ათობით ქვეყანა-დამკვირვებელი.\n\n=== ტერიტორიული პრეტენზიები ===\nthumb|300პქ|ტერიტორიული პრეტენზიები ანტარქტიდაზე\nანტარქტიდის შესახებ დადებული შეთანხმება არ ნიშნავს, რომ ამ შეთანხმებაზე ხელმოწერილმა ქვეყნებმა უარი თქვეს საკუთარ ტერიტორიულ პრეტენზიებზე კონტინენტის და მის ირგვლივ არსებული სივრცის მიმართ. პირიქით, ზოგიერთი ქვეყნის ტერიტორიული პრეტენზიები საკმაოდ დიდია. მაგალითად, ნორვეგია პრეტენზიას აცხადებს ტერიტორიაზე, რომელიც თავად მის ტერიტორიას აღემატება ათჯერ (მათ შორის ფადეი ბელინსგაუზენის და მიხეილ ლაზარევის ექსპედიციის მიერ აღმოჩენილი პეტრე I-ის კუნძული). საკმაოდ დიდი ტერიტორიები თავის საკუთრებად გამოაცხადა დიდმა ბრიტანეთმა. ბრიტანელები აპირებენ მოიპოვონ მადნისა და ნახშირწყალბადის რესურსები ანტარქტიდის შელფზე. ავსტრალია საკუთრად მიიჩნევს ავსტრალიის ანტარქტიდულ ტერიტორიას, რომელშიც, სოლივით შეჭრილია „ფრანგული“ ადელის მიწა. ტერიტორიული პრეტენზიები გამოთქვა ახალმა ზელანდიამაც და იგი თავისად მიიჩნევს როსის ტერიტორიას. დიდი ბრიტანეთი, ჩილე და არგენტინა პრეტენზიას აცხადებენ პრაქტიკულად ერთი და იგივე ტერიტორიაზე, რომელშიც ასევე შედის ანტარქტიდის ნახევარკუნძული და სამხრეთ შეტლანდის კუნძულები. მერი ბერდის მიწაზე არც ერთ სახელმწიფოს ოფიციალურად არ გამოუთქვია ტერიტორიული პრეტენზიები. მაგრამ აშშ-ის მინიშნებები ამ ტერიტორიის უფლებებზე შეიცავენ არაოფიციალური ამერიკული წყაროები. ჩინეთს ჯერ არ გამოუთქვავს ტერიტორიული პრეტენზიები, მაგრამ როგორც რუსეთი ახორციელებს რესურსების დაზვერვას, რისთვისაც იყენებს საკუთარ პოლარულ სადგურებს.\n\nგანსაკუთრებული პოზიცია დაიკავეს აშშ-მა და რუსეთმა, რომლებმაც გამოაცხადეს, რომ პრინციპში შეუძლიათ გამოთქვან საკუთარი ტერიტორიული პრეტენზიები ანტარქტიდაში, თუმცა ამას ჯერ არ აკეთებენ. თანაც ორივე ქვეყანა არ სცნობს სხვა ქვეყნების პრეტენზიებს ანტარქტიდაზე.\n\n==== 1961 წლამდე წამოყენებული ტერიტორიული პრეტენზიების გეოგრაფია ====\n\n\n== ანტარქტიდის ათვისება ==\nანტარქტიდის კონტინენტი დღეისათვის ერთადერთი დაუსახლებელი და აუთვისებელი კონტინენტია დედამიწაზე. ანტარქტიდა ადრევე იქცევდა გავლენიანი ევროპული ქვეყნებისა და აშშ-ის ყურადღებას, მაგრამ მსოფლიო ინტერესის გაღვივება დაიწყო XX საუკუნის ბოლოდან<ref name=\"ანტარქტიდა\" />. ანტარქტიდა ადამიანებისთვის ბოლო სარეზერვო რესურსია დედამიწაზე. ხუთ მჭიდროდ დასახლებულ კონტინენტზე ნედლეულის ამოწურვის შემდეგ ადამიანები მის რესურსებს აითვისებენ. მაგრამ რადგანაც ანტარქტიდა ქვეყნებისათვის დარჩება რესურსების ერთადერთ წყაროდ, მისი რესურსებისთვის ბრძოლა უკვე დაწყებულია, რაც შეიძლება გადაიზარდოს გაცხარებულ სამხედრო კონფლიქტში<ref name=\"ანტარქტიდა\" />. გეოლოგებმა დაადგინეს, რომ ანტარქტიდის წიაღი შეიცავს მნიშვნელოვანი რაოდენობით სასარგებლო წიაღისეულს — რკინის მადანს, ქვანახშირს; ნაპოვნია სპილენძის, ნიკელის, ტყვიის, თუთიის, მოლიბდენის, მთის ბროლის, გრაფიტის მადნის კვალი. გარდა ამისა, ანტარქტიდაში მდებარეობს მტკნარი წყლის მსოფლიო მარაგის დაახლოებით 80 %, რომლის უკმარისობასაც უკვე გრძნობენ ბევრ ქვეყნებში.\n\nდღეისათვის კონტინენტზე მიმდინარეობს კლიმატურ და მეტეოროლოგიურ პროცესებზე დაკვირვება, რომელიც, ჩრდილოეთ ნახევარსფეროს გოლფსტრიმის მსგავსად, კლიმატისჩამომყალიბებელი ფაქტორია მთელი დედამიწისთვის. ანტარქტიდაში ასევე შეისწავლება კოსმოსური სივრცის ზეგავლენა და პროცესები, რომლებიც მიმდინარეობს დედამიწის ქერქში.\n\nყინულოვანი საფარის შესწავლას მოაქვს სერიოზული სამეცნიერო შედეგები, რომელიც ჩვენ გვატყობინებს დედამიწის კლიმატის შესახებ ასი, ათასი, მილიონი წლის წინ. ანტარქტიდის ყინულის საფარში აღმოჩნდა „ჩაწერილი“ მონაცემები უკანასკნელი ასი ათასი წლის კლიმატისა და ატმოსფეროს შემადგენლობის შესახებ. ყინულის სხვადასხვა ფენების ქიმიური შემადგენლობის მიხედვით განისაზღვრება მზის აქტივობის დონე უკანასკნელი რამდენიმე ასწლეულის განმავლობაში.\n\nანტარქტიდაში აღმოჩენილია მიკროორგანიზმები, რომლებიც მეცნიერებისთვის დიდი ფასეულობის მომტანია და ხელს უწყობს სიცოცხლის ამ ფორმების საუკეთესო შესწავლისათვის.\n\nბევრ ანტარქტიდულ ბაზას, რომლებიც მდებარეობენ კონტინენტის მთელ პერიმეტრზე, მოაქვს იდეალური შესაძლებლობები მთელ პლანეტაზე სეისმოლოგიური აქტიურობის დასაკვირვებლად. ანტარქტიდულ ბაზებზე ასევე ტარდება ტექნოლოგიების და მოწყობილობების ტესტირება, რომლებიც მომავალში იგეგმება გამოიყენონ მზის სისტემის სხვა პლანეტებზე გამოკვლევებისათვის, ათვისებისათვის და კოლონიზაციისთვის.\n\n== ტურიზმი ==\nყოველწლიურად ანტარქტიდაში სტუმრობს დაახლოებით 6 ათასი ტურისტი. მათი უმრავლესობა მიემართება ანტარქტიდის ნახევარკუნძულზე, სადაც არსებობს ტურისტული ბაზა და აეროდრომი. 1990-იან წლებში ტურიზმი გავრცელდა როსის ზღვისკენ და ავსტრალიის სამხრეთით არსებულ ზოგიერთ რაიონებისკენ. ტურისტების უმრავლესობა ანტარქტიდულ კრუიზებს აწყობს გემებით.\n\n== ლიტერატურა ==\n\n\n== რესურსები ინტერნეტში ==\n* Antarctic region at the Open Directory Project \n* Antarctica entry at The World Factbook \n* Antarctic Treaty Secretariat\n* British Antarctic Survey (BAS)\n* U.S. Antarctic Program Portal\n* Australian Antarctic Division\n* South African National Antarctic Programme - Official Website\n* Portals on the World - Antarctica\n\n==სქოლიო==\n\n\n\n\n\nკატეგორია:კონტინენტები\n*", "url": "https://ka.wikipedia.org/wiki/ანტარქტიდა", "length": 33806}
{"id": "9059", "title": "ინდოეთის სუბკონტინენტი", "text": "thumb|250px|right|ინდოეთის სუბკონტინენტი\n'''ინდოეთის სუბკონტინენტი''' — აზიის სამხრეთი რეგიონი და ნახევარკუნძული (ინდოსტანის ნახევარკუნძული). ძირითადად განლაგებულია ინდოსტანის ფილაზე და მოიცავს ტერიტორიას ჰიმალაიდან სამხრეთით ინდოეთის ოკეანემდე. გეოლოგიურად, სუბკონტინენტი დაკავშირებულია ხმელეთის იმ ნაწილთან, რომელიც დაახლოებით 55 მილიონი წლის წინ მოსწყდა გონდვანას და შეუერთდა ევრაზიის ფილას.<ref name=\"Jones2011p267\"></ref> გეოგრაფიულად, არის რეგიონი სამხრეთ-ცენტრალურ აზიაში, რომელიც შემოსაზღვრულია ჩრდილოეთიდან ჰიმალაით, დასავლეთიდან — ჰინდუქუშით და აღმოსავლეთიდან — არაკანის მთებით.<ref name=\"Chapman, Graham P. p. 10\"></ref> პოლიტიკურად, ინდოეთის სუბკონტინენტი მოიცავს ქვეყნებს: ბანგლადეშს, ბჰუტანს, ინდოეთს, მალდივის რესპუბლიკას, ნეპალს, პაკისტანსა და შრი-ლანკას.<ref name=Oxford>\"Indian subcontinent\". ''New Oxford Dictionary of English'' () New York: Oxford University Press, 2001; p. 929.</ref><ref name=dkumar889></ref><ref name=pirbhai14></ref> ტერმინი „ინდოეთის სუბკონტინენტი“ ურთიერთშენაცვლებით გამოიყენება ტერმინ „სამხრეთ აზიასთან“.<ref name=anderson5></ref><ref name=mmann></ref><ref name=\"Jona Razzaque 2004\"></ref>\n\nშემოკლებით მას '''სუბკონტინეტსაც''' ეძახიან, რადგან ასეთი მოვლენა დედამიწის ისტორიაში არ ყოფილა და ასეთი წარმონაქმნი მხოლოდ ერთია.\n\n==იხილეთ აგრეთვე==\n*ინდოსტანის ნახევარკუნძული\n*სამხრეთი აზია\n*ბრიტანეთის ინდოეთი\n\n==სქოლიო==\n\n\nკატეგორია:ინდოეთის გეოგრაფია\nკატეგორია:სამხრეთი აზია\nკატეგორია:აზიის გეოლოგია\nკატეგორია:აზიის რეგიონები\nკატეგორია:სამხრეთ აზიის გეოგრაფია", "url": "https://ka.wikipedia.org/wiki/ინდოეთის_სუბკონტინენტი", "length": 1499}
{"id": "9060", "title": "კარლომან I", "text": "thumb|300px|კარლომან I ([[751]]-[[771]]) დაკრძალულია [[წმინდა დენისის ბაზილიკა]]ში.\n'''კარლომან I''' (, ; დ. 751 — გ. 4 დეკემბერი, 771) — ფრანკთა მეფე 768–771 წლებში. პიპინ მოკლესა და ბერტრადა ლაონისას მეორე ვაჟიშვილი.\n\nძმა კარლოს დიდთან ერთად, კარლომანი პაპი სტეფან II-ის მიერ მეფედ დაინიშნა 754 წელს. 768 წელს პიპინის გარდაცვალების შემდეგ კარლომანი და შარლემანი სამეფოს ერთმანეთში იყოფენ, რომელშიც კარლომანს სამეფოს აღმოსავლეთი ნაწილი — ავსტრაზია შეხვდა. ძმებს შორის საკმაო უთანხმოება უნდა ყოფილიყო და სავარაუდოდ ამის გამო კარლომანის გარდაცვალების შემდეგ მისი მეუღლე გერბერგა ვაჟებითურთ დეზიდერიუსის, ლომბარდთა მეფის, კარს გაიხიზნა. ვინაიდან ზოგიერთი წყაროს თანახმად გერბერგა დეზიდერიუსის ქალიშვილი იყო, ძნელია იმის დადგენა თუ რამდენად სერიოზული იყო ძმებს შორის დაძაბულობა. კარლომანის გარდაცვალების შემდგომ მისი სამეფო კარლოს დიდმა შემოიერთა, შემდგომ კი საკუთარ ვაჟებს გადაუნაწილა.\n\n==რესურსები ინტერნეტში==\n*ფრედეგარის გამგრძელებლები — vostlit.info\n\n\n\nკატეგორია:ფრანკთა მეფეები\nკატეგორია:ბურგუნდიის მეფეები\nკატეგორია:დაბადებული 751\nკატეგორია:გარდაცვლილი 4 დეკემბერი\nკატეგორია:გარდაცვლილი 771\nკატეგორია:კაროლინგები\nკატეგორია:სენ-დენის ბაზილიკაში დაკრძალულები", "url": "https://ka.wikipedia.org/wiki/კარლომან_I", "length": 1160}
{"id": "9061", "title": "ჯულიარდის სკოლა", "text": "<div style=\"float: right; margin: 0 0 1em 2em; width: 20em; text-align: right; font-size: 0.86em; font-family: lucida grande, sans-serif; line-height: normal;\">\n<div style=\"border: 1px solid #ccd2d9; background: #f0f6fa; text-align: left; padding: 0.5em 1em; text-align: center;\">\n\tჯულიარდის ლოგო\n\n<table style=\"background: transparent; text-align: left; table-layout: auto; border-collapse: collapse; padding: 0; font-size: 100%;\" cellspacing=\"0\" cellpadding=\"0\">\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">დაარსდა</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">1905</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">სკოლის ტიპი</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">კერძო</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">პრეზიდენტი</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">Joseph W. Polisi</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">მდებარეობა</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">ნიუ-იორკი, აშშ</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">ირიცხება</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">დაახლ. 800</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">კამპუსი</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">ურბანული</td>\n</tr>\n<tr>\n\t<th style=\"border-top: solid 1px #ccd2d9; padding: 0.4em 1em 0.4em 0; vertical-align: top; text-align: left;\">საიტი</th>\n\t<td style=\"border-top: solid 1px #ccd2d9; padding: 0.4em 1em 0.4em 0; vertical-align: top\">www.juilliard.edu</td>\n</tr>\n</table></div>\n</div>\n\n\n'''ჯულიარდის სკოლა''' — საშემსრულებლო ხელოვნების კონსერვატორია ნიუ-იორკში, რომელიც ცნობილია მის სახელგანთქმულ კურსდამთავრებულთა რაოდენობით. ამჟამად მდებარეობს ლინკოლნის ცენტრში და მასში 700-მდე საბაკალავრო და მაგისტრანტი სტუდენტი სწავლობს მუსიკას, ცეკვის ხელოვნებასა და დრამას. ჯულიარდი ამერიკის ერთ-ერთი წამყვანი სამუსიკო კონსერვატორია და დრამატული სკოლაა.\n\nსკოლა დაფუძნდა 1905 წელს, როგორც სამუსიკო ხელოვნების ინსტიტუტი და მდებარეობდა მე-5 ავენიუსა და მე-12 ქუჩის გადაკვეთაზე. პირველ წელს ინსტიტუტში 500 სტუდენტი ჩაირიცხა. 1910 წელს იგი კლერმონტის ავენიუზე გადავიდა. 1920 წელს შეიქმნა ჯულიარდის ფონდი ტექსტილის მაგნატის აუგუსტუს ჯულიარდის პატივსაცემად, რომელმაც აშშ-ში მუსიკის განვითარებისთვის მნიშვნელოვანი თანხა უანდერძა ფონდს. დაფუძნდა რა 1924 წელს, ფონდის ჯულიარდის უმაღლესი სკოლა შეუერთდა სამუსიკო ხელოვნების ინსტიტუტს ორი წლით გვიან. 1946 წელს გაერთიანებულ სკოლებს ჯულიარდის სამუსიკო სკოლა დაერქვა. სკოლის პრეზიდენტი ამ დროისთვის უილიამ შუმანი იყო, რომელიც ასევე მუსიკისთვის პულიცერის პრიზის პირველი მფლობელი გახდა.\n\nსკოლა თანდათან გაიზარდა და მუსიკასთან ერთად ცეკვის, შემდეგ კი დრამის განყოფილებები გაიხსნა და 1969 წლიდან, ლინკოლნის ცენტრში გადასვლიდან მას ამჟამინდელი სახელი ჰქვია. 2001 წელს სკოლაში დაფუძნდა ჯაზის შესრულების მოსამზადებელი პროგრამა.\n\n== ცნობილი სტუდენტები ==\n\n* ალან გრინსპენი, საქსოფონისტი, 2006 წლამდე ამერიკის ფედერალური რეზერვის საბჭოს თავმჯდომარე\n* ალექსის ვაისენბერგი, პიანისტი\n* ალექსანდერ მიშნიაევსკი, მევიოლინე\n* ბერნარდ ჰერმანი, კომპოზიტორი\n* ბრედლი უიტფორდი, მსახიობი\n* შარლოტ მურმენი, ჩელოისტი\n* ქრისტოფერ გაზმენი, პიანისტი\n* ქრისტოფერ რივი, მსახიობი\n* კლიფტონ მეთიუ, პიანისტი\n* კორნელია ჰერდი, მევიოლინე\n*დავით ალადაშვილი,პიანისტი\n* ედი გომეზი, ჯაზ ბასისტი\n* ედი ვან ჰელენი, გიტარისტი\n* ელიზაბეთ მაკგოვერნი, მსახიობი\n* ერიკ უიტაკრი, კომპოზიტორი\n* ეზექიელ ვინიაო, კომპოზიტორი\n* ჟერარ შვარცი, დირიჟორი\n* გიგი დრამსი, კომპოზიტორი\n* ჰეზელ სკოტი, პიანისტი და მომღერალი\n* ჰენრი გრაიმსი, დუბლ-ბასისტი.\n* იცხაკ პერლმანი, მევიოლინე\n* ჯეიმზ ენესი, მევიოლინე\n* ჯეიმზ მერსტერსი, მსახიობი\n* კევინ კონროი, მსახიობი\n* კევინ კლაინი, მსახიობი\n* კევინ სპეისი, მსახიობი\n* ლორა ლინი, მსახიობი\n* ლორენს დატონი, მევიოლინე\n* ლეონარდ სტალკინი, დირიჟორი\n* ლეონტინ პრაისი, მომღერალი (სოპრანო)\n* ლერა აუერბახი, პიანისტი და კომპოზიტორი\n* მარშა კროსი, მსახიობი\n* მარგარეტ ლენ ტანი, პიანისტი\n* მასაო კავასაკი, მევიოლინე\n* მაქსინ კუო, მევიოლინე\n* მიშელ კამილო, ჯაზ-პიანისტი\n* მაიკლ კემენი, კომპოზიტორი და ობოისტი\n* მიდორი გოტო, მევიოლინე\n* მაილს დეივისი, ჯაზ-საყვირი (არ დაუმთავრებია)\n* მორენა ბაკარინი, მსახიობი\n* ნაიჯელ კენედი, მევიოლინე\n* ნინა სიმონი, მომღერალი და პიანისტი\n* პეტი ლუპონი, მსახიობი და მომღერალი\n* პოლ ტეილორი, ქორეოგრაფი\n* ფილიპ გლასი, კომპოზიტორი\n* პინჩას ზუკერმანი, მევიოლინე\n* რეიმონდ სკოტი, კომპოზიტორი, გამომგონებელი\n* რენე ფლემინგი, საოპერო მომღერალი\n* რობერტ ბეკერი, მევიოლინე\n* რობერტი კრაფტი, დირიჟორი\n* Robert Duncan McNeill,  მსახიობი\n* Robert Garland, ქორეოგრაფი, Dance Theatre of Harlem\n* Robert McDuffie, მევიოლინე\n* Robert Ward, კომპოზიტორი\n* რობინ უილიამსი,  მსახიობი, comedian\n* Rosalyn Tureck, pianist and harpsichordist\n* Sara Ramírez,  მსახიობი\n* Sarah Chang, მევიოლინე\n* Stephen Hough, პიანისტი\n* Steve Reich,კ ომპოზიტორი\n* Takako Nishizaki, მევიოლინე\n* Thelonious Monk, jazz pianist\n* Vadim Gluzman, მევიოლინე\n* ვალ კილმერი, მსახიობი \n* Van Cliburn, პიანისტი\n* Ving Rhames,  მსახიობი\n* უილიამ ფიცპატრიკი, მევიოლინე\n* უილიამ ჰარტი,  მსახიობი\n* Wynton Marsalis, trumpeter\n* იო-იო მა, ჩელისტი\n\n== რესურსები ინტერნეტში ==\n*ჯულიარდის სკოლის ოფიციალური საიტი.\n\nკატეგორია:აშშ-ის სამუსიკო სკოლები\nკატეგორია:აშშ-ის უმაღლესი სასწავლებლები\nკატეგორია:ნიუ-იორკი", "url": "https://ka.wikipedia.org/wiki/ჯულიარდის_სკოლა", "length": 5801}
{"id": "9062", "title": "ჩრდილო-დასავლეთის უნივერსიტეტი", "text": "thumb|right|უნივერსიტეტის გერბი '''ჩრდილო-დასავლეთის უნივერსიტეტი''' () — კერძო, არასექტარული უნივერსიტეტია ჩიკაგოს გარეუბანში, ილინოისი. უნივერსიტეტის მთავარი კამპუსი 240 აკრზეა (970.000 კვ.მ.) ევანსტონში, მიჩიგანის ტბის სანაპიროზე. ნორზვესტერნის რამდენიმე პროფესიული სკოლა ქალაქ ჩიკაგოშია 25 აკრიან კამპუსზე მიჩიგანის ავენიუს “დიდებულ მილთან” ახლოს. 2004 წლის 31 აგვისტოსთვის ნორზვესტერნის ნაბოძები ფონდები $4.34 მილიარდს შეადგენდა.\n\nნორზვესტერნში დაახ. 14&nbsp;000 სტუდენტი სწავლობს (მათ შორის 8000 საბაკალავრო) და მას 7000 მასწავლებელი და საშტატო წევრი ჰყავს. უნივერსიტეტი პრესტიჟული ამერიკის უნივერსიტეტთა ასოციაციის 60 არჩეულ წევრთაგანია.\n\n==რანგი==\nიუ-ეს-ნიუს ენდ უორლდ რიპორტის მიხედვით 2005 წელს ნორზვესტერნის საბაკალავრო პროგრამა რანგით მე-12-ეა ამერიკის მსგავს პროგრამებში. მსგავსად, ნორზვესტერნის სამაგისტრო პროგრამებიც გამუდმებით საუკეთესოთა შორისაა. მაგ. ნორზვესტერნის კელოგის მენეჯმენტის სკოლა მსოფლიოს საუკეთესო ბიზნეს სკოლათა რიცხვშია, ნორზვესტერნის იურისპრუდენციის სკოლა კი ამერიკის ათ საუკეთესო იურიდიულ სკოლათა შორისაა, ფაინბერგის სამედიცინო სკოლა საუკეთესო ოცეულშია, ხოლო ნორზვესტერნის მედილის ჟურნალიზმის სკოლა ბევრთა მიერ მიჩნეულია ამერიკის სამ საუკეთესო ჟურნალისტურ სკოლებში. იგივე ანგარიშის მიხედვით ნორზვესტერნის მატერიათა მეცნიერების პროგრამა რანგით მეორეა, სოციალურ მეცნიერებათა სელექციური მათემატიკური მეთოდების პროგრამა, ინტეგრირებული მეცნიერება, თეატრი, კომუნიკაციები და მუსიკის პროგრამები გამუდმებით საუკეთესოთა შორის არიან.\n\n==ისტორია==\nუნივერსიტეტი 1851 წელს ჩიკაგოელ მეთოდისტთა მიერ დაფუძნდა (მათ შორის ჯონ ევანზის მიერ, რომლის სახელიც ევანსტონს დაერქვა) და გაიხსნა 1855 წელს ორი ფაკულტეტის წევრითა და 10 სტუდენტით. უნივერსიტეტის სახელი - ჩრდილოდასავლეთი (ნორზვესტერნ) მოდის დამფუძნებელთა სურვილის გამო, ჩრდილოდასავლეთ ტერიტორიის შტატების (ოჰაიო, ინდიანა, ილინოისი, მიჩიგანი, უისკონსინი, მინესოტა) სტდენტებს მომსახურებოდნენ.\n\nნორზვესტერნის სკოლის ფერებია იასამნისფერი და თეთრი. (ამ მიზეზის გამო ჩიგაკოს  ტრანზიტის გამგეობის მიწისზედა მატარაბლის ხაზს, რომელიც ევანსტონში გადის იასამნისფერი ჰქვია). იასამნისფერი ხაზის სადგურები, რომელიც ნორზვესტერნის უნივერსიტეტს ემსახურება არის დეივისი, ფოსტერი, ნოისი და სენტრალი).\n\n==რესურსები ინტერნეტში==\n*ოფიციალური საიტი\n\nკატეგორია:აშშ-ის უნივერსიტეტები\nკატეგორია:ჩიკაგო", "url": "https://ka.wikipedia.org/wiki/ჩრდილო-დასავლეთის_უნივერსიტეტი", "length": 2244}
{"id": "9065", "title": "ფილადელფიის ორკესტრი", "text": "'''ფილადელფიის ორკესტრი''' () — ამერიკული სიმფონიური ორკესტრი ფილადელფიიდან (პენსილვანია). იგი აშშ-ის სიმფონიურ ორკესტრთა „დიდი ხუთეულის“ წევრია და მსოფლიოში ერთ-ერთ საუკეთესო კომპანიად ითვლება. 2001 წლიდან ორკესტრი საკუთარ კონცერტთა ყოველწლიურ სერიას კიმელის საშემსრულებლო ხელოვნების ცენტრში ასრულებს, მუსიკის აკადემიასთან. ეს უკანასკნელი დაფუძნებიდან ნახევარი საუკუნის განმავლობაში ორკესტრის ყოფილი ბინა იყო.\n\nორკესტრი დაფუძნდა 1900 წელს ფრიც შილის მიერ, რომელიც ასევე მისი პირველი დირიჟორი იყო. 1907 წელს მისი ადგილი კარლ პოჰლიგმა დაიკავა, თუმცა ორკესტრის მთავარი და მნიშვნელოვანი დირიჟორი 1912 წლიდან ლეოპოლდ სტოკოვსკი იყო, რომელმაც ორკესტრს საქვეყნოდ გაუთქვა სახელი. მისი ხელმძღვანელობით ორკესტრმა უდიდესი ვირტუოზის რეპუტაცია მოიხვეჭა.\n\nსტოკოვსკის დირიჟორობით ორკესტრი გამოჩნდა დისნეის 1940 წლის ფილმში „ფანტაზია“.\n\n1936 წელს ორგანიზაციას შეუერთდა იუჯინ ორმანდი და 1938 წლამდე სტოკოვსკისთან ერთად ორკესტრის მთავარი დირიჟორის პოსტი ეკავა, რის შემდეგაც ძირითადი დირიჟორი გახდა. იგი ორკესტრში 40 წლის განმავლობაში მოღვაწეობდა და ამ ორკესტრის მრავალი საუკეთესო ნამუშევარი მისი ხელმძღვანელობით ჩაიწერა.\n\nორმანდის შემდეგ მთავარი დირიჟორი რიკარდო მუტი გახდა (1981-92), ხოლო შემდეგ — ვოლფგანგ სავალიში (1993-2002). ორკესტრის ამჟამინდელი ხელმძღვანელი კრისტოფ ეშენბახია.\n\n== რესურსები ინტერნეტში==\n*ოფიციალური საიტი\n\nკატეგორია:ამერიკული ორკესტრები\nკატეგორია:1900 წელს ჩამოყალიბებული ჯგუფები\nკატეგორია:ჯგუფები ფილადელფიიდან\nკატეგორია:პენსილვანიის ორკესტრები", "url": "https://ka.wikipedia.org/wiki/ფილადელფიის_ორკესტრი", "length": 1451}
{"id": "9066", "title": "ფილადელფიის მუსიკის აკადემია", "text": "thumb|300px\n\n'''მუსიკის აკადემია''' ფილადელფიაში (პენსილვანია) — უძველესი ოპერის თეატრი აშშ-ში, რომელიც ამჟამადაც მისი თავდაპირველი მიზნებისთვის გამოიყენება. „ბროდ სტრიტის დიდი მხცოვანი ლედი“ (Grand Old Lady of Broad Street), აკადემია პენსილვანიის ბალეტისა და ფილადელფიის საოპერო კომპანიის ბინაა. მრავალი წლის განმავლობაში ის ასევე ფილადელფიის ორკესტრის ბინა იყო და მასში კვლავ ტარდება საორკესტრო კონცერტები.\n\nშენობის მშენებლობა 1855 წელს დაიწყო და 1857 წლის 26 იანვარს აკადემია დიდი ბალით გაიხსნა. ამ შენობაში შესრულებული პირველი ოპერა იყო დასავლეთ ნახევარსფეროში ვერდის \"ილ ტროვატორეს\" პრემიერა, იმავე წლის 25 თებერვალს. აკადემია მას შემდეგ მუდმივად ფუნქციონირებს, მასპინძლობდა რა მრავალ მსოფლიოში განთქმულ შემსრულებელს, დირიჟორსა და კომპოზიტორს. აქ სტანდარტული საოპერო და კლასიკური რეპერტუარის მრავალი ამერიკული პრემიერა მოწყობილა. შენობა გამოიყენება ასევე არა-სამუსიკო ღირსშესანიშნაობებისთვისაც—გროვერ კლივლანდსა და რიჩარდ ნიქსონს მონაწილეობა მიუღიად აქ გამართულ ოფიციალურ წვეულებებზე, ხოლო ალბერტ აინშტაინს კი ლექცია გაუმართავს.\n\nდარბაზის დიზაინი ევროპის დიდი ოპერის სახლების მანერითაა შესრულებული, მოხატული ჭერითა და სამ იარუსიანი ბალკონით, რომელთაც არწივები და სხვა დეკორაციები ამშვენებს. დარბაზის სივრცეს დომინირებს ორნამენტებიანი პროსცენიუმი და უზარმაზარი ბროლის ჭაღი.\n\nმიუხედავად იმისა, რომ სახელი შესაძლოა კონსერვატორიაზე მიუთითებდეს, აკადემიას რაიმე სახის სასწავლო პროგრამა ან ფაკულტეტი არ ჰქონია. თუმცა აქ ხშირად ჩატარებული ხმისა და ინსტრუმენტალური კონკურსები, მათ შორის პავაროტის კონკურსი.\n\n== რესურსები ინტერნეტში==\n*მუსიკის აკადემიის საიტი \n\nკატეგორია:ფილადელფია\nკატეგორია:ოპერის თეატრები", "url": "https://ka.wikipedia.org/wiki/ფილადელფიის_მუსიკის_აკადემია", "length": 1604}
{"id": "9091", "title": "აუტიზმი", "text": "'''აუტიზმი''' — ფსიქიკის ისეთი მდგომარეობა, როდესაც ინდივიდს ახასიათებს ჩაკეტილი ცხოვრება და გარემო სამყაროსაგან სრული მოწყვეტა. ინდივიდი ცხოვრობს მის მიერვე შექმნილ არარეალურ სამყაროში. აუტიზმი გონებრივი მოშლილობაა, რომელიც წარმოიშობა ადრეულ ასაკში და ხასიათდება საკუთარ თავში ჩაკეტვით, რომელსაც თან ახლავს რეალობისგან მოწყვეტა, სოციალური ინტერაქტიურობის შესაძლებლობის არქონა, განმეორებითი მოძრაობები და მეტყველების მოშლა.<ref>აუტიზმი — უნივერსალური ენციკლოპედიური ლექსიკონი</ref>\n\nაუტიზმის სიმპტომები ჩვეულებრივ თავს იჩენენ ბავშვის ცხოვრების პირველი სამი წლის განმავლობაში და თან სდევენ მთელი ცხოვრების მანძილზე. 18 თვის ან 2 წლის ასაკში ბავშვი ვერ აღწევს ჩვეულებრივი განვითარების დონეს. მშობელსა და ბავშვს შორის ნორმალური ურთიერთობა ირღვევა. აუტისტი ბავშვები გაურბიან პირდაპირ მზერას და მათი მეტყველება რუდიმენტულია.<ref name=\"archive\">რა არის აუტიზმი?</ref>\n\nგამოხატვის ხარისხის მიხედვით აუტიზმი მრავალნაირია. ყველაზე ძლიერ ფორმას ახასიათებს განმეორებადი, უჩვეულო, თვითსაზიანო და აგრესიული ქცევა.  ასეთი ქცევა დიდხანს გრძელდება და მისი შეცვლა ძალიან რთულია. ყველაზე სუსტი ფორმა ჰგავს პიროვნულ დარღვევებს, რომელნიც დაკავშირებულნი არიან სწავლის უნარის დაქვეითებასთან. აუტისტ ბავშვებს იშვიათად შეუძლიათ დამოუკიდებელი ცხოვრება, ძლიერი თერაპიული ინტერვენციის, მშობლის ზრუნვის და ზოგჯერ ჰოსპიტალიზაციის და წამლების გარეშე.<ref name=\"archive\" />\n\nაუტიზმი მეორე მსოფლიო ომის დროს აღმოაჩინეს. იგი პროფესორმა ლეო კანერმა დააფიქსირა. მალე გამოიყო ნიშანთა ერთობლიობაც, რომლის არსებობის პირობებში აუტიზმის დიაგნოზი ისმება. ეს ტრიადა, როგორც მას სპეციალისტები უწოდებენ, შემდეგია: პირველი ნიშანი — სოციალური ურთიერთობების შემცირება ან ხარისხობრივი გაუარესება; სპეციფიკური მეტყველებითი პრობლემები (შეიძლება სიტყვათა მარაგი არც იყოს მცირე, მაგრამ მეორე ადამიანთან ურთიერთობა მაინც შეუძლებელი ხდება); მესამე — გამეორებადობა, სიახლისადმი ძალიან ნეგატიური დამოკიდებულება, სტერეოტიპების დამკვიდრება.<ref>აუტიზმი — ენციკლოპედიური ლექსიკონი</ref>\n\n==სქოლიო==", "url": "https://ka.wikipedia.org/wiki/აუტიზმი", "length": 1939}
{"id": "9092", "title": "ლეო ქიაჩელი", "text": "'''ლეო ქიაჩელი''' (ნამდვილი სახელი და გვარი '''ლეონ მიხეილის ძე შენგელაია''') (დ.  19 თებერვალი <small>[ ძვ. სტ.7 თებერვალი]</small>, 1884, სოფ. ობუჯი, ახლანდელი წალენჯიხის რაიონი ― გ. 19 დეკემბერი, 1963, თბილისი) — ქართველი მწერალი და საზოგადო მოღვაწე.\n\n== ბიოგრაფია ==\nლეონმა დაწყებითი განათლება ქუთაისის კლასიკურ გიმნაზიაში მიიღო, სწორედ ამ პერიოდს ემთხვევა მისი ლიტერატურული მოღვაწეობის პირველი ნაბიჯები, მისი პირველი მოთხრობა „სიზმარი“ მოსწავლეთა ხელნაწერ ჟურნალ „მომავალში“ იწერება. მომავალი მწერლის გიმნაზიაში სწავლის წლები, საქართველოში რევოლუციური მოძრაობის გაძლიერებას ემთხვევა. ლეონი იმ პერიოდის ქუთაისელი ახალგაზრდების რევოლუციურ ლიდერს ალ.ჯაფარიძეს უახლოვდება და 1904 წელს მოსწავლეთა პირველ პოლიტიკურ გაფიცვას უდგება სათავეში. 1904 წელს ლეო ქიაჩელი ხარკოვის უნივერსიტეტის იურიდიულ ფაკულტეტზე ირიცხება, თუმცა უნივერსიტეტი 1 წელიწადში იხურება, ქიაჩელი კი სამშობლოში ბრუნდება.\n\n==რევოლუციური საქმიანობა==\nლეო ქიაჩელი ხარკოვიდან დაბრუნების შემდეგ ხელმეორედ ებმება რევოლუციურ საქმიანობაში. 1906 წელს მას შეიარაღებულ რევოლუციურ გამოსვლებში მონაწილეობისათვის აპატიმრებენ. 1907 წელს, ქუთაისის სოციალ-დემოკრატიულ ორგანიზაციას გვირაბი გაჰყავს საპატიმროს ქვეშ და ამ გზით ათავისუფლებს ორგანიზაციის წევრებს. მწერალმა ეს ამბავი მოგვიანებით რომან „სისხლში“ აღწერა.<ref>შოთა რუსთაველის ქართული ლიტერატურის ინსიტიტუტი. XX საუკუნის ქართული ლიტერატურა. თბ. 2016. გვ 388</ref>\n\n==ემიგრაციის წლები==\n1907 წელს ლეო ქიაჩელი მოსკოვში მიემგზავრება, სადაც 5 წელიწადს ცხოვრობს და მთელ დროს ლიტერატურულ საქმიანობას უთმობს. მისი ერთ-ერთი პირველი მოთხრობა „წარსული აწმყოში“ 1907 წლის 7 მაისს  ქვეყნდება გაზეთ „ჩვენ აზრში“. პირველად სწორედ ამ მოთხრობის გამოქვეყნებისას ირჩევს ავტორი ფსევდონიმს ლ.მიხაძე, რომელსაც მალევე ქიაჩელით ანაცვლებს. 1912 წელს ქიაჩელი ჟენევის უნივერსიტეტში სასწავლებლად მიემგზავრება, ხოლო 1917 წელს სამშობლოში ბრუნდება.\n\n==ფსევდონიმი==\nფსევდონიმი ქიაჩელი სავარაუდოდ ლეო ქიაჩელის სოფელ, ობუჯში დასვენებული ხატის სახელწოდებიდან უნდა მომდინარეობდეს, რომელსაც ძველ სამეგრელოში, ქიაჩს უწოდებდნენ.<ref>''თოფურია, ა.,'' ლ. ქიაჩელის ცხოვრება და შემოქმედება. თბ. თბილისის უნივერსიტეტის გამომცემლობა. 1977. </ref>\n\n==შემოქმედება==\nლეო ქიაჩელის ლიტერატურული მოღვაწეობა სწორედ იმ პერიოდს ემთხვევა, როდესაც რუსეთსა და საქართველოში ფეხს იკიდებს ევროპული დეკადანტურ-მოდერნისტული ესთეტიკა და განწყობები, რაც ახალგაზრდა მწერლის შემოქმედებაში სკეპტიციზმის ელემენტების სიუხვით გამოიხატება და შემდგომ წლებშიც თან სდევს მის ნაწარმოებებს.<ref>ავთანდილ ნიკოლეიშვილი, XX საუკუნის ქართული მწერლობა. ქუთაისი 2002. გვ 221</ref> 1907 წლის 7 მაისს სოციალდემოკრატიულ გაზეთ „ჩვენ აზრში“ ლეონ შენგელია, ფსევდენიმით ლ.მიხაძე აქვეყნებს მოთხრობას „წარსული აწმყოში“, რომელშიც შენგელიების ოჯახში მიხა შენგელიას საპატიმროდან განთავისუფლების აღსანიშნავი წვეულებაა აღწერილი.<ref name=\"ლეო ქიაჩელი\">XX საუკუნის ქართული ლიტეტატურა. შოთა რუსთაველის ქართული ლიტერატურის ინსიტიტუტი. თბ. 2016. გვ 388</ref> მწერლის შემოქმედებითი განვითარებისათვის ძალიან მნიშვნელოვანი იყო მის მიერ შვეიცარიაში გატარებული წლები. აქ ლეო ქიაჩელს საშუალება ეძლევა საფუძვლიანად გაეცნოს იმდროინდელ ევროპულ ლიტერატურას. სწორედ შვეიცარიაში ცხოვრებისას ქმნის მწერალი თავის პირველ რეალისტურ რომანს „ტარიელ გოლუა“, რომელიც გაზეთ „სახალხო ფურცელში“ 1916 წელს იბეჭდება. 1922 წელს იბეჭდება მოთხრობა „ისკანდერი“, 1923 წელს „მე და ჩემი ორი მე“ 1925 წელს გამოდის „ალმასგირ კუბულან“. 1927 წელს „თავადის ქალი მაია“. 1933 წელს „ჰაკი აძბა“ და „დახურული წარმოდგენა“, ხოლო 1936-1937 წლებში იბეჭდება „გვადი ბიგვა“, რომელიც 1941 წელს სახელმწიფო პრემიით ჯილდოვდება. 1948 წელს გამოდის მწერლის უკანასკნელი რომანი „მთის კაცი“, რომელიც მეორე მსოფლიო ომის თემატიკას ეხება. მწერალი მეორე მსოფლიო ომის ამბებს მამისა და შვილის ურთიერთობის ფონზე აღწერს. ლეო ქიაჩელი მწერლობის გარდა აქტიურად მონაწილეობდა საზოგადოებრი ცხოვრებაშიც, იგი იყო გაზეთ ლომისის რედაქტორი და მრავალი ჟურნალ-გაზეთის მთავარი სარედაქციო კოლეგიის წევრი.\n\n==სტილი==\nლეო ქიაჩელი შემოქმედების პირველ ხანებში ძირითადად ნოველებს ქმნის. მისი სტილი იმდროინდელი ევროპული მოდერნიზმის ნამდვილ მაგალითს წარმოადგენს. პირველი პერიოდის ნაწარმოებები რევოლუციური შემართების კრახითაა ნაკარნახევი და წარმოადგენს მწერლის სულიერი სამყაროს გახლეჩილობას რწმენასა და ურწმუნოებას შორის. \n\nლეო ქიაჩელის პირველი პერიოდის ნაწარმოებებში თავს იჩენს უიმედო დამოკიდებულება სიყვარულისადმი („ჯადოსანი“„,სტეფანე“„,ისკანდერი“) \nმიუხედავად იმისა, რომ ლეო ქიაჩელის ადრეულ ნოველებში აშკარად იგრძნობა მოდერნისტული ესთეტიკის ნაკადი „ჰაკი აძბა“ და „თავადის ქალი მაია“ გვაგრძნობინებს, რომ მწერლისათვის მოდერნისტული წერის სტილი არაა ერთადერთი და რომ მას რეალისტური პროზის წერაც შეუძლია, ამდენად ლეო ქიაჩელის შემოქმედება სპეციალურ ლიტერატურაში ორ ეტაპად იყოფა, როდესაც მასში ჭარბობს მოდერნიზმის ელემენტები და როდესაც მწერალი უბრუნდება ქართული ლიტერატურისთვის დამახასიათებელ რეალიზმს. \n\nლეო ქიაჩელის შემოქმედებაში ძალიან დიდი ადგილი უჭირავს მის რომანებს: „ტარიელ გოლუა“, „გვადი ბიგვა“, „სისხლი“ და „მთის კაცი“. მკვლევრები მიუთითებენ რომ ლეო ქიაჩელმა თავისი რომანები საქართველოს გარდაქმნის პერიოდის რამდენიმე ეტაპს მიუძღვნა. „ტარიელ გოლუა“ მოგვითხრობს 1905 წლის რევოლუციის პერიოდზე. რომანში „სისხლი“ აღწერილია საქართველოს დემოკრატიული რესპუბლიკის პერიოდის პერიპეტიები. „გვადი ბიგვას“ სიუჟეტი შეეხება საქართველოში კოლექტივიზაციის პერიოდის შემდგომ მოვლენებს „მთის კაცი“ კი მეორე მსოფლიო ომს.\n\nლეო ქიაჩელის რომანები ხასიათდება მცირე ფორმებით, ერთგვარად ისინი ნოველისტური თხრობის ელემენტებსაც ატარებენ.\n\nლეო ქიაჩელი წერდა საბავშვო მოთხრობებსაც, რომელთა ერთ-ერთ მთავარ მოტივს მამა-შვილობის თემა წარმოადგენს, რაც მძაფრად იგრძნობა მის ნოველებსა და რომენებშიც (ალმასგირ კიბულან, გვადი ბიგვა, ტარიელ გოლუა, მთის კაცი) ლეო ქიაჩელი საბავშვო მოთხრობებს სხვადასხვა ასაკი ბავშვებისათვის წერდა. იგი ერთ-ერთი პირველი ქართველი მწერალია, რომელმაც შექმნა მოთხრობა ფანტასტიკის ჟანრში „ხეთიანის საიდუმლო“.<ref name=\"ლეო ქიაჩელი\" />\n\n==სიუჟეტები==\n===ჯიუტი===\nმოთხრობა ჯიუტის სიუჟეტი ქართულ სოფლებში კოლექტივიზაციის დაწყების პარალელურად ვითარდება. მოთხრობაში აღწერილია მოხუცებული გლეხის, ბაადურის ამბავი, რომელიც სიბერისგან ლოგინადაა ჩავარდნილი, მისი შვილი კი სოფლის კოლექტივიზაციას უდგას სათავეში. შვილი ბაადურს კოლექტივის შესახებ უყვება, აცნობს სოფლის მეურნეობაში ახალი შესაძლებლობების შესახებ, რაც მოხუც გლეხს ძალიან მოსწონს, თუმცა ვერაფრით ეგუება იმ ამბავს რომ სოფლის კოლექტივმა მისი ღობე დაანგრია. მოხუცს სინდისი ქენჯნის და სიზმრად თავის მამას ნახულობს. ეს ამბავი მას აიძულებს უკანასკნელი ძალები მოიკრიბოს და ღამით, ჩუმად ისევ შემოღობოს თავისი მიწა. ბაადური წამოდგება, დანგრეული ღობის სარებიდან ყველაზე დიდს ამოარჩევს, მოიქნევს და მიწაში ჩაასობს, თუმცა სარის მიწაში ჩასობისთანავე მისი სხეულიც უსულოდ ეცემა. <ref>ლეო ქიაჩელი - თხზულებათ 4 ტეომეული. ტ. 2 გამ. „საბჭოთა საქართველო“ თბ., 1984</ref>   \n\n===დახურული წარმოდგენა===\nმოთხრობაში „დახურული წარმოდგენა“ ლეო ქიაჩელი მოგვითხრობს ერთობ ექსპერიმენტული სპექტაკლის შესახებ, სადაც სიუჟეტის მიხედვით თავისი მეგობრის მიწვევით მოხვდება და ძალიან უცნაური სცენოგრაფიის მოწმე გახდება. სპექტაკლის მოქმედება მიმდინარეობს სცენაზე, რომლის მიღმა დიდი ეკრანია და ხშირად სიუჟეტის მოქმედება ეკრანზე ინაცვლებს. მწერალი აღგვიწერს თავის განცდებს, რომელიც ამ უცნაური სანახაობის ყურებისას ეუფლება. სცენაზე მიმდინარე პიესაში თავდაპირველი მოქმედება სოფლის განაპირა ტყეში მიმდინარეობს, სადაც გოგონა თავისი მომაკვდავი დედისთვის იშვიათ ბალახს ეძებს. სიუჟეტის განვითარებასთან ერთად იცვლება სივრცე და სოფლისა და ტყის გარემოს ქალაქის კონტურები ანაცვლებს, იცვლება დრო და სივრცე და ამასთან ერთად იცვლებიან პერსონაჟები. მოთხრობაში აღწერილი პიესის სიუჟეტი სიმბოლურად მიგვანიშნებს ათიან-ოციანი წლებში მიმდინარე რევოლუციური გარდაქმნების შესახებ, რომელთან ეთადაც იცვლება პერსონაჟთა ბუნება. <ref name=\"ოთხი მოთხრობა\">ლეო ქიაჩელი - ოთხი მოთხრობა. გამ: ფედერაცია. თბ., 1937</ref>\n\n===ალმასგირ კიბულან===\nმოთხრობა „ალმასგირ კიბულან“ მოგვითხრობს სვანი მამა-შვილის ალმასგირისა და გივერგილას ტრაგიკულ ამბავს. ალმასგირ კიბულანი და მისი ვაჟი, მონადირე გივერგილა სვანეთისა და სამეგრელოს საზღვართან ტყის მჭრელთა ბრიგადაში მუშაობდნენ. მათ ხის უზარმაზარი ძელები მდინარე ენგურის კალაპოტით სოფელ ჯვრამდე ჩაჰქონდათ. მოიჯარე ფიფიას დავალებით, ძელების გასათავისუფლებლად მდინარეში შესული გივერგილა ტალღებში გაუჩინარდა. შვილის დაკარგვით განრისხებული ალმასგირი მოიჯარე ფიფიასთან მიიჭრა, გონდაკარგულმა მოიჯარე მოკლა და მდინარე ენგურის კალაპოტს გაჰყვა, მან მანამდე იარა სანამ ზღვას არ მიადგა. ალმასგირს ზღვის ტალღებში თავისი მომღიმარი შვილი მოელანდა და ღონემიხდილი თავადაც გაჰყვა ტალღებს.\n\n===თავადის ქალი მაია===\n„თავადის ქალი მაია“ ტრაგიკული მოთხრობაა, რომელშიც აღწერილია ბოლშევიკების მიერ ქონებაჩამორთმეული ქალის ტრაგიკულ ამბავს. თავადის ქალი მაია ზღვისპირა ქალაქში მიემგზავრება, სადაც მას თავისი ახალგაზრდა საყვარელი ბონდო ელოდება. მაიას თან მოახლე გოგონა დაფინო და მეეტლე ამბაკო ახლავს. ნაწარმოების სიუჟეტიდან ირკვევა რომ ბონდოს თავადის ქალი აღარ უყვარს, რადგან მას დაფინო უამბობს რომ ბონდო მას გაეარშიყა. მაია გადაწყვეტს ნებისმიერი გზით შეინარჩუნოს ბონდო და მას დაფინოსთან ღამის გატარებას სთავაზობს, რაზეც ბონდო უარს ეუბნება, თუმცა მაია საქმეს ისე მოაწყობს, რომ ბონდო და დაფინო კარავში მარტო აღმოჩნდებიან, კარავში მარტო დარჩენილი ბონდო დროს იხელთებს და დაფინოს მოეხვევა, რა დროსაც კარავში მეეტლე ამბაკო შემოდის, რომელსაც დიდი ხანია უყვარს დაფინო და ამ სცენის შემხედვარე, განრისხებული კლავს ბონდოს. მოთხრობის ბოლო სცენაში მაია და დაფინო ზღვაში ღრმად შეცურავენ, მაია გოგონას თხოვს რომ ნაპირიდან თავშალი მოუტანოს, დაფინო ნაპირისკენ გაცურავს, მაგრამ როდესაც უკან დაბრუნებას გადაწყვეტს მაია აღარსად ჩანს.<ref name=\"ოთხი მოთხრობა\" />\n\n===ტარიელ გოლუა===\nრომანი მოგვითხრობს უბრალო გლეხის, ტარიელ გოლუას ამბავს, რომელსაც მომავალი რევოლუციის ბედი აღელვებს. რომანის ერთ-ერთ მთავარ ფიგურას წარმოადგენს მისი ვაჟი, ლევან გოლუა, რომელიც რომანის დასაწყისში თავის შეყვარებულს, აზნაური დავითის, შვილს იტაცებს და მის ამალასთან ბრძოლაში ებმება. ამ ამბას იგებს ტარიელ გოლუა, რომელიც აზნაურ დავითთან მოსალაპარაკებლად მიდის. ისინი გადაწყვეტენ რომ ლევანი ქალს დააბრუნებს, ოღონდ თავად უვნებელი უნდა დარჩეს. ლევანს უჭირს საყვარელი ქალის დათმობა, მაგრამ ტარიელი მას დააიმედებს, რომ საბოლოოდ იგი მოახერხებს მიზნის მიღწევას.\n\nგაივლის დრო, სოფელში რევოლუციური მუხტი იფეთქებს, რომლის სათავეშიც ლევანი და მისი მეგობარი ბეჟანა დგანან. აზნაური დავით სიფრთხილეს იჩენს, იგი გადაწყვეტს თავისი შვილი გაიოზ გადალანდიას მიათხოვოს, იმ პირობით თუ იგი ლევანს მოკლავს. გაიოზი დაუახლოვდება ლევანს და ერთ-ერთ საქმეზე ერთად წავლენ. თინა, რომელმაც გაიოზის განზრახვა იცის ამ ამბავს ტარიელს შეატყობინებს, თუმცა იგი შვილს ცოცხალს ვერ მიუსწრებს. 1905 წლის რევოლუციის დამარცხების შემდგომ ტარიელ გოლუას ციხეში ჩასვამენ. ლევანის მკვლელი გაიოზი ქალაქში მიდის ჟანდარმად სამუშაოდ, საბოლოოდ კი მას ლევანის მეგობარი ბეჟანა კლავს. <ref name=\"ოთხი მოთხრობა\" />\n\n===ჰაკი აძბა===\t\n„ჰაკი აძბა“ ლეო ქიაჩელის ერთ-ერთი ყველაზე ცნობილი ნაწარმოებია, მეტიც, იგი ითვლება მწერლის Magnum opus-ად. \n\nნაწარმოებში მოქმედება სოხუმში ვითარდება. რევოლუციის განთიადზე ქალაქს ბოლშევიკების გემი, კრეისერ „შმიდტი“ მოადგა. ქალაქის საბჭომ გადაწყვიტა ისინი ქალაქში შემოუშვან, რაც ყველაზე მეტად თეთრგვარდიელ უჯუშ ემხას არ აწყობს. ბოლშევიკები ქალაქში შემოვლენ. მიუხედავად დიდი მცდელობისა, უჯუშ ემხა ვერ შეძლებს მათ თავი აარიდოს და ორმხრივ სროლაში მოკლავს ეკიპაჟის ერთ წევრს, ერთს კი დაჭრის. გემის კაპიტან კუზმა კილგას ტყვედ აჰყავს საბჭოს თავმჯდომარე ბექირბი ჩაჩბა და ქალაქს ულტიმატუმს უყენებს, დაიჭირონ და ჩააბარონ უჯუშ ემხა. \n\nუჯუშის ამ თავგადასავალს შეიტყობს მისი ძუძუმტე, ჰაკი აძბა და მის საძებნელად გაეშურება, ისინი მთაში გახიზვნას გადაწყვეტენ, თუმცა გაიგებენ რომ ხალხმა ტყვეტ უჯუშის ოჯახის წევრები აიყვანეს. ისინი იძულებულნი ხდებიან ჩაბარდნენ. ჰაკი აძბა ძმადნაფიცის დანაშაულს თავის თავზე აიღებს, თუმცა უჯუშ ემხა ბოლო წამს დაიყვირებს და ქალაქის თავი სამსონ დავანაძე ორივეს გემზე გაგზავნის. კუზმა კილგა უჯუშ ემხას დახვრეტას ბრძანებს ჰაკის კი ათავისუფლებს, მაგრამ ჰაკი აძბა არ ნებდება და კუზმა კილგას თხოვს მისი ძუძუმტე შეიწყალოს. საბოლოოდ ჰაკი აძბა ზღვაში გადაეშვება უჯუშ ემხასთან ერთად.  \n\n===საზოგადოებრივი მოღვაწეობა===\nლეო ქიაჩელი სამწერლობო მუშაობის გარდა, აქტიურ სამოქალაქო საქმიანობასაც ეწეოდა. იგი იყო გაზეთ „ლომისის“ რედაქტორი და რამდენიმე ჟურნალ-გაზეთის სარედაქციო კოლეგიის წევრი. შექმნა სცენარები ფილმებისთვის: „ნარინჯისფერი ველი“, „გვადი ბიგვა“, „ტარიელ გოლუა“, „თავადის ქალი მაია“.\n\n==მწერლის ბიბლიოგრაფია==\n===მოთხრობები და ნოველები===\n*წარსული აწმყოში \n*ისკანდერი \n*მე და ჩემი ორი მე \n*ალმასგირ კიბულან \n*თავადის ქალი მაია (1927)\n*ჰაკი აძბა (1933)\n*დახურული წარმოდგენა \n*ESCALADE\n*შეურაცხყოფილი\n*ზღაპარი ბედნიერებაზე\n*კრიმანჭული\n*გაწყვეტილი სიმი\n*ტაბუ\n*რაც იყო და არ იყო\n*სიზმარი და სინამდვილე\n*სტეფანე\n*ჯადოსანი\n*ერთი თავგადასავალი\n\n===საყმაწვილო მოთხრობები===\n*ფაცურა და გიშერა \n*მეგობრები\n*მეგობრები\n*გულწითელა და მიმინო\n*ნატვრისთვალი \n*ჭინკა ბიჭი\n*თიხის მონადირე\n*ზღვა, მზე და ოთარიკო\n*ნახატის საიდუმლო\n*პატარა ბიძინა და დიდი ქუჩა\n*იოთამის ფრთები \n*ერთი თავგადასავალი\n*არსენა \n*ბაია და მელია\n*ირემა \n*დათუჩა\n*ხეთიანის საიდუმლოება\n\n===რომანები===\n* ტარიელ გოლუა (1916)\n* სისხლი (1926—1927)\n* გვადი ბიგვა (1936—1937)\n* მთის კაცი (1948)\n\nქიაჩელის თხზულებანი თარგმნილია ყოფილ სსრკ-ის ხალხთა და მრავალ უცხო ენაზე. დაჯილდოებულია ლენინის ორდენით, შრომის წითელი დროშის 2 ორდენითა და მედლებით. დასაფლავებულია ქართველ მწერალთა და საზოგადო მოღვაწეთა მთაწმინდის პანთეონში.\n\n== ლიტერატურა ==\n* ''ვართაგავა ი.,'' ლეო ქიაჩელი, თბ., 1966;\n* ''თოფურია ა.,'' ლეო ქიაჩელის ცხოვრება და შემოქმედება, თბ., 1977;\n* ''კვანჭილაშვილი ტ.,'' ლეო ქიაჩელი, თბ., 1955;\n* ''ჩიჩუა შ.,'' ლეო ქიაჩელი, თბ., 1965;\n* ''ცისკარიძე ვ.,'' უახლესი ქართული ლიტერატურის ისტორიის საკითხები, ნაკვ. 2„ თბ., 1984;\n* ''ჭილაია ს.,'' ლეო ქიაჩელი, თბ., 1954 (საჯარო ლექციის სტენოგრამა);\n* ''ჯიბუტი ვ.,'' ლეო ქიაჩელი, თბ., 1971;\n* შოთა რუსთაველის ქართული ლიტერატურის ინსიტიტუტი.  XX საუკუნის ქართული ლიტეტატურა. თბ. 2016. გვ 388\n* ავთანდილ ნიკოლეოშვილი, XX საუკუნის ქართული მწერლობა. ქუთაისი 2002. გვ 221\n* ლეო ქიაჩელი - თხზულებათ 4 ტეომეული. ტ.2 გამ. „საბჭოთა საქართველო“ თბილისი 1984\n*ლეო ქიაჩელი - ოთხი მოთხრობა. გამ: ფედერაცია. თბილის 1937\n\n\n==რესურსები ინტერნეტში==\n*ლეო ქიაჩელი\n\n==სქოლიო==\n\n\n\n\nკატეგორია:ქართველი მწერლები\nკატეგორია:ლენინის ორდენის კავალრები\nკატეგორია:შრომის წითელი დროშის ორდენის კავალრები\nკატეგორია:დაბადებული 1884\nკატეგორია:გარდაცვლილი 1963\nკატეგორია:მთაწმინდის პანთეონში დაკრძალულები", "url": "https://ka.wikipedia.org/wiki/ლეო_ქიაჩელი", "length": 14000}
{"id": "9093", "title": "სიმონ ჩიქოვანი", "text": "'''სიმონ ივანეს ძე ჩიქოვანი''' (დ. , სოფ. ნაესაკოვო, აბაშის რაიონი — გ. 24 აპრილი, 1966, თბილისი) — ქართველი პოეტი.\n\n==ბიოგრაფია==\nპოეტი და საზოგადო მოღვაწე სიმონ ჩიქოვანი დაიბადა 1902 წლის 27 დეკემბერს აბაშის რაიონის სოფელ ნაესაკოვოში. პოეტმა სწავლა ჯერ თავის სოფელში დაიწყო. პოეტის მამა – ივანე ჩიქოვანი განათლებული კაცი იყო. მისი ოცნება ყოფილა, შვილი სამთო ინჟინერი გამოსულიყო. დედა ჩიქოვანს დაბადების წელსვე გარდაეცვალა. დედისადმი მიძღვნილ ლექსებში ღრმა გულისტკივილი იგრძნობა. კიდევ უფრო ტრაგიკულად განიცადა პოეტმა დის ნაადრევი გარდაცვალება. ამიტომაცაა, რომ ბავშვობის დროინდელ მოგონებებს მის შემოქმედებაში ხშირად ახლავს ადამიანური სევდა და სამდურავი წუთისოფლისადმი: “სად დავიბადე, უნდო ბედმა რა გამატანა, სული მწყურვალი და მათარა ძლიერ პატარა”.\n\nნაადრევად დაობლებული პოეტის აღზრდის საქმეში დიდი როლი შეასრულეს ბებიამ და ძიძამ. ბავშვობის წლები მან ძირითადად მეზობელ სოფელ ტყვირში გაატარა, ბებიასთან, რომელიც კარგად იცნობდა ქართულ მწერლობას. თავის პოეტურ გატაცებას სიმონ ჩიქოვანი უპირველეს ყოვლისა უახლოეს წინაპართა ლიტერატურულ ინტერესებს უკავშირებდა “ჩემი გვარეულობა, – წერდა ერთგან იგი, – ცნობილი იყო ოჯახური პოეტებით – ბევრი ჩემი წინაპართაგანი ლექსად აწარმოებდა მიწერ-მოწერას და მე ვფიქრობ რომ პოეზიისადმი მიდრეკილება ჩამესახა ბავშვობაში, საკუთარ ოჯახში”.\n\n1914 წელს სიმონი ქუთაისის რეალურ სასწავლებელში შედის. ხელმოკლეობის გამო, ზაფხულობით სოფელში ამუშავებდა მიწას და ასწავლიდა მეზობლის ბავშვებს. ასე აგროვებდა ფულს სწავლის გასაგრძელებლად. 1917 წელს სიმონ ჩიქოვანს მამა გარდაეცვალა.\n\nმძიმე მატერიალური პირობების მიუხედავად, რეალური სასწავლებლის დამთავრების შემდგომ, 1921 წელს პოეტი თბილისის უნივერსიტეტში შედის ფილოლოგიის ფაკულტეტზე. სწავლის პარალელურად იგი მუშაობდა წითელი არმიის ქართული ნაწილების პოლიტგანყოფილებაში, გაზეთის რედაქციასა და კლუბში. 1922 წელს, თანამოაზრეებთან ერთად, ჩიქოვანმა ჩამოაყალიბა ფუტურისტული ლიტერატურული ჯგუფი და გამოსცა ქართული ფუტურიზმის პირველი საპროგრამო მანიფესტი – “საქართველო – ფენიქსი”. 1924–1928 წლებში მისი აქტიური თანამონაწილეობითა და ხელმძღვანელობით გამოვიდა ქართული ავანგარდისტი მწერლების პერიოდული ორგანოები: “H2SO4″, “ლიტერატურა და სხვა”, “დროული”, და “მემარცხენეობა”. ჩიქოვანი მუშაობას იწყებს ახალდაარსებული ჟურნალის - ”მნათობის” რედაქციაში. 1928 წლიდან, ფუტურისტების ლიტერატურული ჯგუფის დაშლის დროიდან, ჩიქოვანი ებმება საქართველოს მწერალთა კავშირის საქმიანობაში და გარდაცვალებამდე მისი ხელმძღვანელი ორგანოების უცვლელი წევრი ხდება. 1932 წლიდან იგი ინიშნება გამომცემლობა “საბჭოთა მწერალის” მთავარ რედაქტორად. 1944–1951 წლებში. იყო საქართველოს მწერალთა კავშირის გამგეობის თავმჯდომარე. 1954–1960 წლებში რედაქტორობდა ჟურნალ “მნათობს”. ნაყოფიერი შემოქმედებითი და საზოგადოებრივი მოღვაწეობისათვის ჩიქოვანი დაჯილდოებული იყო ორდენებითა და პრემიებით. მათგან, პირველ ყოვლისა, უნდა გამოიყოს სახელმწიფო პრემია, რომელიც 1947 წელს მიენიჭა პოემისათვის “სიმღერა დავით გურამიშვილზე” და ლექსებისათვის; “ვინა სთქვა”, “ქართლის საღამოები”, “გამარჯვების ზეიმი” და “გორი”. ჩიქოვანი იყო ახალგაზრდა მწერალთა გზის გამკვალავი და აქტიური თანამდგომი. მისი ხელშეწყობითა და უშუალო მზრუნველობით არაერთი ნიჭიერი შემოქმედი გამოვიდა დიდ ლიტერატურულ ასპარეზზე.\n\nსაგანგებოდ უნდა აღინიშნოს ს. ჩიქოვანისა და მისი მეუღლის მარიკა ელიავას ურთიერთობა. მარიკა ელიავა თავისებური, დაუვიწყარი სილამაზისა იყო. ინტელიგენტურობა, განსწავლულობა ქართულ, რუსულ და ფრანგულ ლიტერატურაში – მისი ბუნების ამ თვისებებმა აქციეს მარიკა მისი შემოქმედებითი მიღწევების თანამონაწილედ. 1937 წელს დააპატიმრეს მარიკას მამა ნიკო ელიავა, ძმა ზურაბი და რძალი თინა. მათი ვაჟიშვილი ნიკა აღსაზრდელად მარიკამ და სიმონმა აიყვანეს. მათ ოფიციალურად გააფორმეს შვილად აყვანა.\n\n1962 წლის აგვისტოში გარდაიცვალა მისი მეუღლე მარიკა ელიავა. დიაბეტით დაავადებული სიმონის მხედველობა კატასტროფულად გაუარესდა – პრაქტიკულად იგი დაბრმავდა. მაგრამ, ამისდა მიუხედავად, მისი შემოქმედებითი პოეტური სიმწიფის ახალ სტადიაში შევიდა. ამისი დადასტურებაა ის შესანიშნავი ნაწარმოებები, რომელიც ამ პერიოდში შექმნა პოეტმა.\n\nდაკრძალულია მწერალთა და საზოგადო მოღვაწეთა მთაწმინდის პანთეონში.\n\n==შემოქმედება==\nგანვლო რთული შემოქმედებითი გზა. იყო \"ფუტურისტ-ლეფელების\" ჯგუფის ლიდერთაგანი. ბგერწერით, \"ორკესტრული ლექსალობით\" გატაცება, მხატვრულ სახეთა ექსცენტრიულობა ერთგვარად აძნელებდა ჩიქოვანის ადრინდელი პოეზიის აღქმას, თუმცა მასში იმთავითვე იგრძნობოდა ეროვნული ტრადიციების სიმტკიცე (ბესიკის პოეტიკის გამოძახილი, მეგრული ფოლკლორის ელემენტების ათვისება და სხვა), ცოცხალი აზრი და მახვილი რეალისტური ხედვა. ფუტურისტული არსენალის ბევრი პოეტური ხერხი შემდეგში ბუნებრივად შეერწყა ჩიქოვანის გადახალისებულ მხატვრულ პალიტრას. პოეტის ადრინდელი ნოვატორული თუ ფორმალური ძიებანი აირეკლა მის პირველ კრებულებში \"ფიქრები მტკვრის პირას\" (1925) და \"მხოლოდ ლექსები\" (1930). ჩიქოვანის პოეტურ ფერისცვალებას, რომელიც დაახლოებით  1927 წლიდან დაიწყო, მყარი ნიადაგი შეუქმნა საქართველოს ყოფამ. ამ პერიოდში მიაღწია მან ფერწერულ ოსტატობას და რთული მეტაფორულ-ასოციაციური აზროვნების პოეტის სახელიც მოიპოვა. მის პოეზიაში ადგილი დაიმკვიდრა პატრიოტიზმმა, თანადროულმა თემატიკამ, შეხმიანებამ დიდ წინაპრებთან - ქართველ კლასიკოსებთან (ლექსთა ციკლები \"მთაო გადმიშვი\" 1929-1931; \"შემოდგომის საღამოები კოლხეთში\", 1933-1939; \"წინაპრები\", 1936-1940; \"ქართლის სარამოები\", 1946 და სხვა). ჩიქოვანი ქართული პოეზიის ერთ-ერთი გამოჩენილი ოსტატი გახდა. სკკპ-ის წევრი 1941 წლიდან. 1942 წელს გამოაქვეყნა პოეტური კრებული \"გამარჯვება\". ომის წლებშივე შექმნა პოემა \"სიმღერა დავით გურამიშვილზე\" (1942-1946; სსრკ სახელმწიფო პრემია, 1947), რომელშიც წარსულის დრამატული აღქმას ორგანულად დაუკავშირდა სადღეისო  განცდები. ზნეობრივ-ფილოსოფიური პრობლემატიკის აქტუალურობა იგრძნობა ისტორიული წარსულით შთაგონებულ სხვა ლექსებშიც (\"თეიმურაზ პირველი\", 1935; \"მიძღვნა ვარძიის ოსტატისადმი\", 1936; \"ნიკოლოზ ბარათაშვილის სავანეში\", 1938; \"ვაჟა-ფშაველას ბუხართან\", 1940; \"წიწამური\", 1957 და სხვა). \n\nპოეტის შემოქმედებაში ღრმად გაიდგა ფესვები ინტერნაციონალური სულისკვეთებამ (ლექსთა ციკლები უკრაინაზე, სომხეთზე, პოლონეთსა და გერმანიაზე). სიცოცხლის მიწურულს, ღრმად დაავადებულმა, თვალის ჩინს მოკლებულმა პოეტმა შექმნა ლირიკული ლექსების განსაკუთრებული დრამატიზმიძთ გამსჭვალული რამდენიმე ციკლი და ნიკოლოზ ბარათაშვილის აღსასრულისადმი მიძღვნილი ლირიკული პოემა \"განჯის დღიური\". პოეტის ფილოსოფიური და სოციალლური ოპტიმიზმი, ღრმა ფსიქოლოგიზმი გამოიხატა ლირიკულ-დრამატულ მონოლოგებში, რამაც განსაკუთრებული ელვარება შესძინა მისი ლექსის რიტმულ-ინტონაციურ სტრუქტურას.\n\nჩიქოვანს ეკუთვნის ლიტერატურულ-კრიტიკული სტატიები, თარგმანები და სხვა. მისი ლექსები თარგმნილია უცხო ენებზე. სსრკ-ის III მოწვევის უმაღლესი საბჭოს დეპუტატი. დაჯილდოებულია ლენინის ორდენით, 3 შრომის წითელი დროშის ორდენითა და მედლებით. \n\n==ლიტერატურა==\n* ''ასათიანი გ.,'' პოეზია და პოეტები, თბ., 1963;\n*''მარგველაშვილი გ.,'' სიტყვა და საუკუნე, თბ., 1960;\n*''მისივე,'' პოეზიის ნათელი, თბ., 1976;\n\n\n==რესურსები ინტერნეტში==\n* ინფორმაცია სიმონ ჩიქოვანის შესახებ 400.ge-ზე.\n* სიმონ ჩიქოვანი\n\n==სქოლიო==\n\n\n\n\n\n\nკატეგორია:დაბადებული 1903\nკატეგორია:აბაშის მუნიციპალიტეტში დაბადებულები\nკატეგორია:გარდაცვლილი 1966\nკატეგორია:მთაწმინდის პანთეონში დაკრძალულები\nკატეგორია:ქართველი პოეტები\nკატეგორია:ლენინის ორდენის კავალრები\nკატეგორია:შრომის წითელი დროშის ორდენის კავალრები\nს", "url": "https://ka.wikipedia.org/wiki/სიმონ_ჩიქოვანი", "length": 6964}
{"id": "9095", "title": "მიხაელ ბალაკი", "text": "'''მიხაელ ბალაკი''' (, დ. 26 სექტემბერი, 1976, გერლიცი, გერმანია) — გერმანელი ფეხბურთელი, გერმანული ფეხბურთის ერთ-ერთი ლეგენდა, გერმანიის საფეხბურთო ნაკრების კაპიტანი 2004–2010 წლებში. მიუხედავად წარმატებული კარიერისა, ვერც საკლუბო და ვერც სანაკრებო დონეზე ვერ გახდა ვერცერთი დიდი საერთაშორისო საფეხბურთო ტურნირის გამარჯვებული.\n\n== ბიოგრაფია ==\n=== საკლუბო კარიერა ===\nსაკლუბო კარიერა დაიწყო კლუბ „ჰემნიცში“, თავის მშობლიურ მხარეში. 1997 წელს გადავიდა „კაიზერსლაუტერნში“ და პირველივე წელს გახდა ბუნდესლიგის გამარჯვებული.\n\n1999 წელს 4,1 მილიონ ევროდ გადავიდა ლევერკუზენის „ბაიერში“. სოერდ „ბაიერში“ გახდა ბალაკი საქვეყნოდ განთქმული, როდესაც 2002 წელს კლუბმა წარმატებით იასპარეზეა უეფა-ს ჩემპიონთა ლიგაზე და გავიდა ტურნირის ფინალში, დაამარცხა რა ფინალისკენ გზაზე „ლივერპული“ და „მანჩესტერ იუნაიტედი“. „ბაიერი“ ფინალში დამარცხდა „რეალთან“. იმავე წელს ლევერკუზენის კლუბმა მეორე ადგილი დაიკავა ბუნდესლიგაში და გერმანიის თასზე. იმ წელს ბალაკმა მიიღო წლის გერმანელი ფეხბურთელის ტიტული.\n\n2002 წლიდან ბალაკი გადავიდა გერმანული ფეხბურთის გიგანტ „ბაიერნში“. ტრანსფერის ფასი იყო 12,9 მილიონი ევრო. „ბაიერნთან“ ერთად ბალაკმა სამჯერ მოიგო გერმანული დუბლი - ჩემპიონატი და თასი - 2003, 2005 და 2006 წლებში. საერთაშორისო არენაზე ამ წლებში „ბაიერნსა“ და ბალაკს თავი არაფრით გამოუჩენიათ.\n\n2006 წლის შუიდან ბალაკი თავისუფალი აგენტის სახით შეუერთდა ლონდონის „ჩელსის“. ახალ კლუბთან ერთად ბალაკმა მოიგო ლიგისა და ასოციაციის თასები. 2007 წელს მიღებული ტრავმის გამო მას თითქმის მთელი სეზონი გაუცდა. 2008 წელს ბალაკს კვლავ მიეცა ჩემპიონთა ლიგის მოგების შანსი, როდესაც მისი კლუბი ფინალში გავიდა, მაგრამ „ჩელსი“ პენალტების სერიაში დამარცხდა „მანჩესტერ იუნაიტედთან“.\n\n2010 წელს ბალაკმა დატოვა კლუბი კვლავ როგორც თავისუფალმა აგენტმა. ბალაკი დაუბრუნდა თავის ძველ კლუბს, „ბაიერს“. ბალაკი დაეხმარა კლუბს 2010-11 წლების სეზონში ევროპის ლიგაზე, ხოლო მომდევნო წელს ჩემპიონთა ლიგაზე ჯგუფური ეტაპების დაძლევაში და ამავდროულად ბუნდესლიგაში წამყვანი პოზიციების დაკავებაში. ბალაკმა საფეხბურთო კარიერის დასრულების შესახებ 2012 წლის 2 ოქტომბერს განაცხადა.\n\n=== სანაკრებო კარიერა ===\nბალაკმა გერმანიის ახალგაზრდულ ნაკრებში ასპარეზობა 1996 წელს დაიწყო. 1999 წელს მან უკვე ეროვულ ნაკრებში ითამაშა. ის მონაწილეობდა ევრო 2000-ზე, სადაც 63 წუთი ითამაშა.\n\nუკვე 2002 წლის მუნდიალზე ბალაკი ნაკრების ერთ-ერთი ლიდერი იყო მეკარე ოლივერ კანთან ერთად. ბალაკმა გაიტანა ერთადერთი და გამარჯვების მომტანი გოლები ტურნირის მეოთხედ- და ნახევარფინალებში და ნაკრები ფინალში გაიყვანა. ნახევარფინალში მიღებული ყვითელი ბარათის გამო ბალაკმა ვერ ითამაშა ფინალში, რომელიც გერმანიის ნაკრებმა ბრაზილიასთან წააგო.\n\nბალაკი ასევე მონაწილეობდა ევრო 2004-ზე, სადაც გერმანიის ნაკრებმა ჯგუფური ეტაპი ვერ დაძლია. ბალაკმა ყველა მატჩში ითამაშა და ერთი გოლი გაიტანა.\n\nthumb|350პქ|ბალაკი ეროვნულ ნაკრებში 2009 წელს\n\nამ ჩავარდნის შემდეგ გერმანიის ნაკრების მთავარი მწვრთნელის პოსტზე იურგენ კლინსმანი დაინიშნა. მან ბალაკს ნაკრების კაპიტნობა ჩააბარა. კაპიტნის რანგში გაუძღვა ნაკრებს ბალაკი მუნდიალი 2006-ზე, სადაც გერმანიის ნაკრებმა მესამე ადგილი მოიპოვა. ასევე კაპიტნის რანგში უძღვებოდა ბალაკი გუნდს ევრო 2008-ზე, როდესაც მთავარი მწვრთნელი უკვე იოახიმ ლევი იყო. ბალაკმა ნაკრებთან ერთად ამ ტურნირზე თავისი მორიგი და უკანასკნელი ვერცხლის მედალი მოიპოვა. 2010 წლის მუნდიალზე ის ტრავმის გამო ვერ წავიდა. ნაკრების კაპიტნად ფილიპ ლამი დაინიშნა. ბალაკს ნაკრებში აღარ უთამაშია.\n\n== მიღწევები ==\n=== საკლუბო ტიტულები ===\n*გერმანიის ჩემპიონი (4): 1998, 2003, 2005, 2006 \n*გერმანიის თასის მფლობელი (3): 2003, 2005, 2006 \n*ინგლისის თასი (3): 2007, 2009, 2010\n*ინგლისის ლიგის თასი (1): 2007\n*ინგლისის ჩემპიონი (1): 2010\n*ჩემპიონთა ლიგის ვერცხლის პრიზიორი (2): 2002, 2010\n\n=== სანაკრებო ტიტულები ===\n*მსოფლიო ჩემპიონატის ვერცხლის პრიზიორი (1): 2002\n*მსოფლიოს ჩემპიონატის ბრინჯაოს პრიზიორი (1): 2006\n*ევროპის ჩემპიონატის ვერცხლის პრიზიორი (1): 2008\n\n=== ინდივიდუალური ტიტულები ===\n* გერმანიის წლის საუკეთესო ფეხბურთელი (3): 2002, 2003, 2005. \n* უეფას წლის საუკეთესო ნახევარმცველი (1): 2002\n* ფიფა-ს ასეულის წევრი: 2004<ref>The FIFA 100. ''theguardian.com''.</ref><ref>Pele's list of the greatest. ''news.bbc.co.uk''.</ref><ref>Pelé's Choice of 125 Living Players. ''RSSSF''.</ref><ref>Fifa names greatest list. ''news.bbc.co.uk''.</ref><ref>FIFA 100 – list of the 125 greatest living footballers in 2004 created by Pelé</ref>\n\n== პირადი და ოჯახური ცხოვრება ==\nბალაკი 2008 წლის 14 ივლისს დაქორწინდა სიმონე ლაბმეზე. მათ სამი შვილი ჰყავთ: ლუი, ემილიო და ჟორდი. ევრო 2012-ის დროს ბალაკი სპორტულ ანალიტიკოსად მუშაობდა ESPN-ზე. მისი ჰობია გოლფი, მუსიკა და ჩოგბურთი.\n\n== რესურსები ინტერნეტში ==\n\n* ოფიციალური საიტი \n* პროფილი „ჩელსის“ საიტზე\n* \n* ESPN პროფილი \n\n== სქოლიო ==             \n\n\n\n\n\n\n\n\n\n\n\n\n\nკატეგორია:დაბადებული 1976\nკატეგორია:დაბადებული 26 სექტემბერი\nკატეგორია:გერმანელი ფეხბურთელები\nკატეგორია:გერმანიის ნაკრების ფეხბურთელები\nკატეგორია:გერმანიის ბუნდესლიგის ფეხბურთელები\nკატეგორია:მიუნხენის ბაიერნის ფეხბურთელები\nკატეგორია:ბაიერ 04 ლევერკუზენის ფეხბურთელები\nკატეგორია:პრემიერ ლიგის ფეხბურთელები\nკატეგორია:მანჩესტერ იუნაიტედის ფეხბურთელები\nკატეგორია:ჩელსის ფეხბურთელები\nკატეგორია:ფიფას 100-ეული\nკატეგორია:2002 წლის მსოფლიო საფეხბურთო ჩემპიონატის ფეხბურთელები\nკატეგორია:2006 წლის მსოფლიო საფეხბურთო ჩემპიონატის ფეხბურთელები\nკატეგორია:2000 წლის ევროპის საფეხბურთო ჩემპიონატის ფეხბურთელები\nკატეგორია:2004 წლის ევროპის საფეხბურთო ჩემპიონატის ფეხბურთელები\nკატეგორია:2008 წლის ევროპის საფეხბურთო ჩემპიონატის ფეხბურთელები", "url": "https://ka.wikipedia.org/wiki/მიხაელ_ბალაკი", "length": 5313}
{"id": "9097", "title": "სებასტიან დაისლერი", "text": "'''სებასტიან დაისლერი''' ( დ. 5 იანვარი, 1980, ლერახი, გერმანია) — გერმანელი პროფესიონალი ყოფილი ფეხბურთელი. თავისი პროფესიონალური კარიერა დაასრულა 2007 წლის იანვარში 27 წლის ასაკში უმძიმესი ტრავმის გამო. მისი სანაკრებო კარიერა 2000 წელს დაიწყო. სულ 36 მატჩი ჩაატარა გერმანიის ნაკრებში და 3 გოლის გატანა მოახერხა.\n\n== რესურსები ინტერნეტში ==\n* სებასტიან დაისლერი \n* სებასტიან დაისლერი \n\n \n\n\n\nკატეგორია:დაბადებული 5 იანვარი\nკატეგორია:დაბადებული 1980\nკატეგორია:გერმანელი ფეხბურთელები\nკატეგორია:გერმანიის ბუნდესლიგის ფეხბურთელები\nკატეგორია:მიუნხენის ბაიერნის ფეხბურთელები\nკატეგორია:მენხენგლადბახის ბორუსიას ფეხბურთელები\nკატეგორია:გერმანიის ნაკრების ფეხბურთელები", "url": "https://ka.wikipedia.org/wiki/სებასტიან_დაისლერი", "length": 658}
{"id": "9098", "title": "ვასო აბაშიძე", "text": "220px|მინი|ვასო აბაშიძე როლში\n'''ვასილ (ვასო) ალექსის ძე აბაშიძე''' (დ. , დუშეთი  — გ. 9 ოქტომბერი, 1926, თბილისი) —  ქართველი მსახიობი. ქართული რეალისტური სამსახიობო სკოლის ერთ-ერთი ფუძემდებელი. საქართველოს სსრ პირველი სახალხო არტისტი (1922).\n\n==ბიოგრაფია==\nსწავლობდა ჯერ თბილისის, მერე  ქუთაისის გიმნაზიაში, რომლის დამთავრების შემდეგ მასწავლებლობდა ქუთაისში (1872–1877), შუშასა და ყაზახში (აზერბაიჯანი, 1877–1879). გიმნაზიაში სწავლის დროს მონაწილეობდა საოჯახო წარმოდგენებში (ალექსანდრე სუმბათაშვილსა და ვლადიმერ  ნემიროვიჩ-დანჩენკოსთან ერთად, შემდეგ — ქუთაისის სცენისმოყვარეთა სპექტაკლებში, 1879-იდან კი, როცა მუდმივი ქართული თეატრი აღადგინეს, პროფესიული მსახიობი გახდა.      \n\nაბაშიძე ეროვნულ-განმათავისუფლებელი მოძრაობის გამოჩენილ მოღვაწეთა წრეში იზრდებოდა და აგრეთვე ეზიარა  რევოლუციურ-დემოკრატიულ იდეებს. ხშირად გამოდიოდა დაბებისა და სოფლების, მუშათა სახალხო თეატრების სცენაზე; მისი აზრით, მსახიობი მოწინავე საზოგადოების იდეების გამომხატველი უნდა ყოფილიყო, თეატრს კი რეალიზმისა და „განცდის ხელოვნების\" გზით ევლო (იხილეთ მისი სტატია „მოკლე ცნობები დრამატული ხელოვნების შესახებ“, გაზეთ „ივერია“, 1894, NN 171,172).\n\nაბაშიძე სცენიდან ამხელდა მის დროინდელ საზოგადოებას, მის გახრწნილებას და ფარისევლობას. შექმნა მრავალი კოლორიტული სახე: კუმუხტი, ტრდატოვი, დაბაღოვი (გიორგი ერისთავის „დავა“, „გაყრა“, „ძუნწი“), გეურქა (ზურაბ ანტონოვის „მზის დაბნელება საქართველოში“), ავეტიკა, აკოფა, მაზუთიანი, გასპარა, ოსეფა, გრიქულა (ავქსენტი ცაგარელის, „რაც გინახავს, ვეღარ ნახავ!“, „ხანუმა“, „ციმბირელი“, „ბაიყუში“, „მათიკო“, „ჭკუისა მჭირს“), საქო (იოსებ გედევანიშვილის „მსხვერპლი“), ზიმზიმოვი, ისაია (გაბრიელ სუნდუკიანის „პეპო“, „ხათაბალა“), ბესო (ალექსანდრე სუმბათაშვილ-იუჟინი „ღალატი“), გრზშნევსკი (ტრიფონ რამიშვილის „მეზობლები“). კლასიკური რეპერტუარიდან განასახიერა ფამუსოვის (ალექსანდრე გრიბოედოვის „ვაი ჭკუისაგან“), ხლესტაკოვის, გოროდნიჩის (ნიკოლოზ გოგოლის „რევიზორი“), ბელოგუბოვის, შმაგის (ალექსანდრე ოსტროვსკის „შემოსავლიანი ადგილი“, „უდანაშაულო დამნაშავენი“), სკაპენისა და ორგონის (მოლიერის „სკაპენის ოინები“, „ტარტიუფი“), ფიგაროს (პიერ ბომარშეს „სევილიელი დალაქი“) და სხვა როლები.\n\nმონაწილეობდა ოპერეტებში: შარლ ლეკოკის „რაინდი უშიშარი და გულმართალი“ (ლარგი), უზეირ ჰაჯიბეკოვის „არშინ-მალ-ალან“ (ასკარი) და სხვა. ეწეოდა რეჟისორულ მოღვაწეობას. დაწერა რამდენიმე პიესა, თარგმნა და გადმოაკეთა მრავალი კომედია, ვოდევილები და ოპერეტა. 1885 წელს დააარსა გაზეთი „თეატრი“. შეადგინა და გამოსცა პიესათა და საესტრადო მასალათა კრებულები („ჩანგი“, თბილისი, 1888, 1892; ოზურგეთი, 1892; ფოთი, 1893; ბათუმი, 1900).\n\nაბაშიძის სახელი მიკუთვნებული აქვს თბილისის მუსიკალური კომედიის თეატრს. თბილისში არსებობს მისი სახელობის ქუჩა.\n\n== ფილმოგრაფია ==\n*1918: „ქრისტინე“    რეჟ. ალექსანდრე წუწუნავა\n*1921: „არსენა ჯორჯიაშვილი“ (გენერალი)   რეჟ. ივანე პერესტიანი\n*1923: „არსენა ყაჩაღი“ (თავადი ბარათაშვილი)  რეჟ. ვლადიმერ ბარსკი\n*1926: „ხანუმა“ (პაპა)  რეჟ. ალექსანდრე წუწუნავა\n\n==ლიტერატურა==\n\n\n\n==რესურსები ინტერნეტში==\n*\n*\n* ვასო აბაშიძე - ცხოვრება, შემოქმედება\n\n\n\nკატეგორია:დაბადებული 4 დეკემბერი\nკატეგორია:დაბადებული 1854\nკატეგორია:გარდაცვლილი 9 ოქტომბერი\nკატეგორია:გარდაცვლილი 1926\nკატეგორია:ქართველი მსახიობები\nკატეგორია:საქართველოს სსრ-ის სახალხო არტისტები\nვასო\nკატეგორია:მთაწმინდის პანთეონში დაკრძალულები", "url": "https://ka.wikipedia.org/wiki/ვასო_აბაშიძე", "length": 3184}
{"id": "9099", "title": "ფიზიკური კოსმოლოგია", "text": "'''ფიზიკური კოსმოლოგია''' (ბერძ. κοσμολογία – სამყაროს ვსწავლობ) — კოსმოლოგიის განშტოებაა და შეისწავლის კოსმოსის სტრუქტურას, ცდილობს პასუხი გასცეს ისეთ ფუნდამენტულ შეკითხვებს, როგორიცაა სამყაროს შექმნა და ევოლუცია. კოსმოლოგია ჩართულია კოსმიურ სხეულთა მოძრაობისა და პირველადი საწყისის შესწავლაში. ადამიანთა განვითარების ისტორიის დიდი ნაწილის მანძილზე ეს საკითხი მეტაფიზიკის საგანი იყო. კოსმოლოგიას, როგორც მეცნიერებას, დასაბამი მისცა კოპერნიკის პრინციპმა, რომლის მიხედვით ციური სხეულები დედამიწისთვის იდენტურ ფიზიკურ კანონებს ემორჩილებიან, და ნიუტონის მექანიკამ, რომელმაც საშუალება მისცა ადამიანებს გარკვეულიყვნენ ამ სხეულთა მოძრაობის კანონზომიერებებში. ''ფიზიკური კოსმოლოგია'', დღევანდელი გაგებით, დაიწყო XX საკუნეში ალბერტ აინშტაინის ფარდობითობის თეორიისა და უკიდურესად შორეულ ობიექტებზე გაუმჯობესებული ასტრონომიული დაკვირვების მეთოდების განვითარებასთან ერთად.\n\n== შესავალი ==\nწარმოდგენები გარე  სამყაროს აგებულების შესახებ კაცობრიობის კულტურის განუყოფელ ნაწილს წარმოადგენენ. ეს წარმოდგენები ყოველი ეპოქის ცოდნის დონესა და ბუნების შესწავლის გამოცდილებას ასახავდნენ. ადამიანის მიერ შეცნობილი სამყაროს სივრცულ – დროითი მასშტაბების ზრდასთან ერთად კოსმოლოგიური წარმოდგენები განიცდიდნენ ცვლილებებს. მათემატიკური დასაბუთების მქონე პირველ კოსმოლოგიურ მოდელს კლავდიუს პტოლემეოსის გეოცენტრული სისტემა წარმოადგენდა. ეს სისტემა მეცნიერებაში დაახლოებით ათას ხუთასი წლის განმავლობაში ბატონობდა. შემდგომ, XVI საუკუნეში, მას კოპერნიკის გელიოცენტრული სისტემა ჩაენაცვლა. ტელესკოპების გამოგონებამ და სრულყოფამ შეცნობილი სამყაროს მასშტაბების არნახული ზრდა გამოიწვია. დაბოლოს, XX საუკუნის დასაწყისში ადამიანმა სამყარო მეტაგალაქტიკად, ანუ გალაქტიკების ერთობლიობად მოიაზრა. კოსმოლოგიური მოდელების ამ ისტორიული ჯაჭვის განხილვა ცხადყოფს, რომ    სამყაროს ყოველი სისტემა იმხანად საკმარისად კარგად შესწავლილ ციურ სხეულთა უდისესი სისტემის მოდელს წარმოადგენდა. ასე, მაგალითად, პტოლემეოსის სისტემა სწორედ ასახავდა დედამიწის და მთვარის ერთობლიობას, კოპერნიკის სისტემა მზის სისტემის მოდელი იყო, ხოლო უილიამ ჰერშელის იდეები გალაქტიკის აგებულების ზოგიერთ თვისებას ასახავდნენ. თუმცა, თავის დროზე, ყოველ სისტემას მთელი სამყაროს აგებულების აღწერის პრეტენზია ჰქონდა. კოსმოლოგიის განვითარების ეს მდგრადი ტენდენცია დაიმზირება XX საუკუნის კოსმოლოგიაშიც. ჯერ კიდევ XIX საუკუნეში გაირკვა, რომ ნიუტონის მიზიდულობის კანონი და კლასიკური ფიზიკა ადეკვატურად ვერ აღწერენ მატერიის უსასრულო განაწილებას სივრცეში. მათი გამოყენების მცდელობას პარადოქსების მთელი წყება მოჰყვა (იხ. გრავიტაციული პარადოქსი, ფოტომეტრული პარადოქსი, სამყაროს „სითბური სიკვდილი“). თანამედროვე კოსმოლოგია ჩაისახა  XX საუკუნის დასაწყისში, მას შემდეგ, რაც აინშტაინმა ფარდობითობის ზოგადი თეორია შექმნა. მიზიდულობის ახალ თეორიაზე დაფუძნებული პირველი კოსმოლოგიური მოდელი (რელატივისტული მოდელი) 1917 წელს შეიქმნა. მისი ავტორი თავად აინშტაინი იყო. ეს მოდელი სტატიკურ სამყაროს აღწერდა, და ეწინააღმდეგებოდა ასტროფიზიკურ  დაკვირვებებს. 1922 - 1924 წწ. ფრიდმანმა ამოხსნა ფარდობითობის ზოგადი თეორიის განტოლებები ერთგვაროვანი და იზოტროპული სამყაროსთვის (ეს ისეთი სამყაროა, რომელშიც ნივთიერება სივრცეში საშუალოდ თანაბრადაა განაწილებული, ხოლო სივრცის ყველა მიმართულება ეკვივალენტურია). ზოგად შემთხვევაში, ამონახსნები არასტაციონარულ სამყაროს შეესაბამებიან, აღწერენ სამყაროს გაფართოებას ან შეკუმშვას. 1929 წელს ედუინ ჰაბლი მრავალწლიანი ასტროფიზიკური დაკვირვებების შედეგად, სამყაროს გაფართოება  აღმოაჩინა. ფრიდმანის მოდელები კოსმოლოგიის მომდევნო განვითარების ქვაკუთხედს წარმოადგენენ. ეს მოდელები სამყაროში მასათა მოძრაობის მექანიკურ სურათს და სამყაროს გლობალურ სურათს აღწერენ. ძველი კოსმოლოგია ცდილობდა სამყაროს მოჩვენებითი სტაციონარობის ახსნას; ფრიდმანის ევოლუციური მოდელები  სამყაროს დღევანდელ მდგომარეობას მის ისტორიასთან აკავშირებდნენ. XX საუკუნის 40-იანი წლებიდან კოსმოლოგია სამყაროს გაფართოების სხვადასხვა ეტაპებზე მიმდინარე პროცესეით დაინტერესდა. 1948 წელს გამოვმა ცხელი სამყაროსმოდელი  შექმნა. ამ თეორიის თანახმად, გაფართოების დასაწყისში ნივთიერება უზარმაზარი ტემპერატურით ხასიათდებოდა. ამავე დროს შემუშავებულ იქნა ასტრონომიული დაკვირვებების პრინციპულად ახალი მეთოდები – შეიქმნა რადიოასტრონომია, რენტგენული ასტრონომია, გამა – ასტრონომია. ახალი შესაძლებლობები ოპტიკურ ასტრონომიასაც გაუჩნდა. 1965 წელს პენზიასმა და უილსონმა რელიქტური გამოსხივება აღმოაჩინეს. ამ გაცივებულ ელექტრომაგნიტურ გამოსხივებას სამყაროს გაფართოების საწყის ეტაპებზე ძალიან მაღალი ტემპერატურა ჰქონდა. ამ აღმოჩენამ გამოვის თეორიის ჭეშმარიტება ცხადყო.თანამედროვე კოსმოლოგია ინტენსიურად იკვლევს კოსმოლოგიური გაფართოების დასაწყისის პრობლემას. გაფართოების დასაწყისში მატერიის სიმკვრივე წარმოუდგენლად დიდი იყო, ხოლო ნაწილაკების ენერგია ძალზედ მაღალი. აქ კოსმოლოგია აქტიურად „თანამშრომლობს“ ელემენტარული ნაწილაკების ფიზიკასთან, ვინაიდან მხოლოდ უკანასკნელს ძალუძს ნივთიერების ასეთი ექსტრემალური მდგომარეობის აღწერა. კოსმოლოგიის მეორე, არანაკლებ მნიშვნელოვან, პრობლემას სამყაროს არსებული სტრუქტურის წარმოშობა  წარმოადგენს.\n\n= ერთგვაროვანი და იზოტროპული სამყარო =\nასტროფიზიკური დაკვირვებები ადასტურებენ, რომ დიდ მასშტაბებში (სივრცის იმ უბნებში, რომელთა ზომა ასეულობით მეგაპარსეკს აღემატება (იხ. პარსეკი)) მატერიის განაწილება სამყაროში ერთგვაროვანია, ხოლო სივრცის ყველა მიმართულება ეკვივალენტურია. ამ ფაქტებზე დაფუძნებულ ფრიდმანისეულ მოდელებში მატერია განიხილება როგორც უწყვეტი გარემო, რომელიც თანაბრად ავსებს მთელ სივრცეს, და დროის ყოველ მომენტში სიმკვრივის და წნევის გარკვეული მნიშვნელობებით ხასიათდება. ამ გარემოს მოძრაობის გასაანალიზებლად თანმხლებ ათვლის სისტემასიყენებენ. ამ სისტემაში ნივთიერება უძრავია, ნივთიერების დეფორმაციას ათვლის სისტემის დეფორმაცია ასახავს, ასე რომ ამოცანა ათვლის სისტემის დეფორმაციის აღწერაზე დაიყვანება. თანმხლები ათვლის სისტემის სამგანზომილებიან სივრცეს თანმხლები სივრცე ვუწოდოთ. ერთგვაროვანი და იზოტროპული სივრცის შემთხვევაში სიგრძის ელემენტის კვადრატი  შემდეგი ფორმულით გამოისახება:\n:<math> dl^2 = R^2 \\frac {(dx^2 + dy^2 + dz^2)} {1 + \\frac {k (x^2 + y^2 + z^2)}{4}} </math>\nრაც ეხება ოთხგანზომილებიან ინტერვალს, მას შემდეგი სახე აქვს:\n:<math> ds^2 = c^2 dt^2 - dl^2 </math> \nაქ  t დროა, x, y, z - უგანზომილებო სივრცითი კოორდინატებია,R - სივრცის სიმრუდის რადიუსი, c - სინათლის სიჩქარე, k = -1 (სივრცეს აქვს უარყოფითი სიმრუდე), 0 (ევკლიდური სივრცე), 1 (დადებითი სიმრუდე). დროის მიხედვით R - ის ცვლილება თანხლები ათვლის სისტემის, და მაშასადამე, ნივთიერების გაფართოებას ან შეკუმშვას აღწერს. ათვლის სისტემის დეფორმაციის ამოცანის ამოსახსნელად საჭიროა ერთადერთი R (t) ფუნქციის პოვნა, რომელიც მოცემულ შემთხვევაში ფარდობითობის ზოგადი თეორიის შემდეგ ორ განტოლებას აკმაყოფილებს:\n:<math>\\frac {R_t^{''}}{R} = - \\frac {4\\pi G(\\rho+\\frac{3P}{c^2}) }{3}+\\frac {\\lambda c^2}{3}</math> (1)\n:<math>\\frac {1}{2}\\left(\\frac {R_t^{'}}{R}\\right)^2 - \\frac {4\\pi G\\rho}{3} = - \\frac {kc^2}{2R^2}+\\frac {\\lambda c^2}{3}</math>   (2)\nაქ შტრიხები R – ის თავზე და t ინდექსი აღნიშნავენ გაწარმოებას დროის მიხედვით  ორჯერ და ერთხელ შესაბამისად.λ კოსმოლოგიური მუდმივაა, რომელიც ვაკუუმის გრავიტაციას აღწერს. <math>\\frac {R_t^{'}}{R})</math> სიდიდე ათვლის სისტემაში წრფივი მასშტაბების ფარდობითი ცვლილების სიჩქარეს განსაზღვრავს; ეს სიდიდე <math>H</math> ასოთი აღინიშნება, მას ჰაბლის მუდმივა ეწოდება. (1)და(2) განტოლებებიდან შემდეგი თანაფარდობა გამომდინარეობს:\n:<math>P_t^{'} + \\frac{3R_t^{'}(\\rho + \\frac {P}{c^2})}{R} = 0</math> (3)\nეს განტოლება გრავიტაციის გამო სამყაროს გაფართოების ტემპის შენელებას აღწერს. მასში გათვალისწინებულია, რომ მიზიდულობა ნივთიერების წნევითაც იქმნება. ვინაიდან ერთგვაროვან სამყაროში წნევის გრადიენტი არ არსებობს, ადგილი არ აქვს ჰიდროდინამიკულ ძალებს, რომლებიც წნევათა სხვაობითაა გამოწვეული და რომლებიც ნივთიერების მოძრაობაზე გავლენას ახდენენ. წნევა მხოლოდ მიზიდვაში ვლინდება. (1) და (2) განტოლებათა ამოსახსნელად უნდა ვიცოდეთ კავშირი წნევასა და სიმკვრივეს შორის (ნივთიერების მდგომარეობის განტოლება). სამყაროს ევოლუციის სხვადასხვა ეტაპებზე ეს დამოკიდებულება სხვადასხვაა.თანამედროვე სამყაროში კოსმოლოგიური მუდმივა λ = 0, ან იმდენად მცირეა, რომ (3) და (4) განტოლებებში ის შეიძლება უგულებელვყოთ.\n\n== იხილეთ აგრეთვე ==\n*ჰაბლის კანონი\n*ფოტონი\n \n== ლიტერატურა ==\n* Introductory cosmology and general relativity without the full tensor apparatus, deferred until the last part of the book.\n*  An introductory text, released slightly before the Wilkinson Microwave Anisotropy Probe results.\n*  An introductory astronomy text.\n*  The classic reference for researchers.\n\n== რესურსები ინტერნეტში ==\n* Cambridge Cosmology\n* Cosmology 101\n* Center for Cosmological Physics. \n* Origins, Nova Online\n\nკატეგორია:კოსმოლოგია", "url": "https://ka.wikipedia.org/wiki/ფიზიკური_კოსმოლოგია", "length": 8302}
{"id": "9100", "title": "კოსმოლოგია", "text": "მინი|[[Hubble Extreme Deep Field]] კაცობრიობის მიერ შექმნილი კოსმოსის ყველაზე სიღრმისეული სურათი\n'''კოსმოლოგია''' ( და ) — ფიზიკისა და მეტაფიზიკის დარგი, რომელიც შეისწავლის სამყაროს, კოსმოსის ბუნებას. ტერმინი „კოსმოლოგია“ ინგლისურ ენაში პირველად 1656 წელს გამოიყენა თომას ბლაუნტმა „გლოსოგრაფიაში“, რაც ნიშნავს „სამყაროს შესახებ საუბარს“.<ref></ref> 1731 წელს გერმანელმა ფილოსოფოსმა ქრისტიან ვოლფმა ლათინურად გამოიყენა ტერმინი „კოსმოლოგია“ (cosmologia), რათა აღენიშნათ მეტაფიზიკის დარგი, რომელიც შეისწავლის ფიზიკური სამყაროს ზოგად ბუნებას.<ref> Extract of page 170.</ref> სამყაროს შესწავლას ხანგრძლივი ისტორია აქვს და მოიცავს მეცნიერებას, ფილოსოფიას, ეზოთერიციზმსა და რელიგიას. შესაბამისად, კოსმოლოგია შემდეგ დისციპლინებად იყოფა:\n\n* ფიზიკური კოსმოლოგია\n* მეტაფიზიკური კოსმოლოგია\n* ეზოთერიული კოსმოლოგია\n* რელიგიური კოსმოლოგია\n\nრამდენადაც ბუნების მოვლენათა და კანონზომიერებათა ცოდნა და მსოფლმხედველობითი პრინციპებიც იცვლება კაცობრიობის ისტორიული განვითარების მსვლელობაში, კოსმოლოგიური წარმოდგენებიც იცვლება და ზუსტდება. ყოველ ეპოქაში იმ დროისათვის შემუშავებული მოდელიდან გამომდინარე დასკვნები უნდა დასტურდებოდეს დაკვირვებული მოვლენებით, პრაქტიკით, მასთან, ეს წარმოდგენები საშუალებას უნდა იძლეოდეს სწორად იწინასწარმეტყველონ ახალი მოვლენები. ასე იცვლებოდა კოსმოლოგიური წარმოდგენები ეპოქიდან ეპოქამდე. ყველაზე მაღალი დონის ეტაპი იყო ანტიკური ფილოსოფიური სკოლების წარმოდგენები (დემოკრიტე, პითაგორა, არისტოტელე). ამ ეპოქის II ნახევარში დამუშავდა სამყაროს პირველი მათემატიკური მოდელი — გეოცენტრული სისტემა. მას მოჰყვა კოპერნიკისეული ჰელიოცენტრული სისტემა, ანუ მოძღვრება, რომლითაც დაიწყო რევოლუცია ბუნებისმეტყველებასა და მსოფლმხედველობაში. მაშინვე გამოცხადდა პირველი ფილოსოფოსთა დასკვნა სამყაროს უსასრულობის შესახებ (ჯორდანო ბრუნო). ნიუტონის მსოფლიო მიზიდულობის უნივერსალური კანონის აღიარება ნიშნავდა, რომ სამყარო განიხილება როგორც სხეულების ერთიანი სისტემა, რომელსაც ერთი კანონი მართავს. მიმდინარე ეპოქაში გაბატონებული კოსმოლოგია ემყარება კოპერნიკის შემდგომდროინდელ მონაპოვრებს ასტრონომიასა და ფიზიკაში განსაკუთრებით აინშტაინისეულ მიზიდულობის რელატივისტურ თეორიას და გარეგალაქტიკური ასტრონომიის მონაცემებს. სივრცე-დროის სიმრუდე, სივრცის სასრულობის შესაძლებლობა, წითელი წანაცვლების კანონი და სამყაროს გაფართოება, ნივთიერების მდგომარეობა კოსმოლოგიურ წარსულში და ამჟამად. თერმოდინამიკური კანონები სამყაროში, ელემენტარული ნაწილაკების ფიზიკა – ის პრობლემებია, რომლებიც წამოაყენა ამ ეტაპის კოსმოლოგიამ. \n\nსამყაროს ერთგვაროვანი და იზოტროპიული მოდელი ორ პოსტულატს ემყარება: 1. გრავიტაციული ველი კარგად აღიწერება აინშტაინის განტოლებებით, რაც სივრცე-დროის სიმრუდეს და ამ სიმრუდის მასების სიმკვრივეზე დამოკიდებულებას ნიშნავს; 2. სამყაროში არ გამოიყოფა რაიმე განსაკუთრებული წერტილი ან წერტილები და მიმართულება ან მიმართულებანი; ყველა ისინი ტოლუფლებიანნი არიან. თუ მასის გამოანგარიშებისას მხოლოდ ნივთიერებას გავითვალისწინებთ, დასაშვებია სამყაროს მოდელის ორი სახესხვაობა: სივრცის სიმრუდე უარყოფითია ან ნულია (ზღვრული შემთხვევა); სამყარო უსასრულოა და მასში ნებისმიერ ორ წერტილს შორის მანძილი დროის მსვლელობისას უსასრულოდ იზრდება (ე. წ. ღია მოდელი). სიმრუდე დადებითია, სამყარო სასრულია, მაგრამ არა აქვს საზღვარი (ჩაკეტილი მოდელი); დროის მსვლელობაში გაფართოება შეკუმშვით იცვლება თითოეულ მოდელში ევოლუციის დროს სიმრუდე ცვალებადობს, მაგრამ ნიშანს ინარჩუხებს. ევოლუციის საწყის სტადიაზე არსებობდა უსასრულო სიმკვრივის მასა და უსასრულო სიმრუდე, აფეთქებით გამოწვეული გაფართოება კი შემდგომში შელედება აღიარებულია მესამე („ცხელი სამყაროს“) პოსტულატიც: ნივთიერების საწყისი ტემპერატურა მეტად მაღალია და ნივთიერება წარმოადგენს ელემენტარული ნაწილაკების ნარევს. ამასთან, როგორც გაანგარიშება გვიჩვენებს, ასეთი ნარევის მდგომარეობას მოჰყვება მსუბუქ ბირთვებად (წყალბადი, ჰელიუმი) გარდაქმნათა ეტაპი, შემდგომ კი (ძირითადად ვარსკვლავთა წიაღში მიმდინარე თერმობირთვული რეაქციების საფუძველზე) დანარჩენი ქიმიური ელემენტების თანამიმდევრული ჩამოყალიბების ეტაპები. „ცხელი სამყაროს“ კონცეფცია, აგრეთვე სამყაროს გაფართოების (ანუ არასტაციონარობის) და იზოტროპიის პოსტულატები დასტურდება ჩვენს ეპოქაში წარმოებული ასტრონომიული დაკვირვებებით. 1965 წელს აღმოაჩინეს რელიქტური რადიოგამოსხივება, რომლის თვისებები ისეთია, როგორც ადრე იწინასწარმეტყველეს, სამყაროს დაკვირვებადი ნაწილის გაფართოება, რაც მოწმდება გალაქტიკების სპექტრებში ხაზების წითელი წანაცვლების კანონზომიერებებით, ადასტურებს მის არასტაციონარულობას. მიუხედავად იმისა, რომ კოსმოლოგიამ, როგორც მეცნიერებამ, ჩვენს ეპოქაში მაღალ დონეს მიაღწია, მის წინაშე დგას კიდევ ამოუხსნელი საკითხები, მაგალითად, ატომბირთვის სიმკვრივეზე უფრო მკვრივი ნივთიერების შესწავლა, მეტაგალაქტიკის ერთადერთობა თუ მისი სტადიურობა კოსმოსურ სისტემათა იერარქიის კიბეზე, სამყაროს სიმრუდის ნიშანი, სამყაროს არასიმეტრიულობა ნივთიერება-ანტინივთიერების გავრცელების თვალსაზრისით და სხვ. კოსმოლოგიის შემდგომ განვითარებას განსაზღვრავს კაცობრიობის ცოდნის გაღრმავება მეტაგალაქტიკური ასტრონ. დარგში, აგრეთვე მიკროსამყაროსა და მატერიის ახ. ფუნდამენტურ თვისებათა მიკვლევა. \n\n== იხილეთ აგრეთვე ==\n*ასტროლოგია\n*ასტრონომია\n\n==ლიტერატურა==\n\n* Jean-Marc Rouvière, ''Brèves méditations sur la création du monde'', L'Harmattan, Paris 2006.\n* Roos, Matts ''Introduction to Cosmology''. John Wiley & Sons, Ltd, Chichester: 2003.\n\n== რესურსები ინტერნეტში ==\n* ირმის ნახტომი („რძიანი გზა“) — ახალი კოსმოლოგია \n* Cosmos — მოგზაურობა მიკროკოსმოსიდან მაკროკოსმოსში \n\n==სქოლიო==", "url": "https://ka.wikipedia.org/wiki/კოსმოლოგია", "length": 5215}
{"id": "9101", "title": "Air (ჯგუფი)", "text": "'''Air''' — ფრანგული ელექტრონული ჯგუფი, რომელიც დაფუძნდა 1995 წელს. მისი წევრები არიან ნიკოლა გოდენი და ჟან-ბენუა დუნკელი<ref name=\"The Great Rock Discography\"></ref>. მათ პირველ ალბომს ''Moon Safari'' კრიტიკოსებმა უმაღლესი შეფასება მისცეს, რასაც მოჰყვა ''Premiers Symptômes'', ''The Virgin Suicides'', ''10,000 Hz Legend'' და ''Talkie Walkie''.\n\n==დისკოგრაფია==\n\n\n;სტუდიური ალბომები\n*''Moon Safari'' (1998)\n*''10 000 Hz Legend'' (2001)\n*''Talkie Walkie'' (2004)\n*''Pocket Symphony'' (2007)\n*''Love 2'' (2009)\n*''Le Voyage Dans La Lune'' (2012)\n\n;საუნდტრეკები\n\n*''The Virgin Suicides'' (2000)\n*''Music for Museum'' (2014)\n\n;EP-ები\n\n*''Premiers Symptômes'' (1997)\n\n;ერთობლივი ალბომები\n*''City Reading (Tre Storie Western)'' (2003)\n* ''5:55'' (2006)\n\n;მიქსები და რემიქსები\n* ''Everybody Hertz'' (2002)\n* ''Late Night Tales'' (2006)\n\n;კომპილაციური ალბომები\n* ''Twentyears'' (2016)\n\n== რესურსები ინტერნეტში ==\n\n*ოფიციალური საიტი\n\n== სქოლიო ==\n\n\n\n\nკატეგორია:ფრანგული ელექტრონული ჯგუფები\nკატეგორია:ელექტრონული მუსიკა\nკატეგორია:ტრიპ-ჰოპ ჯგუფები\nკატეგორია:ემბიენტ მუსიკალური ჯგუფები\nკატეგორია:Air (ჯგუფი)", "url": "https://ka.wikipedia.org/wiki/Air_(ჯგუფი)", "length": 1096}
{"id": "9104", "title": "მეჰმეტ შოლი", "text": "'''მეჰმეტ ტობიას შოლი''' (; დ. 16 ოქტომბერი, 1970) — გერმანელი ფეხბურთელი, სახელი გაითქვა მიუნხენის „ბაიერნში“ ასპარეზობისას. კარიერა დაასრულა 2007 წელს.\n\n== ტიტულები ==\n'''საკლუბო:'''<br\\>საკონტინეტთაშორისო თასი — 2001 <br\\> ჩემპიონთა ლიგა — 2001<br\\> უეფას თასი — 1996 <br\\> გერმანიის ჩემპიონატი — 1994, 1997, 1999, 2000, 2001, 2003, 2005, 2006 <br\\> გერმანიის თასი — 1998, 2000, 2003, 2005, 2006 <br\\> გერმანიის ლიგის თასი — 1997, 1998,1999, 2000, 2004\n\n'''სანაკრებო:'''<br\\>ევროპის ჩემპიონი — 1996\n\n== რესურსები ინტერნეტში ==\n\n*\n*მეჰმეტ შოლის ინფო Soccerbase-ზე\n\n\n\nკატეგორია:დაბადებული 1970\nკატეგორია:დაბადებული 16 ოქტომბერი\nკატეგორია:გერმანელი ფეხბურთელები\nკატეგორია:გერმანიის ბუნდესლიგის ფეხბურთელები\nკატეგორია:კარლსრუეს ფეხბურთელები\nკატეგორია:მიუნხენის ბაიერნის ფეხბურთელები\nკატეგორია:გერმანიის ნაკრების ფეხბურთელები\nკატეგორია:1996 წლის ევროპის საფეხბურთო ჩემპიონატის ფეხბურთელები\nკატეგორია:1999 წლის ფიფა-ს კონფედერაციის თასის ფეხბურთელები\nკატეგორია:2000 წლის ევროპის საფეხბურთო ჩემპიონატის ფეხბურთელები", "url": "https://ka.wikipedia.org/wiki/მეჰმეტ_შოლი", "length": 1011}
{"id": "9108", "title": "ბასტიან შვაინშტაიგერი", "text": "'''ბასტიან შვაინშტაიგერი''' (; დ. 1 აგვისტო, 1984, კოლბერმოორი, გერმანია) — გერმანელი ფეხბურთელი, თამაშობდა ნახევარმცველის პოზიციაზე. 2014 წელს გერმანიის ნაკრებიდან ფილიპ ლამის წასვლის შემდეგ გახდა ნაკრების კაპიტანი. შვაინშტაიგერი 13 წლის განმავლობაში მშობლიურ კლუბში, „ბაიერნში“, ასპარეზობდა. 30 წლის ასაკში კი „მანჩესტერ იუნაიტედში“ გადავიდა.<ref>United reach agreement to sign Schweinsteiger </ref>\n\n== პირადი ცხოვრება ==\n2016 წლის 12 ივლისს შვაინშტაიგერი დაქორწინდა ჩოგბურთელ ანა ივანოვიჩზე.<ref>Bastian Schweinsteiger and Ana Ivanovic get married in stunning Venice ceremony - Mirror.co.uk</ref><ref>The Perfect Match! Bastian Schweinsteiger and Ana Ivanovic marry - CNN</ref>\n\n== ტიტულები ==\n;საკლუბო\n*ბუნდესლიგის ჩემპიონი (7): 2003,  2005, 2006, 2008, 2010, 2013, 2014\n*გერმანიის თასის მფლობელი (7): 2003, 2005, 2006, 2008, 2010, 2013, 2014\n*უეფას ჩემპიონთა ლიგის გამარჯვებული (1): 2013,\n*უეფას ჩემპიონთა ლიგის ვერცხლის პრიზიორი (2): 2010, 2012\n\n;სანაკრებო\n*მსოფლიო ჩემპიონატის გამარჯვებული (1): 2014\n*მსოფლიო ჩემპიონატის ბრინჯაოს პრიზიორი (2): 2006, 2010\n*ევროპის ჩემპიონატის ვერცხლის პრიზიორი (1): 2008\n\n== რესურსები ინტერნეტში ==\n*\n*\n\n== სქოლიო ==\n\n\n\n\n\n\n\n\n\n\n\n\nკატეგორია:დაბადებული 1 აგვისტო\nკატეგორია:დაბადებული 1984\nკატეგორია:გერმანელი ფეხბურთელები\nკატეგორია:გერმანიის ბუნდესლიგის ფეხბურთელები\nკატეგორია:მსოფლიო ჩემპიონები ფეხბურთში\nკატეგორია:ბაიერნი II-ის ფეხბურთელები\nკატეგორია:მიუნხენის ბაიერნის ფეხბურთელები\nკატეგორია:პრემიერ ლიგის ფეხბურთელები\nკატეგორია:მანჩესტერ იუნაიტედის ფეხბურთელები\nკატეგორია:MLS-ის ფეხბურთელები\nკატეგორია:ჩიკაგო ფაიერის ფეხბურთელები\nკატეგორია:გერმანიის ნაკრების ფეხბურთელები\nკატეგორია:2004 წლის ევროპის საფეხბურთო ჩემპიონატის ფეხბურთელები\nკატეგორია:2005 წლის ფიფა-ს კონფედერაციის თასის ფეხბურთელები\nკატეგორია:2006 წლის მსოფლიო საფეხბურთო ჩემპიონატის ფეხბურთელები\nკატეგორია:2008 წლის ევროპის საფეხბურთო ჩემპიონატის ფეხბურთელები\nკატეგორია:2010 წლის მსოფლიო საფეხბურთო ჩემპიონატის ფეხბურთელები\nკატეგორია:2012 წლის ევროპის საფეხბურთო ჩემპიონატის ფეხბურთელები\nკატეგორია:2014 წლის მსოფლიო საფეხბურთო ჩემპიონატის ფეხბურთელები\nკატეგორია:2016 წლის ევროპის საფეხბურთო ჩემპიონატის ფეხბურთელები\nკატეგორია:უეფა-ს ჩემპიონთა ლიგის გამარჯვებული მოთამაშეები", "url": "https://ka.wikipedia.org/wiki/ბასტიან_შვაინშტაიგერი", "length": 2179}
{"id": "9109", "title": "სერგო ზაქარიაძე", "text": "'''სერგო ალექსანდრეს ძე ზაქარიაძე''' (დ. 1 ივლისი <small>[ძვ. სტ. 18 ივნისი]</small>, 1909, ბაქო, ბაქოს გუბერნია, რუსეთის იმპერია ― გ. 13 აპრილი, 1971, თბილისი, საქართველოს სსრ, სსრკ) — ქართველი მსახიობი, საქართველოს სახალხო არტისტი (1951), სსრკ-ის სახალხო არტისტი (1958).\n\n==ბიოგრაფია==\n\nსწავლობდა თბილისის სახელმწიფო უნივერსიტეტის ფილოლოგიის ფაკულტეტზე. 1926 წელს მუშაობა დაიწყო რუსთაველის სახელობის თეატრში, 1928-დან იყო კოტე მარჯანიშვილის მიერ ქუთაისში დაარსებული თეატრის (შემდეგ მარჯანიშვილის სახელობის თეატრი) მსახიობი, 1956 წელს გადავიდა რუსთაველის თეატრში.\n\n==შემოქმედება==\n\nზაქარიაძის შემოქმედებაში ერთმანეთს ერწყმოდა ინტელექტუალიზმი, გაბედულება, ჩანაფიქრის ხორცშესხმისას აზრის სიცხადე და ემოციურობა, უკიდურესი სიზუსტე და სულიერი სითბო. იგი სცენური ხასიათების ფსიქოლოგიური დამუშავების ოსტატი იყო — დიდი გამომსახველობის მქონე დეტალებით, მსუყე, კონტრასტული საღებავებით, ფაქიზი ფსიქოლოგიური ნიუანსებით ძერწავდა სახეს.\n\nზაქარიაძის გმირთა ბუნებაში ვაჟკაცობა და ნებისყოფა ეხამებოდა ლირიზმს, სილბოს. მსახიობი თამაშობდა გმირულ, სახასიათო და კომიკურ როლებს. მარჯანიშვილის თეატრის სცენაზე შექმნილი როლებიდან აღსანიშნავია: რევოლუციონერი დომენრი (შალვა დადიანის „ნაპერწკლიდან\", 1937), ჯიბილო (პოლიკარპე კაკაბაძის „კოლმეურნის ქორწინება“, 1945), გიგაური (ილო მოსაშვილის „მისი ვარსკვლავი“, ყოფილი სსრკ-ის სახელმწიფო პრემია, 1952), გიორგი (რევაზ თაბუკაშვილის  „რაიკომის მდივანი“, 1954). რომანტიკული ელფერით გამოირჩეოდა ზაქარიაძის მიერ შესრულებული როლები ბაგრატიონისა (სამსონიას „ბაგრატიონი“, 1944), ბახასი ( ვაჟა-ფშაველას „მოკვეთილი“, 1945), მეფე დავითისა (ლევან გოთუას „დავით აღმაშენებელი“, 1946), ბესიკ გაბაშვილისა (ლევან გოთუას „მეფე ერეკლე“, 1942).\n\nუარყოფით როლებს ზაქარიაძე ასრულებდა მგზნებარე მამხილებელი პათოსით, იგი დაუნდობლად ხდიდა ფარდას ადამიანურ მანკიერებებსა და ცხოვრების მახინჯ მოვლენებს. განსაკუთრებით დასამახსოვრებელია ამ მხრივ თინიბეგი მიხეილ მრევლიშვილის  „ზვავში“ (1956). მახვილი კომედიური ნიუანსებით ძერწავდა მსახიობი სახასიათო როლებს (კავალერი რიპაფრატა, კარლო გოლდონის „სასტუმროს დიასახლისი“, 1952).\n\nშემოქმედებითი აზრის სიმწიფე, რომანტიკული მგზნებარება ახასიათებდა ზაქარიაძის მიერ რუსთაველის სახელობის თეატრის სცენაზე შესრულებულ როლებს:ქადაგი („ბახტრიონი“, ვაჟა-ფშაველას მიხედვით, 1960), ფიროსმანი (გიორგი ნახუცრიშვილის  „ფიროსმანი“, 1961). ნატიფი ფსიქოლოგიური ნიუანსებით, მღელვარე თანაგრძნობით დახატა ზაქარიაძემ ოიდიპოს მეფის სახე ( სოფოკლეს „ოიდიპოს მეფე“, 1956), რომელშიც ადამიანის სულიერი სილამაზის, მისი გონების სიდიადის მაღალი რწმენა ჩააქსოვა, სატირული სიმძაფრით იყო აღჭურვილი მისი შუისკი (ალექსანდრე პუშკინის   „ბორის გოდუნოვი“, 1957).\n\n1934 წლიდან მოღვაწეობდა  კინოში. შეასრულა როლები: თორღვაი („უკანასკნელი ჯვაროსნები“, 1934), შადიმან ბარათაშვილი („გიორგი სააკაძე“, 1942–1943, სტალინური პრემია ), ფოსტალიონი გიორგი („დღე უკანასკნელი, დღე პირველი“, 1960), ხოლო 1965 წელს გიორგი მახარაშვილის როლის შესრულებით („ჯარისკაცის მამა“, 1965, ლენინური პრემია, 1966) ზაქარიაძემ საქვეყნოდ გაუთქვა სახელი ქართულ კინოს. ზაქარიაძე 1955–1960 წლებში სცენურ მეტყველებას ასწავლიდა  თბილისის თეატრალურ ინსტიტუტში.\n\nრუსთაველის სახელობის პრემია  (1971).\n\nდაჯილდოებულია  ლენინის ორდენით, შრომის წითელი დროშის  და „საპატიო ნიშნის“ ორდენებით.\n== ფილმოგრაფია ==\n*1933: „უკანასკნელი ჯვაროსნები“ (თორღვაი) რეჟ. სიკო დოლიძე\n*1936: „დარიკო“ (სიმონა) რეჟ. სიკო დოლიძე\n*1939: „სამშობლო“ (სარდიონი) რეჟ. ნიკოლოზ შენგელაია\n*1940: „მეგობრობა“ (ვარდენი – ბრიგადირი) რეჟ. სიკო დოლიძე\n*1943: „გიორგი სააკაძე“ (შადიმან ბარათაშვილი)  რეჟ. მიხეილ ჭიაურელი\n*1948: „ქეთო და კოტე“ (ყარაჩოხელი)  რეჟისორები ვახტანგ ტაბლიაშვილი, შალვა გედევანიშვილი\n*1959: „დღე უკანასკნელი, დღე პირველი“  (გიორგი)  რეჟ. სიკო დოლიძე\n*1962: „ზღვის ბილიკი“ (მოხუცი მეზღვაური) რეჟ. რევაზ (რეზო) ჩხეიძე\n*1963: „პალიასტომი“  (ივანე) რეჟ. სიკო დოლიძე\n*1964: „ჯარისკაცის მამა“   (გიორგი მახარაშვილი) რეჟ.  რევაზ (რეზო) ჩხეიძე\n*1966: „შეხვედრა წარსულთან“ (ალმასხანი)  რეჟ. სიკო დოლიძე\n*1967: „მალე გაზაფხული მოვა“ (მინაგო)  რეჟ. ოთარ აბესაძე\n*1968: „არ იდარდო!“ (ლევან ცინცაძე) რეჟ. გიორგი დანელია\n*1970: „Ватерлоо“  რეჟ. სერგეი ბონდარჩუკი\n\n==ნათამაშები როლები==\n=== რუსთაველის თეატრი===\n*1960:  ვაჟა-ფშაველას „ბახტრიონი“     (ქადაგი )\n*1961:  გიორგი ნახუცრიშვილის „ფიროსმანი“  (ფიროსმანი)\n*1956:  სოფოკლეს „ოიდიპოს მეფე“  (ოიდიპო)\n\n===მარჯანიშვილის თეატრო===\n* 1937:    შალვა დადიანის „ნაპერწკლიდან“  (რევოლუციონერი დომენრი)\n*1945: პოლიკარპე კაკაბაძის „კოლმეურნის ქორწინება“ (ჯიბილო)\n*1952:  ილო მოსაშვილის „მისი ვარსკვლავი“ ( გიგაური)\n*1954: რევაზ თაბუკაშვილის „რაიკომის მდივანი“   (გიორგი)\n==ჯილდოები, პრემიები და პრიზები==\n*1946: საქართველოს სახალხო არტისტი\n*1946: სტალინური პრემია (I ხარისხი) (ფილმში „გიორგი სააკაძე“ თავადი შადიმან ბარათაშვილის როლის შესრულებისთვის)\n*1952:სტალინური პრემია (II ხარისხი) (ილო მოსაშვილის „მისი ვარსკვლავი“ სპექტაკლში  გიგაურის როლის შესრულებისთვის)\n*1958: სსრკ-ის სახალხო არტისტი\n*1966:  ლენინური პრემია (ფილმში „ჯარისკაცის მამა“  გიორგი მახარაშვილის როლის შესრულებისთვის)\n*1971: რუსთაველის სახელობის პრემია (გარდაცვალების შემდეგ)\n* ლენინის ორდენი \n*14.04.1944:  შრომის წითელი დროშის ორდენი \n*„საპატიო ნიშნის“  ორდენით\n*სსრკ-ის  სახელმწიფო პრემია\n\n==რესურსები ინტერნეტში==\n* \n* სერგო ზაქარიაძე ეროვნული ფილმოგრაფის საიტზე \n* სერგო ზაქარიაძე\n\n==ლიტერატურა==\n\n\n*''გუგუშვილი ე.,'' თეატრალური პორტრეტები, თბ., 1966;\n*''Твалчрелидзе Т., Церетели К.,'' Серго Закариадзе,   კრ.: Артёры советского кино, в. 3, М., 1967;\n\n\nკატეგორია:დაბადებული 1 ივლისი\nკატეგორია:დაბადებული 1909\nკატეგორია:გარდაცვლილი 13 აპრილი\nკატეგორია:გარდაცვლილი 1971\nკატეგორია:ქართველი მსახიობები\nკატეგორია:ლენინის ორდენის კავალრები\nკატეგორია:შრომის წითელი დროშის ორდენის კავალრები\nკატეგორია:საპატიო ნიშნის ორდენის კავალრები\nკატეგორია:საქართველოს სსრ-ის სახალხო არტისტები\nკატეგორია:სსრკ-ის სახალხო არტისტები\nკატეგორია:მთაწმინდის პანთეონში დაკრძალულები\nკატეგორია:შოთა რუსთაველის სახელობის პრემიის ლაურეატები", "url": "https://ka.wikipedia.org/wiki/სერგო_ზაქარიაძე", "length": 5759}
{"id": "9117", "title": "შარტრის საკათედრო ტაძარი", "text": "'''შარტრის ღვთისმშობლის საკათედრო ტაძარი''' () — იუნესკოს მსოფლიო მემკვიდრეობის ძეგლი. მდებარეობს შარტრში, პარიზიდან 80 კმ-ში და წარმოადგენს მაღალი გოტიკური არქიტექტურული სტილის საუკეთესო ნიმუშს მთელ საფრანგეთში.\n\n== არქიტექტურა ==\nმინი|მარცხნივ|200პქ|მთავარი შესასვლელი.\nრომანული სტილის ნაგებობის ფუნდამენტზე ახალი შენობის აღმართვა 1145 წელს დაიწყო, თუმცა 1194 წლის ხანძარს მხოლოდ ტაძრის დასავლეთის ფასადი გადაურჩა და ეს ნაწილი ადრეულ გოთურ სტილშია. კათედრალის ძირითადი კარკასი აღდგენილ იქნა 1194-1220 წლებში, რაც საკმაოდ მცირე დროა შუასაუკუნეების ტაძრების მშენებლობისთვის. შარტრის კათედრალის სილამაზე მრავალი შემოქმედის აღმაფრენის წყარო ყოფილა, არქიტექტურის ისტორიკოსები ხოტბას ასხამდნენ მის დახვეწილ წახნაგებსა და ცადატყორცნილ ჰაეროვან ქიმებს. ძველ ისტორიკოსთა ამგვარ შეფასებას დღესაც სავსებით იზიარებენ, ვინაიდან შარტრის ტაძარი ჭეშმარიტად შეუდარებელია ყველა ფრანგულ გოთურ კათედრალთა შორის. შორიდან იქმნება ილუზია, რომ ის ხორბლის ველებზე ჰაერშია გამოკიდული და მხოლოდ მასთან მიახლოებისას ამჩნევს მნახველი ტაძრის გორაკის ფერდობებზე გარშემო შეფენილ ქალაქს. მისი ორი კონტრასტული ქიმი - ერთი 105 მ. მარტივი პირამიდის ფორმის, 1140 წელსაა აგებული, მეორე კი - 113 მეტრი სიმაღლის, ადრეული მე-16 საუკუნის ფლამბოიანტური ორნამენტებით დამშვენებული გუმბათია დაშენებული შედარებით ადრინდელ კოშკზე—აჭიმულია რუხ მომწვანო სახურავზე; მათ გარშემო კომპლექსური არკ-ბუტანტებია (ე. წ. მფრინავი საყრდენები) შემოვლებული.\n\n== მნიშვნელობა ==\nმინი|250პქ|დასავლეთის ფრთა.\nმინი|მარცხნივ|250პქ|ტაძრის გეგმა.\nმინი|250პქ|ლაბირინთის ფრაგმენტი.\nმინი|250პქ|ტაძრის სამხრეთის ფასადი.\nლეგენდის თანახმად 876 წლიდან ტაძარში ინახება ტუნიკა (Sancta Camisia), რომელიც წმინდა მარიამ ღვთისმშობელს ეკუთვნოდა. ეს წმინდა რელიკვია კათედრალისთვის უბოძებია შარლემანს, რომელმაც ის საჩუქრად იერუსალიმზე ჯვაროსნული ლაშქრობის დროს მიიღო. სინამდვილეში საჩუქარი შარლ II-ისგან იყო; სპეციალისტთა შეფასებით ქსოვილი სირიული წარმოშობისაა და დამზადებულია ჩვ.წ. პირველ საუკუნეში. საუკუნეების განმავლობაში შარტრი წმ. მარიამის პილგრიმთა მნიშვნელოვანი ცენტრი იყო და დღესაც მორწმუნენი მთელი მსოფლიოდან ამ წმინდა რელიქვიის პატივსაცემად მოდიან.\n\nშარტრის კათედრალი ისტორიულად ქალაქის ყველაზე მნიშვნელოვანი შენობა იყო. ის იყო ეკონომიკური ცენტრიც და ქალაქის ყველა მნიშვნელოვანი ღონისძიება აქ ტარდებოდა. შუა საუკუნეებში კათედრალი შიგადაშიგ ბაზრის ფუნქციასაც ასრულებდა, ბაზილიკის თითოეულ ნიშაში გარკვეული კატეგორიის საქონელი იყიდებოდა, მაგ. ჩრდ. ბოლოში ტექსტილი იყო, სამხრეთ ბოლოში კი საწვავი, ბოსტნეული და ხორცეული. დროდადრო მღვდელთმთავრები ცდილობდნენ ბოლო მოეღოთ კათედრალში ამგვარი საქმიანობისთვის, თუმცა უშედეგოდ. ღვინის გამყიდველებს ეკრძალებოდათ ღვინის ტაძრის სარდაფში გაყიდვა, თუმცა ეკლესიის შუა ნაწილი მათთვის თავისუფალი იყო და აქ ვაჭრობით ისინი გარე გადასახადებისგან თავის არიდებას ახერხებდნენ. აქვე იკრიბებოდნენ სხვადასხვა ხელობის მუშები სამსახურის საშოვნელად. ერთ პერიოდში ქალაქში ერგოტიზმის გავრცელების შედეგად, რომელსაც მრავალი მსხვერპლი ჰყოლია, კათედრალს ჰოსპიტალის ფუნქციაც შეუსრულებია.\n\nკათედრალის დიდებული ფასადის გარდა მისი მნიშვნელოვანი არქიტექტურული ღირსშესანიშნაობაა ტაძრის ინტერიერი და განუმეორებელი მოჭიქული მინის ფანჯრები. ადრეული მე-13 საუკუნით დათარიღებული ფანჯრების მოზაიკა გადაურჩა მე-16 საუკუნის რელიგიურ ომებს და მიიჩნევა, რომ ეს ერთ-ერთი ყველაზე სრული კოლექციაა დღემდე შემორჩენილი შუასაუკუნეების მოჭიქული მინისა მსოფლიოში. 1753 წლის მოდერნიზაციის მცდელობისას, მინის ნაწილი ფანჯრებიდან მოხსნილ იქნა ტაძრის კლერკთა მიერ და ამის გამო ორიგინალი 186 მოჭიქულ მინიანი ფანჯრიდან 152 გადარჩა. ეს მინები განსაკუთრებით მნიშვნელოვანია მათი “ცოცხალი” სილურჯის გამო, რომლის ყველაზე თვალსაჩინო ნიმუშია ამ მინით გამოსახული მადონა ყრმით.\n\nზოგიერთი ფანჯარა სამეფო ოჯახის საჩუქარი იყო, მაგ. ვარდისფერი ფანჯარა ჩრდილოეთ ნიშაში საფრანგეთის დედოფალი ბლანშის მიძღვნილია. სამეფო გავლენა იგრძნობა მართკუთხა პერიფერიულ ფანჯრებშიც, რომელიც სამეფო სიმბოლოებს გამოსახავს ყვითელი ფლორ-დე-ლისებით ლურჯ ფონზე და ასევე ყვითელი ციხე-კოშკებით წითელ ფონზე.\n\nკათედრალის იატაკზე შარტრის ცნობილი თერთმეტწრიანი ლაბირინთია, რომლის სრულ სიგრძეზე გავლა იდენტური იყო იერუსალიმში პილგრიმობისა და მრევლს ცოდვების მოსანანიებლად მასზე მუხლებზე ცოცვას უწესებდნენ. ამ ტრადიციის გამო ლაბირინთს „გზა იერუსალიმისკენ“ (ფრან. Chemin de Jerusalem) ერქვა. ლაბირინთის ცენტრში მოთავსებული გვირილას მაგვარი დიზაინი სიმბოლურად დატვირთულია და გაბრწყინებას ნიშნავს.\n\nსაფრანგეთის რევოლუციის დროს შარტრის კათედრალი დანგრევას და ძარცვას გადაურჩა, ხოლო მას შემდეგ ჩატარებულ უამრავ რესტავრაციას მისი თავდაპირველი ბრიწყინვალება არ შეულახავს. ის ყოველთვის იგივე - გოთური ხელოვნების ტრიუმფი - რჩებოდა. კათედრალი 1979 წელს იუნესკოს მსოფლიო კულტურული მემკვიდრეობის სიაშია შეტანილი.\n\nშუა საუკუნეებში კათედრალი ასევე ფუნქციონირებდა, როგორც მნიშვნელოვანი საგანმანათლებლო კერა. შარლემანის სურვილით განათლება ფრანგი ხალხისთვის ხელმისაწვდომი უნდა გამხდარიყო და ვინაიდან ახალი სკოლების აშენება გაცილებით ძვირი იქნებოდა, არსებული ინფრასტრუქტურის გამოყენება უფრო ადვილი იყო. მისი ბრძანებით კათედრალებსა და მონასტრებში სკოლების არსებობა და რელიგიური სწავლება აუცილებელი კრიტერიუმი გახდა მთელ საფრანგეთში. კათედრალურმა სკოლებმა მალე სამონასტრო სკოლებს წაართვა განათლების წამყვანი როლი და უკვე მე-11 საუკუნეში კათედრალი თავად გახდა სკოლის სიმბოლო/სინონიმი. ყველა კათედრალს საკუთარი სპეციალიზაცია ჰქონდა და შარტრის დახელოვნებად ლოგიკის სწავლება ითვლებოდა. შარტრის ახალი ლოგიკა მრავალთა მიერ პარიზისაზე უფრო პროგრესულადაც კი ითვლებოდა.\n\n== იხილეთ აგრეთვე==\n* იუნესკოს მსოფლიო მემკვიდრეობის ძეგლები საფრანგეთში\n* მსოფლიო მემკვიდრეობის ძეგლების სია ევროპაში\n\n==ლიტერატურა==\n* Burckhardt, Titus. ''Chartres and the birth of the cathedral''. Bloomington: World Wisdom Books, 1996. \n* Adams, Henry. ''Mont-Saint-Michel and Chartres''. Boston: Houghton Mifflin, 1913 and many later editions.\n* Ball, Philip. ''Universe of Stone''. New York: Harper, 2008. .\n* Grant, Lindy. \"Representing Dynasty: The Transept Windows at Chartres Cathedral,\" in Robert A. Maxwell (ed) ''Representing History, 900–1300: Art, Music, History'' (University Park (PA), Pennsylvania State University press, 2010),\n* Houvet, E. ''Cathédrale de Chartres.'' Chelles (S.-et-M.) : Hélio. A. Faucheux, 1919. 5 volumes in 7. (consists entirely of photogravures of the architecture and sculpture, but not windows)\n\n== რესურსები ინტერნეტში ==\n* შარტრის არქიტექტურული დეტალები - ფოტოები \n* საიტი მიძღვნილი შარტრის კათედრალისადმი (ფრ.)\n* ლაბირინთი: გზა იერუსალიმისკენ (ფრ.) \n\n\n\n\n\nკატეგორია:ქრისტიანული ტაძრები\nკატეგორია:გოტიკური არქიტექტურა\nკატეგორია:საფრანგეთის ტაძრები", "url": "https://ka.wikipedia.org/wiki/შარტრის_საკათედრო_ტაძარი", "length": 6396}
{"id": "9122", "title": "ერვინ ფონ ვიცლებენი", "text": "'''იობ-ვილჰელმ გეორგ „ერვინ“ ფონ ვიცლებენი''' (; დ. 4 დეკემბერი 1881, ბრესლაუ, პოლონეთი — გ. 8 აგვისტო, 1944, ბერლინი, გერმანია) — გერმანელი სამხედრო მოღვაწე, „<nowiki/>ვერმახტის<nowiki/>“ გენერალ-ფელდმარშალი და „<nowiki/>ვიდერშტანდის<nowiki/>“ წევრი.\n\n== ბიოგრაფია ==\n\nერვინ ფონ ვიცლებენი დაიბადა თიურინგიელი ოფიცრის ოჯახში. პრუსიის კადეტთა კორპუსის სასწავლებლის დამთავრების შემდეგ იგი 1901 წლის 22 ივნისს ლეიტენანტის წოდებით შევიდა ლაიგნიცის „მეფე ვილჰელმ I“ სახელობის გრენადერთა პოლკში. 1910 წელს მიენიჭა ობერლეიტენანტის სამხედრო წოდება.\n\n== პირველი მსოფლიო ომი ==\n\nპირველ მსოფლიო ომში ვიცლებენი მე-19 სარეზერვო ქვეითთა ბრიგადის ადიუტანტი იყო, ვიდრე 1914 ოქტომბერში კაპიტნის სამხედრო წოდება არ მიენიჭა და მე-6 სარეზერვო ქვეითთა პოლკის ასმეთაურად არ დაინიშნა. ცოტა მოგვიანებით იგი იმავე პოლკის ბატალიონის მეთაური გახდა. იგი იბრძოდა ვერდენთან, შამპანში და ფლანდრიაში, სადაც მძიმედ დაიჭრა და რკინის ჯვრით იქნა დაჯილდოებული. 1918 წელს ხელმეორედ დაჭრის შემდეგ იგი გადაიყვანეს გენშტაბის აკადემიაში კვალიფიკაციის ასამაღლებლად და ომის დასასრულს 121-ე დივიზიის გენშტაბის პირველი ოფიცერი იყო.\n\n== მშვიდობიანობის დრო ==\n\nახლად დაარსებულ რაიხსვერში მან მსახური დაიწყო ასმეთაურად. 1923 წელს ფონ ვიცლებენს მაიორის სამხედრო წოდება მიენიჭა და გადაიყვანეს მე-4 დივიზიის შტაბში ქალაქ დრეზდენში. 1928 წელს იგი მე-6 ინფანტერისტთა პოლკის ბატალიონის მეთაური გახდა. 1929 წელს იგი ვიცეპოლკოვნიკი გახდა. 1931 წელს ვიცლბენი დაინიშნა მე-8 ინფანტერისტთა პოლკის მეთაურად ოდერის ფრანკფურტში და მიენიჭა პოლკოვნიკის წოდება. 1933 წელს იმავე თანამდებობაზე გადაყვანილ იქნა ქალაქ ჰანოვერში მე-6 ინფანტერისტთა პოლკში.\n\n1934 წლის 1 თებერვალს დაარსებულ „<nowiki/>ვერმახტში<nowiki/>“  ერვინ ფონ ვიცლებენს გენერალ-მაიორის წოდება მიენიჭა და გადაყვანილ იქნა მე-3 ინფანტერისთა დივიზიის მეთაურად ქალაქ პოტსდამში. მან დაიკავა გენერალ ვერნერ ფონ ფრიჩის ადგილი „III სამხედრო ოლქის (ბერლინი)“ მეთაურის თანამდებობაზე. ამ პოსტზე იგი დარჩა 1935 წლის სექტემბრამდე. ვიცლებენს მიენიჭა გენერალ-ლეიტენანტის წოდება და დაწინაურებულ იქნა „III არმიათა კორპუსის“ მთავარსარდლად ბერლინში. 1936 წელს მას ინფანტერიის გენერლის წოდება მიენიჭა.\n\nერვინ ფონ ვიცლებენი ჯერ კიდევ 1934 წელს რიომის პუტჩის დროს გამოვიდა ნაცისტური რეჟიმის წინააღმდეგ. მან მკაცრად გააკრიტიკა ვერმახტის გენერლების ფონ შლეიხერის და ფონ ბრედოს მკვლელობა და მოითხოვა სამართლიანი გამოძიების ჩატარება. 1938 წელს იგი დაუკავშირდა ჰიტლერის მოწინააღმდეგე გენერლების ჯგუფს — ბეკს, ჰიოპნერს, ფონ შტიულპნაგელს და ადმირალ კანარისს. ვიცლებენს, როგორც ბერლინის სამხედრო ოლქის მთავარსარდალს მნიშვნელოვანი როლი უნდა ეთამაშა სუდეტების კრიზისის დროს დაგეგმილ სახელმწიფო გადატრიალებაში. მიუნხენის შეთანხმების გერმანიისთვის წარმატებით დამთავრებამ ხელი შეუშალა გენერლების გეგმებს.\n\n1939 წელს ვიცლებენი მონაწილეობდა გენერალ-პოლკოვნიკ ბარონ ფონ ჰამერშტაინ-ექუორდის დაგეგმილ შეთქმულებაში. გეგმის თანახმად ჰიტლერი უნდა დაეპატიმრებინათ ფრონტის დათვალიერების დროს, ხოლო ვიცლებენს ბერლინში განლაგებული ნაცისტური პარტიის შტაბ-ბინა უნდა დაეკავებინა. ეს გეგმას შეუსრულებელი დარჩა.\n\n1938 წლის ნოემბერში ერვინ ფონ ვიცლებენი გადაიყვანეს მე-2 არმიათა ჯგუფის მთავარსარდლად ოდერის ფრანკფურტში. \n\n== მეორე მსოფლიო ომი ==\n\n1939 წლის სექტემბერში ვიცლებენს მიენიჭა გენერალ-მაიორის წოდება და დაინიშნა დასავლეთ ფრონტის 1-ლი არმიის მთავარსარდლად. 1940 წლის 10 მაისს საფრანგენთზე თავდასხმის დროს მისი არმია შედიოდა არმიათა ჯგუფ „ც-ს“ შემადგენლობაში. ვიცლებენის მეთაურობით პირველმა არმიამ 14 ივნისს გაარღვია მაჟინოს თავდაცვითი ხაზი და 17 ივნისს რამდენიმე ფრანგული დივიზია აიძულა კაპიტულირებულიყო. ამ ოპერაციის ბრწყინვალედ ჩატარების შემდეგ იგი რკინის ჯვრის რაინდის ჯვრით დაჯილდოვდა და 1940 წლის 19 ივლისს გენერალ-ფელდმარშლის წოდება მიენოიჭა. ამასთან ერთად იგი დაინიშნა დასავლეთ ფრონტის მხედართმთავრად, თუმცა ავადმყოფობის გამო იძულებული იყო ერთი წლის შემდეგ ფრონტი დაეტოვებინა.\n\n1944 წლის 20 ივლისის შეთქმულების დროს ერვინ ფონ ვიცლებენი ერთ-ერთ მთავარ როლს თამაშობდა. წარმატების შემთხვევაში გენერალ-ფელდმარშალი ფონ ვიცლებენი „ვერმახტის“ უმაღლესი მთავარსარდალი უნდა გამხდარიყო. ჰიტლერზე მოწყობილი პუტჩის ჩავარდნის შემდეგ იგი დაპატიმრებულ იქნა მისი მეგობრის მამულში.\n\n1944 წლის 7 აგვისტოს სახალხო სასამრთლომ როლანდ ფრაისლერის თავმჯდომარეობით ერვინ ფონ ვიცლებენს სიკვდილით დასჯა მიუსაჯა. მსჯავრდებულის ბოლო სიტყვა ფრაისლერისადმი იყო მიმართული: „თქვენ შეგიძლიათ დღეს ჯალათს გადამცეთ. სამი თვის შემდეგ აღშფოთებული და ნაწამები ხალხი პახუხს გაგებინებთ და ბინძულ ქუჩებში ცოცხლად გათრევთ.“ \n(„Sie können uns dem Henker überantworten. In drei Monaten zieht das empörte und gequälte Volk Sie zur Rechenschaft und schleift Sie bei lebendigem Leib durch den Kot der Straßen“.)\n\nმომდვენო დღეს ერვინ ფონ ვიცლებენი სიკვდილით იქნა დასჯილი ბერლინში.\n\n== ჯილდოები ==\n\n*  „ფრონტის მებრძოლთა ღირსების ჯვარი“ - ''Ehrenkreuz für Frontkämpfer''\n* „რკინის ჯვარი (1914) - მე-2 და 1-ლი კლასის - ''Eisernes Kreuz (1914) 2. und 1. Klasse''\n* „ჰოენცოლერნთა სამეფო სახლის ორდენის რაინდის ჯვარი ხმლებით“ - ''Ritterkreuz des Königlichen Hausordens von Hohenzollern mit Schwertern''\n* „რკინის ჯვარი\" (1939) მე-2 და 1-ლი კლასის (განმეორებით) - ''Eisernes Kreuz (1939) 2. und 1. Klasse (Wiederholungsspange)''\n*\"რკინის ჯვრის რაინდის ჯვარი\" - ''Ritterkreuz des Eisernen Kreuzes''\n\n== გალერეა ==\n<gallery caption=\"\">\n ფაილი:Bundesarchiv Bild 151-12-16, Volksgerichtshof, Erwin v. Witzleben.jpg\n ფაილი:Bundesarchiv Bild 102-00357A, Wilhelm Heye, Erwin v. Witzleben.jpg\n ფაილი:Bundesarchiv Bild 101I-246-0713-23, Frankreich, Dienstjubiläum Erwin v. Witzleben.jpg\n ფაილი:Bundesarchiv Bild 146II-728, Berlin, Olympiade, Hitler, v. Witzleben, Dietrich.jpg\n ფაილი:Stamp Putch1944.jpg\n</gallery>\n\n== რესურსები ინტერნეტში ==\n* ერვინ ფონ ვიცლებენი \n* ვიცლებენის მოკლე ბიოგრაფია\n\n\n\n\n\nკატეგორია:დაბადებული 4 დეკემბერი\nკატეგორია:დაბადებული 1881\nკატეგორია:გარდაცვლილი 8 აგვისტო\nკატეგორია:გარდაცვლილი 1944\nკატეგორია:გერმანელი სამხედრო მოღვაწეები", "url": "https://ka.wikipedia.org/wiki/ერვინ_ფონ_ვიცლებენი", "length": 5752}
{"id": "9124", "title": "ევალდ ფონ კლაისტი", "text": "thumb|170px|ევალდ ფონ კლაისტი\n'''პაულ ლუდვიგ ევალდ ფონ კლაისტი''' (; დ. 8 აგვისტო, 1881, ბრაუნფელსი, გერმანიის იმპერია – გ. 16 ნოემბერი, 1954, ვლადიმიროვკის კოლონია, სსრკ) — გერმანელი სამხედრო მოღვაწე, ვერმახტის გენერალ-ფელდმარშალი და არმიათა ჯგუფის სარდალი მეორე მსოფლიო ომის დროს.\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 1881\nკატეგორია:გარდაცვლილი 1954", "url": "https://ka.wikipedia.org/wiki/ევალდ_ფონ_კლაისტი", "length": 379}
{"id": "9126", "title": "ერიხ ჰეპნერი", "text": "მინი|170პქ|ერიხ ჰეპნერი\n'''ერიხ ჰეპნერი''' (''გერმ.:'' Erich Hoepner) (დ. 14 სექტემბერი, 1886, ოდერის ფრანკფურტი — გ. 8 აგვისტო, 1944, ბერლინი) — გერმანელი სამხედრო მოღვაწე, „<nowiki/>ვერმახტის<nowiki/>“ გენერალ-პოლკოვნიკი და „<nowiki/>ვიდერშტანდის<nowiki/>“ წევრი.\n\n== ბიოგრაფია ==\n\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 14 სექტემბერი\nკატეგორია:დაბადებული 1886\nკატეგორია:გარდაცვლილი  8 აგვისტო\nკატეგორია:გარდაცვლილი 1944", "url": "https://ka.wikipedia.org/wiki/ერიხ_ჰეპნერი", "length": 448}
{"id": "9129", "title": "ოდერის ფრანკფურტი", "text": "'''ოდერის ფრანკფურტი''' ( [ˈfʁaŋkfʊɐ̯t]) — ქალაქი გერმანიაში, ბრანდენბურგში მდინარე ოდერის მარცხენა ნაპირზე. 1980-იან წლების დასასრულს ქალაქის მოსახლეობამ რეკორდულ მაჩვენებელს 87 000 მცხოვრებს მიაღწია. ამის შემდეგ დაიწყო რაოდენობის კლება 2002 წელს ქალაქის მოსახლეობა 70 000-მდე შემცირდა, ხოლო 2010 წელს 60 000 შეადგინა.\n\n== ლიტერატურა ==\n*\n*\n\n==რესურსები ინტერნეტში ==\n\n* ქალაქი ოდერის ფრანკფურტი\n\n\n\nკატეგორია:გერმანიის ქალაქები", "url": "https://ka.wikipedia.org/wiki/ოდერის_ფრანკფურტი", "length": 428}
{"id": "9131", "title": "ჰერმან ჰოთი", "text": "thumb|170px|ჰერმან ჰოთი\n'''ჰერმან ჰოთი''' (''გერმ.:'' Hermann Hoth) (* 12 აპრილი 1885, ნოირუპინი, ბრანდენბურგი; † 26 იანვარი 1971, გოსლარი, ქვემო საქსონია) — გერმანელი სამხედრო მოღვაწე, „<nowiki/>ვერმახტის<nowiki/>“ გენერალ-პოლკოვნიკი.\n\n== ბიოგრაფია ==\n\n\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 1885\nკატეგორია:გარდაცვლილი 1971", "url": "https://ka.wikipedia.org/wiki/ჰერმან_ჰოთი", "length": 351}
{"id": "9132", "title": "ვენური კაფე", "text": "thumb|right|250px|გაზეთი — ვენური კაფეს აუცილებელი ატრიბუტი \nthumb|250px|კაფე ცენტრალის ფასადი.\n'''ვენური კაფე''' (გერმ. Wiener Kaffeehaus) — ტიპური დაწესებულება ვენაში, რომელმაც დღემდე შეინარჩუნა მნიშვნელოვანი როლი ვენის კულტურასა და ტრადიციებში.\n\n== უნიკალურობა ==\nმსოფლიოს სხვა კაფეთა ტრადიციებისგან განსხვავებით, ვენური კაფესთვის სავსებით ნორმალურია კლიენტთა მიერ საათობით მარტოობით გაზეთის (კაფეს აუცილებელი ატრიბუტი) თვალიერება-შესწავლა. ყავასთან ერთად, მიმტანი აუცილებლად მოგიტანთ ჭიქა ცივ ონკანის წყალს და დროდადრო შეგივსებთ მას ხანგრძლივად ყოფნის განმავლობაში თქვენი თხოვნისდამიუხედავად.\n\nვენური კაფეს ავეჯი ერთგვაროვანი არაა — ეს ან თბილი და კომფორტული პლიუშია ან ცივი და სტილიზებული მოდერნი. კლასიკური ავეჯის აუცილებელი ატრიბუტი მიქაელ თონეს სკამები და მარმარილოს მაგიდისთავებია. ამგვარ კაფეთა უმრავლესობა ასევე შემოგთავაზებთ მცირე ზომის კერძებს, სოსისების მსგავსს ან დესერტებს ნამცხვრებისა და ტორტების სახით.\n\nმრავალ კლასიკურ კაფეში (მაგ. კაფე დიგლასი, კაფე ცენტრალი, კაფე პრიუკელი) საღამოობით ცოცხალი მუსიკაა პიანინოს შესრულებით და ასევე ხშირად ლიტერატურული საღამოებიც ეწყობა.\n\n== ისტორია ==\nლეგენდის თანახმად პოლონეთ-ჰაგსბურგის არმია, თურქების მეორე ალყისგან 1683 წელს ვენის განთავისუფლებისას, წააწყდა ტომრებს უცნაური მარცვლებით, რომელიც თავიდან აქლემთა საკვები ეგონათ და დაწვა მოუნდომეს. პოლონეთის მეფემ იან III სობიესკიმ ტომრები ერთ-ერთ თავის ოფიცერს, სახელად ფრანციჟეკ იერზი კულცზიცკის, უსახსოვრა, რომელმაც პირველი ყავის სახლი გახსნა. ცოტაოდენი ექსპერიმენტაციის შემდეგ, მან სითხეს შაქარი და რძე დაამატა, და ამგვარად დაიწყო ვენური კაფეს ტრადიცია.\n\nსინამდვილეში, ერთ-ერთი პირველი კაფე ბერძენი სომეხის იოჰანეს დიოდატოს, ავსტრიელთა ჯაშუშის, წამოწყება იყო, რომელმაც თავდაპირველად ყავით ვაჭრობის მონოპოლიური უფლება მოიპოვა. ახალი სასმელი კარგად იქნა მიღებული და ყავის სახლებმა სწრაფად იწყო გამრავლება. ადრეულ პერიოდში, სხვადასხვა სასმელებს სახელები შერქმეული ჯერ არ ჰქონდა და მომხმარებლები სასურველ ნარევს ფერადი ცხრილიდან ირჩევდნენ.\n\nყავის სახლების ტრადიციამ პოპულარობის პიკს მე-19 საუკუნის დასაწყისში მიაღწია, როცა ის მწერლების პიტერ ალტენბერგის, ალფრედ პოლგარის, კარლ კრაუსის, ჰერმან ბროხისა და ფრიდრიხ ტორბერგის მუშაობისა და გართობის გამორჩეული ადგილი გახდა. იმ დროის ცნობილი ხელოვანები, მეცნიერები და პოლიტიკოსები, როგორიცაა ართურ შნიცლერი, შტეფან ცვაიგი, ეგონ შილი, გუსტავ კლიმტი, ადოლფ ლოოსი, თეოდორ ჰერცლი და თვით ლეონ ტროცკი ყავი სახლების მუდმივი სტუმრები იყვნენ. თითქმის მყისიერად პრაღაში, ბუდაპეშტსა და ლვივში (ლემბერგი) ავსტრო-უნგრეთის იმპერიის სხვა ქალაქებთან ერთად ვენური მოდელის მსგვსად უამრავი ყავის სახლი გაჩნდა.\n\nნაცისტური მთავრობის მოსვლის შემდეგ, მათ მიერ ე.წ. „დეგენერაციული ხელოვნების“ აკრძალვით ყავის სახლების პოპულარობას ბოლო მოეღო. 1950-იან წლებში ყავის სახლებს კიდევ უფრო მძიმე პერიოდი დაუდგა, შესაძლოა ტელევიზიისა და თანამედროვე ესპრესო ბარების პოპულარობის ზრდის გამო, და მრავალი მათგანი დახურვის საშიშროების ქვეშ დადგა. თუმცა ბოლო პერიოდში ტურიზმისა და ამგვარი კაფეების ისტორიისადმი ინტერესის ზრდის წყალობით ბევრი კლასიკური ვენური კაფე გაკოტრებას გადაურჩა და ტრადიცია ისევ აღმავლობის გზას დაადგა.\n\n== განთქმული ყავის სახლები ==\nthumb|კაფე პრიუკელის 1950-იანი წლების ინტერიერი.\n* Kaffee Alt Wien, Bäckerstraße 9 \n* Café Bräunerhof, Stallburggasse 2 — თომას ბერნჰარდის გამორჩეული კაფე ვენაში \n* Café Central, Palais Ferstel-ში, შესასვლელი Herrengasse 14-დან (შტრაუხგასეს კუთხე) — პეტერ ალტენბერგის საყვარელი კაფე და ხშირად მისი ძირითადი მისამართი \n* Café Demel, Kohlmarkt 14 — ყველაზე განთქმული ნამცხვრების საცხობი, ნაკლებად ტიპური კაფე\n* Café Hawelka, Dorotheergasse 6 \n* Café Landtmann, Dr.-Karl-Lueger-Ring 4 — ზიგმუნდ ფროიდის გამორჩეული კაფე \n* Café Prückel, Stubenring 24 (Dr. Karl-Lueger-Platz-ის კუთხეში)\n\nკატეგორია:ვენა\nკატეგორია:ვენის კულტურა", "url": "https://ka.wikipedia.org/wiki/ვენური_კაფე", "length": 3688}
{"id": "9133", "title": "კოტე მარჯანიშვილი", "text": "'''კოტე მარჯანიშვილი''' (დ. 28 მაისი  <small>[ძვ. სტ.9 ივნისი]</small>, 1872, ყვარელი  — გ. 17 აპრილი, 1933, მოსკოვი) — საბჭოთა ეპოქის ქართველი რეჟისორი. საქართველოს სსრ სახალხო არტისტი (1931).\n\n==ბიოგრაფია ==\n===ოჯახი===\nკოტე მარჯანიშვილის მამა, ალექსანდრე ანდრიას ძე მარჯანიშვილი იყო, რუსეთის არმიის ვიცე-პოლკოვნიკი, ფრანგულიდან თარგმნა ალექსანდრე დიუმას „ორი დიანა“; დედა, ელისაბედ სოლომონის ასული ჭავჭავაძე (დ. 1850 — გ. წ. უცნობია) იყო აკაკი წერეთლის წერილების ადრესატი, ხოლო ილია ჭავჭავაძემ მას ლექსი „გახსოვს, ტურფავ...“ მიუძღვნა. ალექსანდრე მარჯანიშვილის და — მაგდალინა იყო პუბლიცისტ სერგეი მესხის დედა და მსახიობ ვერიკო ანჯაფარიძის დიდი ბებია.\n\nკოტე მარჯანიშვილს ჰყავდა ორი და — თამარი და ნინო. უფროსი და — თამარი 1890 წლიდან ბოდბის, შემდგომ სერაფიმო-ზნამენსკის ქალთა მონასტერის წინამძღვარი (იღუმენია) იყო; უმცროსი და — ნინო ცოლად ჰყავდა ექიმ გრიგოლ ელიავას. მათი ვაჟი გიორგი ელიავა იყო ცნობილი მიკრობიოლოგი და საზოგადო მოღვაწე.  \n\n===განათლება===\nმინი|200პქ|[[საფოსტო მარკა]] [[სსრკ]], კოტე მარჯანიშვილი, [[1972]] (Michel 4048, Scott 4013)\nმინიატიურა|რუსთაველის თეატრის დასი: კოტე მარჯანიშვილი, ვ. სიმონიშვილი, [[ალექსანდრე ახმეტელი]], დ. ჩხეიძე, [[მიხეილ ქორელი]], ა. გველესიანი, [[ვალერიან სიდამონ-ერისთავი]], [[დოდო ანთაძე]]\nგანათლება მიიღო თბილისის პირველ გიმნაზიაში, სადაც ხშირად მონაწილეობდა სასკოლო წარმოდგენებში. მარჯანიშვილი პირველად გამოვიდა 1894 წელს ქუთაისის დრამატულ დასში, რომელსაც  კოტე მესხი ხელმძღვანელობდა. ამავე წელს 27 ნოემბერს დებიუტი ჰქონდა თბილისის სცენაზე, შეასრულა ერეკლეს როლი აკაკი წერეთლის დრამატულ პოემაში „პატარა კახი“. 1897] წელს მარჯანიშვილი  რუსეთში გაემგზავრა. მსახიობობდა ქ. ელიზავეტგრადში, ქერჩში, ბაქოში, ტაშკენტში, აშხაბადში, ტულაში, ლუგანსკში, ვიატკაში. \n\n===შემოქმედება===\n1900-1901 წლებში სათეატრო სეზონში ვიატკაში დადგა ანტონ ჩეხოვის პიესა „ძია ვანია“. 1904-იდან მოღვაწეობდა, როგორც რეჟისორი. 1904-1905 და 1905-1906 სეზონში მიიწვიეს კ. ნეზლობინის დრამატულ დასის რეჟისორად რიგაში, სადაც დადგა მაქსიმ გორკის პიესა „მოაგარაკენი“. 1905 წლის რევოლუციის დღეებში მარჯანიშვილი დაუახლოვდა გორკის. იგი მონაწილეობდა პოლიტიკურ დემონსტრაციებში, გამოდიოდა მიტინგებზე. დიდ ყურადღებას უთმობდა თეატრის რევოლუციურ სულისკვეთებას, მოქალაქეობრივ პათოსს, სადღესასწაულო განწყობილებას. მარჯანიშვილი რეჟისორად მუშაობდა ხარკოვის (1906-1907), კიევის (1907-1908), ოდესის (1908-1909) დრამატულ დასებში. \n\n\n\n1909 წლიდან მოსკოვის კ. ნეზლობინის თეატრის რეჟისორი იყო. ამ პერიოდში  ალექსანდრე სუმბათაშვილთან ერთად აქტიურ დახმარებას უწევდა ქართველ რეჟისორებს ვალერიან შალიკაშვილს და ვახტანგ მჭედლიშვილს, რომლებიც მოსკოვის სამხატვრო თეატრის სტუდიაში სწავლობდნენ. მოსკოვში მონაწილეობდა ქართული დრამატული სტუდიის შექმნაში. 1910-1913 წლებში მოღვაწეობდა მოსკოვის სამხატვრო თეატრში, სადაც დადგა კნუტ ჰამსუნის „ცხოვრების ბრჭყალებში“ (1911), ჰენრიკ იბსენის „პერ გიუნტი“ (1912); მონაწილეობა მიიღო თეოდორე დოსტოევსკის „ძმები კარამაზოვების“ დადგმაში (1910), და ჰენრი კრეგის დადგმის „ჰამლეტის“ განხორციელებაში. \n\n1912 წელს კიევში, სოლოვცოვის თეატრში დადგა პიესა-პანტომიმა „ცრემლები“. მაშინ ჰქონდა პირველი შეხება მარჯანიშვილს კინემატოგრაფთან. კინომეწარმე ალექსანდრე ხანჟონკოვმა პიესა ფირზე გადაიტანა, მან კამერა სცენის წინ ფრონტალურად დადგა და ყველაფერი გადაიღო. რუსულმა პრესამ ფილმი წლის საუკეთესო ნამუშევრად აღიარა. 1916 წელს ის გაემგზავრა პეტროგრადში, სადაც მან გააფორმა ხელშეკრულება, რომლის მიხედვით 24 სურათი უნდა გადაეღო, მაგრამ მხოლოდ ერთი, „ყოვლისშემძლე სიყვარული“ გადაიღო. მარჯანიშვილმა მალე დატოვა ატელიე, იმ მიზეზით, რომ მეპატრონე დრანკოვი მეშჩანური დრამების დადგმას ითხოვდაო.\n\n1913 წელს მარჯანიშვილმა მოსკოვში დააარსა „თავისუფალი თეატრი“, სადაც თეატრალურ რუტინას დაუპირისპირა სინთეზური თეატრის პრინციპი, ცდილობდა აღეზარდა ყოველმხრივ განვითარებული მსახიობი, რომელიც გამოვიდოდა ოპერაში, დრამაში, პანტომიმაში. თეატრმა მხოლოდ ერთი სეზონი (1913-1914) იარსება. მარჯანიშვილმა აქ დადგა: მოდესტ მუსორგსკის ოპერა „სოროჩინცის ბაზრობა“, ჟაკ ოფენბახის ოპერეტა „მშვენიერი ელენე“, შნიცლერ-დონანის პანტომიმა „პიერეტას საბურველი“ და სხვა. მარჯანიშვილი ხელმძღვანელობდა თეატრებს დონის როსტოვში (1914-1915), „ბუფის“ (1916-1917) და მინიატიურების თეატრს (1917-1918) პეტროგრადში. 1919 წელს მარჯანიშვილმა კიევში, სოლოვცოვის თეატრში, დადგა  ლოპე დე ვეგას დრამა „ცხვრის წყარო“, ეს დადგმა შევიდა საბჭოთა თეატრის ისტორიაში, როგორც პირველი საბჭოთა სპექტაკლი. 1920 წელს მარჯანიშვილმს პეტროგრადში დააარსა კომიკური ოპერის თეატრი, რომელშიც საინტერესო დადგმები განახორციელა. \n\n1922 წელს მარჯანიშვილი საქართველოს სსრ-ში დაბრუნდა და საფუძველი ჩაუყარა ქართულ საბჭოთა თეატრს. მან სათუთად შემოინახა რევოლუციამდელი ქართული თეატრის დემოკრატიული და რეალისტური ტრადიციები, გაამდიდრა ისინი რევოლუციური იდეებით. თეატრში ის თამამად იყენებდა კინოს შესაძლებლობებს\n\n1922 წელს მარჯანიშვილმა რუსთაველის თეატრში დადგა რევოლუციურ-ჰეროიკული სპექტაკლი ლოპე და ვეგას „ცხვრის წყარო“, რომელიც ქართული თეატრის განახლებას დაედო საფუძვლად. 1926 წლამდე მარჯანიშვილი სათავეში ედგა რუსთაველის თეატრს. აქ მან დადგა ზურაბ ანტონოვის „მზის დაბნელება საქართველოში“ (1922), გიორგი ერისთავის „გაყრა“ (1923), მოლიერის „გააზნაურებული მდაბიო“ (1924; მიხეილ ქორელთან ერთად), უილიამ შექსპირის „ჰამლეტი“ (1925) და სხვა. \n\n\n\n1924-1928 წლებში მარჯანიშვილი მოღვაწეობდა ქართულ კინოში. კინოში ახალმა ხელოვნებამ ჩარჩოებში მოაქცია იგი და შეზღუდა მისი შესაძლებლობები, რადგან მისი მთავარი იარაღი, ხმა და მეტყველება, ვერ გამოიყენა და მიმართა გამომსახველობით ხერხებს, კერძოდ კი ჟესტიკულაციას, რამაც ვერ მოიტანა სასურველი შედეგი. კინოში მას მონტაჟი მიაჩნდა გადამწყვეტ ფაქტორად. მარჯანიშვილმა ექვსი სხვადასხვა ჟანრის, განსხვავებული ფილმი გადაიღო: „ქარიშხლის წინ“ (1925), „სამანიშვილის დედინაცვალი“ (1926), „გოგი რატიანი“ (1927), „ამოკი“ (1927), „კრაზანა“ (1928), „კომუნარის ჩიბუხი“ (1929). მარჯანიშვილმა პირველმა გადაიღო საბავშვო და ასევე უცხოურ ლიტერატურულ ნაწარმოებზე დაფუძნებული ფილმები.\n\n1928 წელს ქუთაისში დააარსა დრამატული თეატრი მე-2 სახელმწიფო თეატრის სახელწოდებით. 2 სეზონის შემდეგ (1928-1930) თეატრი თბილისში გადმოვიდა. მარჯანიშვილი ხელმძღვანელობდა ამ თეატრს გარდაცვალებამდე (გარდაცვალების შემდეგ, 1933 წელს თეატრს მარჯანიშვილის სახელი ეწოდა). აქ მარჯანიშვილმა დადგა:  ერნესტ ტოლერის „ჰოპლა ჩვენ ვცოცხლობთ!“ (1928), ბერნარდ შოუს „წმინდა ქალწული“ (1928); ლოპე და ვეგას „ცხვრის  წყარო“ (1928), შალვა დადიანის „კაკალგულში“ (1928); კარლ გუცკოვის „ურიელ აკოსტა“ (1929), პოლიკარპე კაკაბაძის „ყვარყვარე თუთაბერი“ (1929), გრიგოლ ბუხნიკაშვილის  „კი მაგრამ…“ (1930), პერსი შელის „ბეატრიჩე ჩენჩი“ (1930), იური ოლეშას „სამი ბღენძი“ (1931), კარლო კალაძის „სახლი მტკვრის პირას“ (1931), ალექსანდრე აფინოგენოვის „შიში“ (1932), შექსპირის „ოტელო“ (1932), ანტონოვის „მზის დაბნელება საქართველოში“ (1933) და სხვა. \n\n1930 წელს მე-2 სახელმწიფო თეატრმა მარჯანიშვილის ხელმძღვანელობით წარმატებით ჩაატარა გასტროლები მოსკოვსა და ხარკოვში. ეს იყო ქართული თეატრის პირველი გასტროლები საქართველოს გარეთ. მარჯანიშვილმა თბილისის საოპერო თეატრის სცენაზე დადგა:  რიხარდ ვაგნერის „ლოენგრინი“ (1924), დიმიტრი არაყიშვილის „თქმულება შოთა რუსთაველზე“ (1923), ზაქარია ფალიაშვილის „დაისი“ (1924), ჯოაკინო როსინის „ვილჰელმ ტელი“ (1931) და სხვა. ცხოვრების უკანასკნელ წლებში მოსკოვში დადგა ფრიდრიხ შილერის „დონ კარლოსი“ (1933; მოსკოვის მცირე თეატრი), იოჰან შტრაუსის ოპერეტა „ღამურა“ (1933; მოსკოვის ოპერეტის თეატრი) და სხვა.\n\nმარჯანიშვილის სახელი მინიჭებული აქვს აგრეთვე ყვარლის სახალხო თეატრს. ყვარელში, მარჯანიშვილის სახლში გახსნილია მემორიალური მუზეუმი. დაწესებულია მარჯანიშვილის სახელობის პრემია.\n\nთბილისში არსებობს მისი სახელობის ქუჩა, მოედანი, მეტრო.\n\n==ლიტერატურა==\n \n*''კოტე მარჯანიშვილი'', კრებული — „ხელოვნება“, თბილისი, 1961 \n*''ირაკლი მახარაძე'', „დიადი მუნჯი“ — ბაკურ სულაკაურის გამომცემლობა, თბილისი, 2014 ISBN 978-9941-23-104-9\n\n==რესურსები ინტერნეტში==\n\n\n* \n*კოტე მარჯანიშვილის ბიო თეატრის ვებგვერდზე \n*კოტე მარჯანიშვილი — ეროვნული ფილმოგრაფია\n*\n*კოტე მარჯანიშვილის საფლავი მთაწმინდის პანთეონში\n\n\n\n\nკატეგორია:დაბადებული 28 მაისი\nკატეგორია:დაბადებული 1872\nკატეგორია:გარდაცვლილი 17 აპრილი\nკატეგორია:გარდაცვლილი 1933\nკატეგორია:ყვარლის მუნიციპალიტეტში დაბადებულები\nკატეგორია:ქართველი თეატრის რეჟისორები\nკატეგორია:საქართველოს სსრ-ის სახალხო არტისტები\nკატეგორია:მთაწმინდის პანთეონში დაკრძალულები", "url": "https://ka.wikipedia.org/wiki/კოტე_მარჯანიშვილი", "length": 7994}
{"id": "9134", "title": "კოტე მესხი", "text": "'''კოტე (იაკობ) სიმონის ძე მესხი''' (დ. 1 მაისი  [ ძვ. სტ. 19 აპრილი], 1857, ქუთაისი  ―      გ.    28 მაისი[ ძვ. სტ. 15 მაისი], 1914, თბილისი) — ქართველი მსახიობი და რეჟისორი.\n\n1874 წლიდან მონაწილეობდა ქუთაისის სცენისმოყვარეთა წარმოდგენებში. 1879 წელს მიიწვიეს მსახიობად თბილისის მუდმივ პროფესიულ დასში. 1885 წელს ქუთაისში დააარსა პროფესიული თეატრი, რომელსაც 1894 წლამდე ედგა სათავეში. მისი ხელმძღვანელობით ქუთაისის სცენაზე პირველად გამოვიდნენ: ნინო ჩხეიძე, კოტე მარჯანიშვილი და შალვა დადიანი. 1894 წლიდან, როგორც მსახიობი და რეჟისორი მოღვაწეობდა თბილისის დრამატულ თეატრში. ასრულებდა გმირულ და სახასიათო როლებს: ლევან ხიმშიაშვილი (დავით  ერისთავის „სამშობლო“), გოჩა (აკაკი წერეთლის „თამარ ცბიერი“), რუსთაველი (კ. მესხის „რუსთაველი“), ოტია (ვალერიან გუნიას „და-ძმა“), ანანია (ალექსანდრე სუმბათაშვილ-იუჟინის „ღალატი“), არბენინი (მიხეილ ლერმონტოვის „მასკარადი\"), ჩაცკი ( ალექსანდრე  გრიბოედოვის „ვაი, ჭკუისაგან“), ოტელო, პეტრუჩიო (უილიამ შექსპირის „ოტელო“, „ჭირვეულის მორჯულება“), ტარტიუფი (მოლიერის „ტარტიუფი“) და სხვა. თარგმნა  ნიკოლოზ  გოგოლის,  უილიამ  შექსპირის, ალექსანდრ   დიუმა (შვილი)ს,  ვიქტორიენ  სარდუს და სხვა დრამატული ნაწარმოებები.\n\n==ლიტერატურა==\n* ''ანდრონიკაშვილი, ანდრონი კ.,'' კ. მესხი (ბიოგრაფიული ეტიუდი), ტფ., 1910;\n*კოტე მესხი. კრებული, შემდგ. ე. კაკაშვილი, თბ., 1953 (სერია: ქართული თეატრის მოღვაწეთა სასცენო ხელოვნების შესახებ, წგნ. 3);\n\n==რესურსები ინტერნეტში==\n\n\n\n\nკატეგორია:ქართველი რეჟისორები\nკატეგორია:ქართველი მსახიობები\nკატეგორია:ქართველი  დრამატურგები\nკატეგორია:დაბადებული 1 მაისი\nკატეგორია:დაბადებული 1857\nკატეგორია:გარდაცვლილი 28 მაისი\nკატეგორია:გარდაცვლილი 1914\nკატეგორია:ქუთაისში დაბადებულები", "url": "https://ka.wikipedia.org/wiki/კოტე_მესხი", "length": 1627}
{"id": "9139", "title": "კიუსიუ", "text": "'''კიუსიუ''', '''კიუ-შიუ''' () — კუნძული იაპონიის სამხრეთ ნაწილში. აღმოსავლეთით ესაზღვრება წყნარი ოკეანე, ჩრდილო-აღმოსავლეთით იაპონიის შიგა ზღვა, დასავლეთით აღმოსავლეთ ჩინეთის ზღვა. კიუსიუ იაპონიის სიდიდით მესამე კუნძულია.\n\n==ისტორია==\nიაპონური ლეგენდის თანახამად (წყარო: „კოჯიკი“ — ერთ-ერთი უძველესთაგანი, იაპონური ხელნაწერებიდან) კიუსიუ, სიკოკუ და ჰონსიუ წარმოქმნილა ღმერთების „იზანაგისა“ და „იზანამის“ სასიყვარულო ურთიერთობის შედეგად, ანუ ეს სამი კუნძული ლეგენდის თანახმად მოიაზრება როგორც მათი ნაშიერი-შვილები. ჰოკაიდო კი უკვე ჩვენ დროში კოლონიზირებული კუნძულია და იაპონიის ახალ ტერიტორიად ითვლება. ეს უკანასკნელი წმინდა იაპონური წარმომავლობის არაა.\n\nიაპონიის ისტორია და უძველესი კულტურა სწორედ კიუსიუზე გაჩენილა და თანდათანობით გავრცელებულა ჩრდილოეთით. კისიუს მიეწერება იაპონიის პირველი იმპერატორის (ჯიმუ ტენო ძვ. წ. 660 წ.) მოღვაწეობა და აქ დარწეულა პირველი ცივილიზაციების აკვანი; კიუსიუზე გავლით გავრცელებულა ბუდიზმი იაპონიაში, რასაც მოწმობს უამრავი კლდეზე ნაკვეთი უძველესი ბუდას ქანდაკება. ასევე,  პირველად კიუსიუდან შემოსულან პირველი ევროპელები, კერძოდ პორტუგალიელები; აქედან დაუწყია პორტუგალიელ იეზუიტს, ფრანსისკო ხავიერს, თავისი მისიონერული მოღვაწეობა და ქრისტიანული რელიგიის გავრცელების გარდა, იაპონიაში ღვინის კულტურის გაჩენაც ამ პიროვნებას მიეწერება. კიუსიუზე დამზადებული ღვინო „ზაბიერი“ (იგივე ხავიერი, რომელსაც „მუსკატ ბეილის“ ყურძნის ჯიშიდან ამზადებენ) პოპულარობით სარგებლობს იაპონიაში.\n\nკიუსიუსთანაა დაკავშირებული, მსოფლიოში ყველასათვის კარგად ცნობილი სიტყვა „კამიკაძე“, რომელიც თავს მეცამეტე საუკუნეში იჩენს. ეს ის პერიოდია, როდესაც მონღოლეთი გაბატონდა მთელს ევრაზიაზე და 1281 წ. ყუბილაი ხანი 100 000-იანი ფლოტით იაპონიის დასალაშქრად ჰაკატას (დღევანდელი ფუკუოკა) მიმართულებით დაიძრა. აღნიშნული ლაშქრობა ზღვაზე ამოვარდნილმა გიგანტურმა ტაიფუნმა ჩაახშო და მონღოლთა ფლოტი თითქმის მთლიანად ტალღებმა შთანთქა. მონღოლთა ყაენი არ შეეპუა ბუნების სასჯელს და ხელმეორედ აიღო გეზი იაპონიისაკენ. სასწაული კვლავ განმეორდა და ზღვაზე ამოვარდნილმა შტორმმა სასტიკი განაჩენი გამოუტანა მონღოლთა მიერ ხელმეორედ შეკოწიწებულ ფლოტილიას. მადლიერმა იაპონელებმა კი ამ ბუნების სასწაულს „კამიკაძე“ უწოდეს, რაც იაპონურად „ღვთიურ ქარს“ ნიშნავს. ეს „სასწაული“, შემოდგომის დადგომასთან ერთად, ხშირად სტუმრობს თვითონ იაპონიის კუნძულებსაც და სერიოზულ ხარკს აწერს ქვეყანას, მაშინაც კი როდესაც უკვე ტაიფუნის შემოსვლა და გასვლა მატერიკიდან, მატარებლის განრიგივით გამოთვლილი და დადგენილია.\n\n== გეოგრაფია ==\nმინი|კიუსიუს რეგიონი და მისი პრეფექტურები\nკიუსიუ ქართულად „ცხრა მხარეს/პროვინციას“ ნიშნავს, თუმცა ეს კუნძული შვიდი პრეფექტურით არის წარმოდგენილი: ფუკუოკა, ოიტა, მიაძაკი, კუმამოტო, კაგოსიმა, ნაგასაკი და საგა, ხოლო მერვე პრეფექტურა მდებარეობს სამხრეთში – ოკინავა.\n\nაქ უხვადაა ვულკანური მთები, შესაბამისად უხვადაა ცხელი წყაროები და აბანოები რომელსაც „ონსენი“ ჰქვია. ონსენი კიუსიუს სავიზიტო ბარათია და ოიტას პრეფექტურის ქალაქი ბეპუ მსოფლიოში ცხელი წყაროების სიმრავლით არის ცნობილი და ქალაქის ყოველ ფეხის ნაბიჯზე ცხელი წყლის აბანოებია. თვითონ ქალაქს კი მუდმივად ცხელი ორთქლის ჭავლები ასდის და მეტისმეტად წარმტაცი საყურებელია. ასევე უხვადაა გოგირდის ცხელი წყაროები და სამკურნალო პანსიონებიც.\n\nკლიმატი თბილია და ნოტიო, რაც ბუნებას განსაკუთრებულ სილამაზესა და ელფერს აძლევს. კიუსიუ განთქმულია ციტრუსის კულტურით, ოიტას პრეფექტურაში მოჰყავთ განსაკუთრებული არომატის მქონე კულტურა „კაბოსუ“, რომელსაც ლიმონის გემო დაჰკრავს მაგრამ არაა აქვს ლიმონისთვის დამახასიათებელი მკვეთრი სიმჟავე და მეტად ჰარმონიულ გემოს იძლევა. ამ კულტურას ფართო გამოყენება აქვს კულინარიაში.\n\n== კულინარია ==\nროდესაც კიუსიუზე და თევზეულზეა საუბარი არ შეიძლება არ აღინიშნოს თევზის მეტად ექსტრემალური სახეობა ფუგუ. ამ სახეობას, გარეგნულად, თევზისთვის დამახასიათებელი ნიშნები არ გააჩნია: ზედაპირი უქერცლო, სრიალა და გლუვი აქვს, ფერით მოლურჯო-მომწვანოა, ხოლო მუცლის არე კი ქათქათა თეთრი. წყლიდან ამოყვანისას იბერება და ბურთის ფორმას იღებს. ეს სახეობა გამორჩეულია როგორც გემოთი ასევე მისი ექსტრემალურობით, ვინაიდან ფუგუს სახეობა შეიცავს მეტისმეტად შხამიან ჯირკვალს და მის დამზადებას სპეციალური კვალიფიკაცია და ლიცენზიაც სჭირდება. მიუხედავად იმისა, რომ ამ პროდუქტის მიღების შემდეგ ბევრი გამოემშვიდობა საკუთარ სიცოცხლეს, მსურველთა რაოდენობა საკმაოდ ბევრია და მიუხედავად უზარმაზარი ფასისა და რისკისა მეტად პოპულარობით სარგებლობს. ოიტას პრეფექტურა კი სწორედ ის ადგილია სადაც ამ თევზის პროდუქტის მიღება შეიძლება.\n\nმიუხედავად იაპონიის ისტორიაში და კულტურულ განვითარებაში კიუსიუს ასეთი დიდი როლისა, იგი მაინც პერიფერიად რჩება და პერიფიერიასა და ცენტრს შორის უკმაყოფილება იაპონიაშიც არაა იშვიათობა.\n\nფუკუოკა კიუსიუს ერთადერთი ქალაქია, რომელიც მილიონზე მეტ მოსახლეს ითვლის და თამამად აქვს დამკვიდრებული კუნძულის „დედაქალაქის“ სახელი.\n\nკიუსიუ გამორჩეული კუნძულია მთელ იაპონიაში და ქვეყნის მასშტაბით დამსახურებულად აქვს მოპოვებული განსაკუთრებული პატივისცემა და მოწიწება.\n\n== რესურსები ინტერნეტში ==\n\n\n== ლიტერატურა ==\n* Nussbaum, Louis-Frédéric and Käthe Roth. (2005).  ''Japan encyclopedia.'' Cambridge: Harvard University Press. 10-ISBN 0-674-01753-6; 13-ISBN 978-0-674-01753-5;  OCLC 58053128\n\n\n\nკატეგორია:იაპონიის კუნძულები", "url": "https://ka.wikipedia.org/wiki/კიუსიუ", "length": 4954}
{"id": "9140", "title": "ახალი მემარჯვენეები", "text": "'''ახალი მემარჯვენეები''' — მემარჯვენე-ცენტრისტული პოლიტიკური პარტია საქართველოში. დააფუძნეს 2001 წელს საქართველოს მოქალაქეთა კავშირისგან გამოყოფილმა წევრებმა. პოლიტიკური პარტია გაუქმდა 2019 წლის 22 დეკემბერს და შეუერთდა პოლიტიკურ პარტია „ლელოს“.<ref name=\"lelo1tv\">მამუკა კაციტაძე — მივიღეთ პოლიტიკური გადაწყვეტილება, პარტია „ახალი მემარჯვენეები“ არსებობას წყვეტს </ref>\n\n== ისტორია ==\n2000 წლის 17 სექტემბერს საქართველოს პარლამენტში შეიქმნა „ახალი ფრაქცია“, რომლის თავმჯდომარედაც დავით გამყრელიძე აირჩიეს. „ახალ ფრაქციაში“ ამ პერიოდში ათი წევრი იყო: დავით გამყრელიძე, ლევან გაჩეჩილაძე, ფიქრია ჩიხრაძე, გია ყარყარაშვილი, ირაკლი იაშვილი, დავით საგანელიძე, დავით კოღუაშვილი, დოდო შელია, გიორგი კვირიკაშვილი, ვალერი კვარაცხელია. 2001 წლის 15 ივნისს „ახალი ფრაქციის“, ასევე პარტიების „ახალი მოძრაობისა“ და „ახალი კონსერვატორების“ ბაზაზე შეიქმნა პოლიტიკური გაერთიანება „ახალი მემარჯვენეები“, რომლის თავმჯდომარედაც ლევან გაჩეჩილაძე აირჩიეს, თანათავმჯდომარედ - დავით გამყრელიძე.\n\n2002 წლის 2 ივნისის ადგილობრივ არჩევნებში „ახალი მემარჯვენეები“ საქართველოს მასშტაბით პირველ ადგილზე გავიდნენ, ხოლო თბილისის მასშტაბით — მესამეზე.<ref>პარტიის ისტორია, ახალი მემარჯვენეების ოფიციალური საიტი</ref> 2003 წლის 2 ნოემბრის არჩევნებამდე რამდენიმე თვით ადრე პარტიის ყრილობამ თავმჯდომარედ დავით გამყრელიძე აირჩია. არჩევნებში პარტიამ 7%-იანი ბარიერი გადალახა. პარტია არ ჩაერთო სხვა ოპოზიციური ძალების მიერ წარმოებულ აქციებში, მეტიც, ის მივიდა 2003 წლის 22 ნოემბერს პარლამენტის სხდომაზე. ამით ახალმა მემარჯვენეებმა ხელი შეუწყვეს კვორუმის შედგენაც, რაც ხალხის პარლამენტის შენობაში შეჭრის ერთ-ერთი მიზეზი გახდა.\n\nვარდების რევოლუციაში მონაწილეობის არმიღების გამო პარტიის რეიტინგი მნიშვნელოვნად დავარდა. ის წევრთა დაახლოებით 15%-მა დატოვა. 2004 წლის საპარლამენტო არჩევნებში ახლები გაერთიანდნენ საარჩევნო ბლოკში მემარჯვენე ორიენტაციის კიდევ ერთ პარტიასთან „მრეწველებთან“. შედეგად კი გადალახეს 7%-იანი ბარიერი ხმათა 7,6%-ით და შექმნეს ოპოზიციური ფრაქცია „მემარჯვენე ოპოზიცია“.\n\n2006 წელს პარტიამ არ მიიღო მონაწილეობა ადგილობრივი თვითმმართველობის არჩევნებში. ასევე, პარტია არ შეუერთდა ერთიან ეროვნულ საბჭოს 2007 წლის ნოემბრის აქციებში. ამის შემდეგ კი ვადამდელ საპრეზიდენტო არჩევნებში წამოაყენა საკუთარი კანდიდატურა — პარტიის თავმჯდომარე, დავით გამყრელიძე. გამყრელიძემ მიიღო დაახლოებით 80 000 ხმა (4,02%). 2008 წლის საპარლამენტო არჩევნებში პარტია მონაწილეობდა ბლოკ „გაერთიანებული ოპოზიციის“ შემადგენლობაში. პარლამენტში პარტიის 5 დეპუტატი მოხვდა (3 პარტიული სიით და 2 მაჟორიტარი). პარტიის წევრებმა, რომლებმაც მოიპოვეს სადეპუტატო მანდატები, პოლიტიკური მოტივით უარი თქვეს უფლებამოსილებაზე.\n\n2009 წლიდან პარტია გახდა „ალიანსი საქართველოსთვის“ წევრი. ალიანსში ასევე შედიოდნენ, საქართველოს რესპუბლიკური პარტია, საქართველოს გზა და ჩვენი საქართველო - თავისუფალი დემოკრატები. მათი მიზანი პრეზიდენტ მიხეილ სააკაშვილის გადადგომა იყო, რის გამოც ითხოვდნენ რეფერენდუმის დანიშვნას. ალიანსი ერთ-ერთი ორგანიზატორი იყო საპროტესტო აქციებისა 9 აპრილიდან 26 მაისამდე. ალიანსი მონაწილეობდა 2010 წლის თვითმართველობის არჩევნებში, სადაც გავიდა თბილისის მასშტაბით მეორე, ხოლო ქვეყნის მასშტაბით მესამე ადგილზე.\n\n2010 წლის ივლისში ალიანსი დაიშალა, რის შემდეგაც პარტია დამოუკიდებლად აგრძელებს არსებობას. 2011 წელს პარტიის დაარსებიდან 10 წლის შემდეგ ახალმა მემარჯვენეებმა ახალი სტრატეგია შეიმუშავეს.<ref>ახალი ძალით ახალი საქართველოსთვის</ref> ისინი მარტო მონაწილეობდნენ 2012 წლის საპარლამენტო არჩევნებში. ამ არჩევნებში პარტიამ ხმათა 1%-იც ვერ დააგროვა, ამის გამო პარტიის ლიდერმა დავით გამყრელიძემ პოლიტიკიდან წასვლის შესახებ განაცხადა.<ref>დავით გამყრელიძე პოლიტიკიდან მიდის. „რუსთავი 2“. 03.10.12 12:35</ref> 2013 წლის იანვარში პარტიის რიგგარეშე ყრილობაზე ახალ თავმჯდომარედ ფიქრია ჩიხრაძე აირჩიეს.<ref>„ახალი მემარჯვენეების“ ხელმძღვანელად ფიქრია ჩიხრაძე აირჩიეს გურია NEWS 28 იანვარი 2013 15:11</ref>\n2014 წლის ადგილობრივ არჩევნებში პარტია „თავისუფალ საქართველოსთან“ ერთად გამოდიოდა ბლოკში „არასაპარლამენტო ოპოზიცია“. ბლოკმა მიიღო ხმათა საშუალოდ 2,24%. 2015 წლის ოქტომბერში ჩიხრაძე გადადგა, დაინიშნა რა პრეზიდენტის პოლიტიკურ მრჩევლად.<ref></ref> პარტიის თავმჯდომარედ არჩეულ იქნა მამუკა კაციტაძე.\n\n== პოლიტიკური პლატფორმა ==\nპარტიის ლოზუნგია: „ჩვენ გვწამს ღმერთი და ვმოქმედებთ აღიარებული მორალური პრინციპებით“.\n\nპარტიის პრინციპებია:\n* პიროვნების თავისუფლება\n* შეზღუდული მთავრობა\n* კანონის უზენაესობა\n* საკუთრების უფლება\n* თავისუფალი მეწარმეობა\n* თანაბარი შესაძლებლობები\n* თვითდახმარება\n* ტრადიციული ღირებულებები და ქართული ოჯახი\n\nპარტიის მთავარი მიზანი ეკონომიკის სფეროს ლიბერალიზაცია და კერძო ინიციატივების წახალისებაა. კერძო საკუთრების ხელშეუხებლობის, საბაზრო ეკონომიკის პრინციპების, სახელმწიფო ინსტიტუტების დემოკრატიზაციის აუცილებლობის აღიარების გარდა, პარტიის იდეოლოგიის მნიშვნელოვანი ნაწილია ტრადიციული კულტურული ღირებულებებისა და ცხოვრების წესის დაცვა და შენარჩუნება.\n\n== ორგანიზაციული სტრუქტურა ==\nპარტიის ორგანიზაციულ სტრუქტურას, მიზნებს და საქმიანობის ფორმებს წესდება განსაზღვრავს. ის პარტიის დამფუძნებელ კრებაზე 2001 წელს მიიღეს. პარტიის უმაღლესი ხელმძღვანელი ორგანო ყრილობაა, რომელიც იკრიბება არჩევნების წინ, მაგრამ არა ნაკლებ ოთხ წელიწადში ერთხელ.\n\nყრილობებს შორის პერიოდში პარტიას 7 წევრიანი გამგეობა (მთავარი კომიტეტი) მართავს. მასში შედიან ყრილობის მიერ 4 წლის ვადით არჩეული წევრები, რეგიონული და ახალგაზრდული ორგანიზაციების თავმჯდომარეები. გამგეობა თვეში ერთხელ იკრიბება და ამტკიცებს ბიუჯეტს, ისმენს ანგარიშებს, ამტკიცებს პარტიულ საარჩევნო სიებს და მაჟორიტარ კანდიდატებს, იღებს გადაწყვეტილებას საარჩევნო ბლოკში გაერთიანებასთან, არჩევნებისთვის ბოიკოტის გამოცხადებასა და ოპოზიციაში გადასვლასთან დაკავშირებით.\n\nპარტიის შიდა უმაღლესი თანამდებობა თავმჯდომარეა, ხოლო ორგანიზაციულ სამუშაოებს აღმასრულებელი მდივანი ხელმძღვანელობს. პარტიის მთავარი ტერიტორიული ერთეულებია რეგიონული, რაიონული და პირველადი ორგანიზაციები. პარტიაში არსებობს საკონსულატიო ორგანოები: ლიდერთა საბჭო და პოლიტიკური საბჭო, ასევე ახალგაზრდული ორგანიზაცია.\n\n2005 წლის აპრილიდან ახალმა მემარჯვენეებმა საერთაშორისო დემოკრატთა გაერთიანების (IDU) ასოცირებული წევრის სტატუსი მიიღო. პარტია თანამშრომლობს გერმანიის (ქრისტიან-დემოკრატები), საბერძნეთის (ნეა დემოკრატია), პოლონეთის (სამოქალაქო პლატფორმა) და უკრაინის (ნაშა უკრაინა) პოლიტიკურ გაერთიანებებთან.\n\n=== თავმჯდომარეები ===\n* 2001-2003 — ლევან გაჩეჩილაძე\n* 2003-2012 — დავით გამყრელიძე\n* 2013-2015 — ფიქრია ჩიხრაძე\n* 2015-2019 — მამუკა კაციტაძე\n\n== შედეგები არჩევნებში ==\n\n\n== ლიტერატურა ==\n* ''გია ნოდია, ალვარო პინტო სქოლტბახი'', „საქართველოს პოლიტიკური ლანდშაფტი“ — CIPDD, თბილისი, 2006, ISBN 90-5972-113-6\n\n== რესურსები ინტერნეტში ==\n* \n* ახალი მემარჯვენეები პარტიის ოფიციალური გვერდი facebook-ზე\n\n== სქოლიო ==\n\n\n\n\nკატეგორია:კონსერვატიული პარტიები საქართველოში", "url": "https://ka.wikipedia.org/wiki/ახალი_მემარჯვენეები", "length": 6533}
{"id": "9143", "title": "დავით გამყრელიძე", "text": "'''დავით გამყრელიძე''' (დ. 2 აპრილი, 1964, თბილისი) — ქართველი ექიმი, მეწარმე და პოლიტიკური გაერთიანება „ახალი მემარჯვენეების“ ლიდერი. კენჭს იყრიდა 2008 წლის საქართველოს საპრეზიდენტო არჩევნებში, სადაც ამომრჩეველთა 4.02% მიიღო.\n\n== ბიოგრაფია ==\nდავით გამყრელიძემ დაამთავრა თბილისის 55-ე საშუალო სკოლა. 1982 წელს ჩაირიცხა თბილისის სახელმწიფო სამედიცინო ინსტიტუტის პედიატრიულ ფაკულტეტზე. იყო წარჩინებული სტუდენტი, კომკავშირის აქტივისტი — პედიატრიული ფაკულტეტის კომკავშირის მდივანი, თარხნიშვილის სახელობის სტიპენდიატი, სტუდენტთა სამეცნიერო საბჭოს წევრი, მონაწილეობდა სტუდენტთა საერთაშორისო კონფერენციებსა და ოლიმპიადებში.\n\n1988 წლიდან ჩაერთო ეროვნული მოძრაობაში. გამყრელიძემ მეგობრებთან ერთად დააფუძნა ქრისტიანულ-დემოკრატიულ ასოციაციას, რომელიც შემდგომ ქრისტიანულ-დემოკრატიულ კავშირად ჩამოყალიბდა. 1989 წლის გაზაფხულზე საქართველოში ეროვნულ განმთავისუფლებელი მოძრაობის კოორდინაციის მიზნით ჩამოყალიბდა ეროვნული ფორუმი, რომელშიც ქრისტიანულ-დემოკრატიულ კავშირს დავით გამყრელიძე და ირაკლი კაკაბაძე წარმოადგენდნენ. გამყრელიძე აქტიურად მონაწილეობდა 1989 წლის აპრილის საპროტესტო გამოსვლებში.\n\n1990 წლიდან, მას შემდეგ, რაც საქართველომ მოიპოვა დამოუკიდებლობა, დავით გამყრელიძემ დაიწყო ბიზნეს-საქმიანობა, რამდენიმე მეგობართან ერთად ჩამოაყალიბა საქართველოში პირველ სადაზღვევო კომპანიას — „ალდაგი“. მალე „ალდაგი“ სადაზღვევო ინდუსტრიის ფლაგმანი გახდა. 1999 წელს დავით გამყრელიძე, როგორც „ალდაგის“ პრეზიდენტი, საქართველოს წარმატებულ ბიზნესმენთა ათეულში დაასახელეს.\n\n1998 წელს ის აირჩიეს თბილისის საკრებულოს წევრად.1999 -2004 წლებში იყო საქართველოს მე-5 მოწვევის პარლამენტის წევრი პარტიული სიით, საარჩევნო ბლოკი: „საქართველოს მოქალაქეთა კავშირი “. პარლამენტში იყო ჯანდაცვისა და სოციალურ საკითხთა კომიტეტის თავმჯდომარე. იმავე წელს მან დატოვა კომიტეტის თავმჯდომარის პოსტი და თანამოაზრე ლევან გაჩეჩილაძესთან ერთად დატოვა ფრაქცია. მათ 2000 წლის სექტემბერში შექმნეს „ახალი ფრაქცია“. 2001 წლის 15 ივნისს „ახალი ფრაქციის“, „ახალი მოძრაობისა“ და „ნეოკონსერვატორების“ ბაზაზე შეიქმნა პოლიტიკური გაერთიანება „ახალი მემარჯვენეები“. დავით გამყრელიძე პარტიის თანათავმჯდომარედ აირჩიეს ლევან გაჩეჩილაძესთან ერთად.\n\nდაფუძნებიდან ერთ წელიწადში, 2002 წლის 2 ივნისის ადგილობრივ არჩევნებში ახლებმა წარმატებას მიაღწიეს. პარტიამ საქართველოს მასშტაბით პირველი ადგილი აიღო, ხოლო თბილისის მასშტაბით მესამე. ადგილობრივ არჩვენებში გამარჯვების შემდეგ პარტია საპარლამენტო არჩენებში გამარჯვებისთვის ემზადებოდა. 2003 წლის 2 ნოემბრის არჩევნებამდე რამდენიმე თვით ადრე პარტიის ყრილობამ დავით გამყრელიძე აირჩია თავმჯდომარედ. ამ არჩევნების შედეგები გაუქმდა, ხოლო 2004 წლის მარტის არჩევნებში მემარჯვენეების და მრეწველების ბლოკმა გადალახა 7%-იანი ბარიერი და გამყრელიძე კვლავ პარლამენტის წევრი გახდა. 2004-2008 წლებში იყო საქართველოს მე-6 მოწვევის პარლამენტის წევრი პარტიული სიით, საარჩევნო ბლოკი: „მემარჯვენე ოპოზიცია, მრეწველები, ახლები“. ის იყო საპარლამენტო უმცირესობის, „მემარჯვენე ოპოზიციის“ ლიდერი. 2006 წლის 3 ივნისს „ახალი მემარჯვენეების“ მე-3 ყრილობაზე დავით გამყრელიძე კვლავ იქნა არჩეული პარტიის თავმჯდომარის თანამდებობაზე მორიგი 4-წლიანი ვადით.\n\n2008 წლის საპრეზიდენტო არჩევნებში დავით გამყრელიძე წარდგენელი იყო ერთ-ერთ კანდიდატად. მან ამომრჩეველთა ხმების 4.02 % მოაგროვა. იმავე წლის საპარლამენტო არჩევნებზე გამყრელიძემ გაიმარჯვა ვაკის მაჟორიტარულ ოლქში, თუმცა არ შევიდა პარლამენტში და დახია დეპუტატის მანდატი.\n\n2012 წლის საპარლამენტო არჩევნებში დამარცხების შემდეგ დავით გამყრელიძემ პოლიტიკიდან წასვლის შესახებ განაცხადა.\n\n2024 წლის საპარლამენტო არჩევნებისთვის კვლავ ჩაერთო პოლიტიკურ საქმიანობაში. სათავეში ჩაუდგა „ძლიერი საქართველოს“ საარჩევნო შტაბს (პარტიები: „ლელო საქართველოსთვის“, „ხალხისთვის“, „მოქალაქეები“ და პოლიტიკური მოძრაობა „თავისუფლების მოედანი“).<ref></ref>\n\n==პირადი და ოჯახური ცხოვრება==\nდავით გამყრელიძეს ჰყავს მეუღლე მარინა მადიჩი და ორი შვილი — ერეკლე და ნინო. ფლობს ქართულ, რუსულ, ინგლისურ ენებს. არის არასამთავრობო ორგანიზაციის „საქართველო ნატოში“ თავმჯდომარე.\n\n== რესურსები ინტერნეტში ==\n\n\n\n \n \n\n\n\nკატეგორია:დაბადებული 2 აპრილი\nკატეგორია:დაბადებული 1964\nკატეგორია:საქართველოს V მოწვევის პარლამენტის წევრები\nკატეგორია:საქართველოს VI მოწვევის პარლამენტის წევრები\nკატეგორია:საქართველოს VII მოწვევის პარლამენტის წევრები\nკატეგორია:თბილისის სახელმწიფო სამედიცინო ინსტიტუტის კურსდამთავრებულები\nკატეგორია:თბილისში დაბადებულები\nკატეგორია:ქართველი ბიზნესმენები\nკატეგორია:ქართველი მონარქისტები", "url": "https://ka.wikipedia.org/wiki/დავით_გამყრელიძე", "length": 4256}
{"id": "9144", "title": "ფრიდრიხ პაულუსი", "text": "'''ფრიდრიხ ვილჰელმ ერნსტ პაულუსი''' (''გერმ.:'' Friedrich Wilhelm Ernst Paulus) (დ. 23 სექტემბერი, 1890, ბრაიტენაუ, ჰესენი — გ. 1 თებერვალი, 1957, დრეზდენი, საქსონია) — გერმანელი სამხედრო მოღვაწე, „<nowiki/>ვერმახტის<nowiki/>“ გენერალ-ფელდმარშალი.\n\n== ბიოგრაფია ==\nარმიაში იყო 1910 წლიდან. იყო პირველი მსოფლიო ომის მონაწილე. შემდეგ მუშაობდა რაიხსვერში. მეორე მსოფლიო ომის დასაწყისში იყო სხვადასხვა არმიების შტაბების უფროსი, იყო გეგმა „ბარბაროსას“ ერთ–ერთი შემდგენელი. 942 წლის იანვრიდან სარდლობდა მე-6 არმიას აღმოსავლეთის ფრონტზე და ხელმძღვანელობდა შეტევას სტალინგრადზე. მისი არმია მოექცა ალყაში და 1943 წლის 31 იანვარს დანებდა საბჭოთა ჯარს. 1953 წლიდან ცხოვრობდა გერმანიის დემოკრატიულ რესპუბლიკაში.\n\n==ლიტერატურა==\n\n\n== რესურსები ინტერნეტში ==\nSovetika.ru - გვერდი საბჭოთა ერას შესახებ  სტატიები ფრიდრიხ ვილჰელმ ერნსტ პაულუსის შესახებ\n\n\n\n\n\nკატეგორია:გერმანელი სამხედრო მოღვაწეები\nკატეგორია:დაბადებული 23 სექტემბერი\nკატეგორია:დაბადებული 1890\nკატეგორია:გარდაცვლილი 1 თებერვალი\nკატეგორია:გარდაცვლილი 1957", "url": "https://ka.wikipedia.org/wiki/ფრიდრიხ_პაულუსი", "length": 1002}
{"id": "9147", "title": "ივანე ფალიაშვილი", "text": "მინი|250პქ|[[ლუდვიგ ვან ბეთჰოვენი|ბეთჰოვენის]] მე-9 სიმფონიის პირველი შესრულება საქართველოში. დირიჟორი - ივანე ფალიაშვილი ([[1927]] წ. [[4 აპრილი]])\n'''ივანე პეტრეს ძე ფალიაშვილი''' (დ. 1 ოქტომბერი, 1868, ქუთაისი ― გ. 7 მარტი, 1934, თბილისი) —  ქართველი დირიჟორი, პიანისტი, ორგანისტი. საქართველოს სსრ სახალხო არტისტი (1924). \n\nერთხანს ორგანისტად მუშაობდა თბილისის ქართველ კათოლიკეთა ეკლესიაში. 1888 წლიდან თავის ძმასთან, ზაქარია ფალიაშვილთან ერთად მღეროდა ვლადიმერ აღნიაშვილის ეთნოგრაფიულ გუნდში. სადირიჟირო მოღვაწეობა დაიწყო ქართული თეატრის საოპერო დასში. 1892 წელს მიწვეულ იქნა თბილისის „სამუსიკო წრის“ დირიჟორად (აქ მის სპექტაკლებში მონაწილეობდა თედორე შალიაპინი). 1893-1922 მუშაობდა აგრეთვე უკრაიინისა და რუსეთის საოპერო თეატრებში და ანტრეპრიზებში დირიჟორად ქორმაისტერად.\n\n1922-1934 წლებში მუშაობდა თბილისის საოპერო თეატრის მთავარ დირიჟორად. იყო „ახალგაზრდა ქართვერლ მუსიკოსთა საზოგადოების“ სიმფონიური ორკესტრის ერთ-ერთი დამაარსებელი (1923-1928). ფალიაშვილის რეპერტუარში შედიოდა ქართველ, რუს და უცხოელ კომპოზიტორთა 80-ზე მეტი ოპერა. დირიჟორობდა სიმფონიურ კონცერტებს. მისი დირიჟორობით თბილისში პირველად აჟღერდა  ბეთჰოვენის IX სიმფონია. ფალიაშვილის შესრულება გამოირჩეოდა მაღალი ოსტატობით, ემოციურობით.\n\n==ლიტერატურა==\n\n\n\n\nკატეგორია:ქართველი დირიჟორები\nკატეგორია:დაბადებული   1 ოქტომბერი\nკატეგორია:დაბადებული  1868\nკატეგორია:გარდაცვლილი 7 მარტი\nკატეგორია:გარდაცვლილი  1934\nკატეგორია:მთაწმინდის პანთეონში დაკრძალულები\nი", "url": "https://ka.wikipedia.org/wiki/ივანე_ფალიაშვილი", "length": 1419}
{"id": "9149", "title": "იაკობ ნიკოლაძე", "text": "'''იაკობ ივანეს ძე ნიკოლაძე''' (დ.  28 მაისი <small>[ძვ. სტ. 16 მაისი]</small>, 1876, ქუთაისი — გ.  10 მარტი, 1951, თბილისი) —  ქართველი მოქანდაკე, ქართული რეალისტური ქანდაკების ფუძემდებელი. საქართველოს სსრ სახალხო მხატვარი (1946), ყოფილი სსრკ-ის სამხატვრო აკადემიის ნამდვილი წევრი (1947), თბილისის სამხატვრო აკადემიის ერთ-ერთი დამაარსებელი და მისი პირველი პროფესორი (1922). სკკპ-ის წევრი 1939 წლიდან. დემოკრატიული საქართველოს ეროვნული დროშის ავტორი.<ref>„სამფერი დროშის“ თავგადასავალი</ref>\n\n==ბიოგრაფია==\nსწავლობდა მოსკოვში, სტროგანოვის ცენტრალური სამხატვრო-სამრეწველო სასწავლებელში (1892–1894), ოდესის სამხატვრო სკოლაში (1894–1895 და 1897–1898), პარიზის ხელოვნების უმაღლეს სკოლაში (1899–1901). ნიკოლაძის პირველ მნიშვნელოვან ნაწარმოებში, რომელიც 1895 წელს შეიქმნა („იმერელი გლეხი“, თიხა, დაკარგულია), უკვე ჩანდა მოქანდაკის სწრაფვა ადამიანის შინაგანი სამყაროს გადმოცემისაკენ.\n\n1897 ნიკოლაძემ შექმნა ლადო ალექსი-მესხიშვილისა და შოთა რუსთაველის პორტრეტები. 1901 ნიკოლაძე მცირე ხნით პარიზიდან საქართველოში ჩამოვიდა; 1902 წელს იგი ამიერკავკასიის ხელოვნების წამახალისებელი საზოგადოების სამხატვრო სკოლაში მიიწვიეს მასწავლებლად. 1902-1903 ნიკოლაძემ ამიერკავკასიის სასოფლო-სამეურნეო გამოფენის ცენტრალური პავილიონისათვის შექმნა დეკორატიული რელიეფი და ქართული კულტურის მოღვაწეთა პორტრეტების სერია (შიო არაგვისპირელი, ვასო აბაშიძე, კოტე მესხი, ტასო აბაშიძე და სხვები). ამ ნამუშევრებში ნიკოლაძე უკვე გამოჩნდა როგორც დასრულებული, პროფესიულად საკმაოდ მაღალ დონეზე მდგარი მოქანდაკე. ნიკოლაძე 1904–1910 ისევ პარიზში ცხოვრობდა, 1906–1907 მუშაობდა რენე ფრანსუა ოგიუსტ როდენის  სახელოსნოში (ამ პერიოდს ასახავს ნიკოლაძის მოგონებათა წიგნი „ერთი წელი როდენთან“). \n\nაღნიშნული პერიოდის ნამუშევრებიდან აღსანიშნავია: „ქარი“(ქვა, 1905), „ჩრდილოეთის ასული“ (მარმარილო, 1906); „მოცეკვავე“ (ბრინჯაო, 1906), „სალომე“ (მარმარილო, 1906 — ყველა საქართველოს ხელოვნების მუზეუმი, თბილისი). როდენთან მუშაობამ გარკვეული კვალი დაამჩნია ამ ნამუშევრებს (მასალის ზედაპირის ზედმიწევნით დამუშავება, კრიალა და მქრქალი ზედაპირის ერთმანეთთან დაპირისპირება, ფორმების დანაწევრება). ნიკოლაძის პლასტიკა მატერიალურია, კომპოზიცია - ლაკონიური. ნიკოლაძის შემოქმედებას ახასიათებს სტატიკურობა, კამერულობა, ცხოველხატულობა, პოეტურობა; მოგვიანებით - შეკრული ფორმა, ჩაკეტილი კომპოზიცია. მოქანდაკე დიდ მნიშვნელობას ანიჭებდა განათებას. მისთვის შუქი მოდელირების არსებითი საშუალება იყო. მისი ნამუშევრები სავსეა შინაგანი დინამიკით; პორტრეტები გამოირჩევა ღრმა ფსიქოლოგიზმით. ნიკოლაძის დიდი მონუმენტური ნამუშევარი იყო  ილია ჭავჭავაძის საფლავის ძეგლი „მწუხარე საქართველო“ (შეუკვეთეს 1908 პარიზში, იქვე შექმნა და ჩამოასხა ქალის მთლიანი ფიგურა, დაიდგა 1913  მთაწმინდის პანთეონში). ამის შემდეგ ნიკოლაძემ თუმცა რამდენიმე ცნობილი მოღვაწის საფლავის ძეგლი და მთლიანი ფიგურა შექმნა, მაგრამ იგი მაინც ძირითადად პორტრეტისტი იყო. 1919 წელს შექმნა ნოე ჟორდანიას ქანდაკება.<ref>უცნობი ბიუსტი ცნობილი ფილმიდან იაკობ ნიკოლაძის შექმნილი ნოე ჟორდანიას ქანდაკება აღმოჩნდა</ref><ref>ნოე ჟორდანიას ბიუსტი ნაპოვნია</ref>\n\nსაბჭოთა პერიოდში ნიკოლაძის შემოქმედება მრავალფეროვანი გახდა. 1925 შექმნა ლენინის პორტრეტი, რომელიც 1926 წელს მარმარილოში გამოკვეთა (ტრეტიაკოვის გალერეა (მოსკოვი, რუსეთი),საქართველოს ხელოვნების მუზეუმი); 1927 — ლენინის მეორე პორტრეტი  (თაბაშირი),  20-იან წლებში - რევოლუციონერთა პორტრეტები („ა. წულუკუძე“, ქვა, 1921; „როზა ლუქსემბურგი“, ქვა 1922, დაკარგულია; მარქსის ბიუსტი, ქვა, 1924, და სხვა). \n\nthumb|right|ი. ნიკოლაძე. ჩახრუხაძის პორტრეტი. მარმარილო. 1948. საქართველოს ხელოვნების მუზეუმი, თბილისი\nმუშაობდა  მარქსიზმ-ლენინიზმის ინსტიტუტის თბილისის ფილიალის შენობის ფასადისათვის სკულპტურულ ჯგუფზე „ამიერკავკასიის ბოლშევიკური ორგანიზაციების ჩამოყალიბების ისტორიიდან“ და „საბჭოთა კავშირის მშვიდობიანი მშენებლობა“ (ჰორელიეფი, 1934–1936, ქვა, გაიხსნა 1938), 1937–1938 შექმნა შოთა რუსთაველის 3 პორტრეტი (მრგვალი ბარელიეფი, ქვა; ოლალური, ტერაკოტა, რომელიც განსაკუთრებით პოპულარული გახდა, და ბიუსტი). 1922 წელს გაიხსნა ეგნატე  ნინოშვილისა (1908–1910, ბრინჯაო, თბილისი), ხოლო 1923 წელს აკაკი წერეთლის (1915, ქვა, ამჟამად ხელოვნების მუზეუმში, მათ ადგილზეა ბრინჯაოს ახალი ძეგლები თბილისში). ნიკოლაძეს ეკუთვნის ახალგაზრდა  სტალინის პორტრეტი „დიადი ჭაბუკი“ (1940), რისთვისაც დამახასიათებელია ფორმის მთლიანობა, სიმკვრივე, მარმარილოს ზედაპირის ოსტატურად დამუშავება, ფსიქოლოგიური სიღრმე. \n\n1944 წელს შექმნა XII საუკუნის ქართველი პოეტისა და მოაზროვნის —  გრიგოლ ჩახრუხაძის პორტრეტი (თაბაშირი; სსრკ სახელმწიფო პრემია, 1946, ტრეტიაკოვის გალერეა, მოსკოვი), მოგვიანებით მან იგი მარმარილოში გადაიტანა და რამდენადმე შეცვალა პირველი ვარიანტი (1948, მარმარილო, საქართველოს ხელოვნების მუზეუმი, თბილისი). რბილი, ფერწერული შუქ-ჩრდილი, ძირს დახრილი თვალები, პორტრეტს განსაკუთრებულ და  თავისებურ პოეტურობას ანიჭებს. ჩახრუხაძის პორტრეტი მოქანდაკის ერთ-ერთი საუკეთესო ნამუშევარია. 1947 წელს პორტრეტით  «ვ.ი.ლენინი „ისკრის“ პერიოდში» (ბრინჯაო, ტრეტიაკოვის გალერეა, მოსკოვი; სსრკ სახელმწიფო პრემია, 1947) ნიკოლაძემ დაამთავრა ვ.ი. ლენინის სახეზე 1926 დაწყებული მუშაობა. პორტრეტის პლასტიკა უბრალოა, ლენინის გარეგნულად მშვიდ სახეზე იგრძნობა დიდი ნებისყოფა, აზრის შინაგანი სიღრმე და ძალა. სხვა ნამუშევრებიდან აღსანიშნავია ილია ჭავჭავაძის (ქვა,1938, საქართველოს ხელოვნების მუზეუმი, თბილისი), აკადემიკოს შ.ამირანაშვილის (თაბაშირი, 1940, ი. ნიკოლაძის სახლ-მუზეუმი), ივანე ბერიტაშვილის (ბრინჯაო, 1943, აღმოსავლეთ ხალხთა ხელოვნების მუზეუმი, მოსკოვი),  ივანე ჯავახიშვილის (ბრინჯაო, 1946, თსუ) პორტრეტები, გენერალ  კონსტანტინე ლესელიძის ძეგლი (მარმარილო, 1947, თბილისი) და სხვა.\n\n==ჯილდოები და აღიარება==\n* 1936 — ორდენი საპატიო ნიშანი\n* 1946, 1948 — პირველი ხარისხის სტალინური პრემია\n* 1946 — საქართველოს სსრ სახალხო მხატვარი\n* ლენინის ორდენი\n\n==ლიტერატურა==\n\n* ''ამირანაშვილი შ.,'' ქართული ხელოვნების ისტორია, თბ., 1971;\n*''Беридзе В. В., Езерская И. А.,'' Искусство Советской Грузии. 1921-1970, М., 1975;\n\n\n==რესურსები ინტერნეტში==\n* \n\n==სქოლიო==\n\n\n\n\nკატეგორია:დაბადებული 28 მაისი\nკატეგორია:დაბადებული 1876\nკატეგორია:გარდაცვლილი 10 მარტი\nკატეგორია:გარდაცვლილი 1951\nკატეგორია:ქუთაისში დაბადებულები\nკატეგორია:ქართველი მოქანდაკეები\nკატეგორია:XX საუკუნის მოქანდაკეები\nკატეგორია:საქართველოს სსრ-ის სახალხო მხატვრები\nკატეგორია:საპატიო ნიშნის ორდენის კავალრები\nკატეგორია:ლენინის ორდენის კავალრები\nკატეგორია:სტალინური პრემიის ლაურეატები\nკატეგორია:1941-1945 წლების დიდ სამამულო ომში მამაცური შრომისათვის მედლით დაჯილდოებულები\nკატეგორია:საბჭოთა კავშირის კომუნისტური პარტიის წევრები\nკატეგორია:მთაწმინდის პანთეონში დაკრძალულები", "url": "https://ka.wikipedia.org/wiki/იაკობ_ნიკოლაძე", "length": 6307}
{"id": "9153", "title": "აკაკი ხორავა", "text": "'''აკაკი ალექსის ძე ხორავა''' (დ. 17 აპრილი, 29 აპრილი, 1895, სოფ. ოჩხომური, ახლანდელი ჩხოროწყუს მუნიციპალიტეტი ― გ. 23 ივნისი, 1972, თბილისი, საქართველოს სსრ, სსრკ) — ქართველი მსახიობი და პედაგოგი. ქართული საბჭოთა თეატრის ერთ-ერთი ფუძემდებელი, სსრკ-ის სახალხო არტისტი (1936). სკკპ-ის წევრი 1939 წლიდან.\n\n==ბიოგრაფია==\n1915 წელს დაამთავრა ქუთაისის კლასიკური გიმნაზია. სწავლობდა კიევისა (1915–1917) და თბილისის (1919)უნივერსიტეტების სამედიცინო ფაკულტეტზე. მონაწილეობდა სცენისმოყვარეთა წარმოდგენებში, მათ შორის თბილისის მუშათა ცენტრალურ კლუბსა და სახალხო სახლში. 1922 წელს შევიდა აკაკი ფაღავას თეატრალურ სტუდიაში. პროფესიულ სცენაზე პირველად გამოვიდა 1923 წელს შოთა რუსთაველის სახელობის თეატრში (ხეცია, დადიანის „გეგეჭკორი“), სადაც სიცოცხლის ბოლომდე მოღვაწეობდა, 1935 წლიდან იყო მისი ერთ-ერთი ხელმძღვანელი, 1949–1955 წლებში - დირექტორი.\n\nხორავა რეალისტური თეატრალური ხელოვნების უდიდესი ოსტატია. მან მნიშვნელოვანი წვლილი შეიტანა ქართული და მთელი საბჭოთა თეატრის განვითარების საქმეში. ხორავას ხელოვნებაზე დიდი გავლენა მოახდინეს კოტე მარჯანიშვილმა და სანდრო ახმეტელმა. საუკეთესო როლები: იოქანაანი (ოსკარ უაილდის „სალომე“), ანდუყაფარი (გიორგი ერისთავის „გაყრა“), უსახელო (ერნსტ ტოლერის „კაცი-მასა“), ლაერტი (უილიამ შექსპირის „ჰამლეტი“), ბერსენევი (ბორის ლავრენიოვის „რღვევა“), ანზორი (სანდრო შანშიაშვილის „ანზორი“), არგიშდი (შალვა დადიანის  „თეთნულდი“), კარლ მოორი (ფრიდრიხ შილერის „ყაჩაღები“), პლატონ კრეჩეტი (ალექსანდრე კორნეიჩუკის „პლატონ კრეჩეტი“), არსენა (სანდრო შანშიაშვილის „არსენა“), პედრო (გიორგი მდივნის „ალკაზარი“), ოტელო (უილიამ შექსპირის„ოტელო“, ეს როლი საბჭოთა სამსახიობო ხელოვნების შედევრად ითვლება), ივანე მრისხანე (ვლადიმერ  სოლოვიოვის „დიდი ხელმწიფე“), ოიდიპოსი (სოფოკლეს „ოიდიპოს მეფე“), სირანო (ედმონ როსტანის „სირანო დე ბერჟერაკი“), ტარიელი (ლეო ქიაჩელის „ტარიელ გოლუა“), ბორის გოდუნოვი (ალექსანდრე პუშკინის „ბორის გოდუნოვი“) და სხვა.\n\nხორავა იყო გმირულ-რომანტიკული პლანის, დიდი ტრაგიკული პათოსის მსახიობი. გამოირჩეოდა იშვიათი გარეგნობით, მგზნებარე ტემპერამენტით, მდიდარი ხმით, განცდის სიმართლით, გმირული სულისკვეთებით, სცენური მომხიბვლელობით, გარდასახვის ოსტატობით, მასშტაბურობით. \n\n1924 წლიდან იღებდნენ კინოში. შესრულებული აქვს როლები: გიორგი სააკაძე („გიორგი სააკაძე“, 1942-1943), სკანდერბეგი („ალბანეთის დიადი მეომარი სკანდერბეგი“, 1953), გიჟუა („რაც გინახავს, ვეღარ ნახავ!“, 1965) და სხვა.\n\nხორავა ეწეოდა საზოგადოებრივ მოღვაწეობას. შოთა რუსთაველის სახელობის საქართველოს თეატრალური ინსტიტუტის ერთ-ერთი დამაარსებელი, იყო მისი დირექტორი (1939–1949) და პედაგოგი 1939 წლიდან (1947 წლიდან პროფესორი); საქართველოს თეატრალური საზოგადოების ერთ-ერთი დამაარსებელი (1945), 1945–1947, 1957–1960 მისი თავმჯდომარე. სსრკ I-IV მოწვევის უმაღლესი საბჭოს დეპუტატი. ხუთგზის სსრკ სახელმწიფო პრემიის ლაურეატი (1941, 1943, 1946 - ორჯერ, 1951). \n\n1972 წელს ხორავას სახელი მიენიჭა მსახიობთა სახლს (თბილისი). დაჯილდოებულია 2 ლენინის ორდენით, 2 შრომის წითელი დროშის ორდენით, 2 წითელი ვარსკვლავის ორდენითა და მედლებით.\n\nთბილისში არსებობს მისი სახელობის ქუჩა.\n\n==ფილმოგრაფია==\n*1924: „დაკარგული საუნჯე“ რეჟ. ამო ბეკ-ნაზაროვი\n*1925: „ათასის ფასად (დაჰკრა ჟამმა)“ (<small>სანდრო</small>) რეჟ. ვლადიმერ ბარსკი\n*1925: „შუქურას საიდუმლოება“ (<small>ასლანი</small>) რეჟ. ვლადიმერ ბარსკი\n*1925: „წარსულის საშინელებანი“ (<small>გლეხი</small>) რეჟ. ვლადიმერ ბარსკი\n*1926: „ნათელა“ (<small>მჭედელი მიქავა</small>)  რეჟ. ამო ბეკ-ნაზაროვი\n*1929: „ჩემი ბებია“  (<small>მუშა</small>) რეჟ. კოტე მიქაბერიძე\n*1931:„ლურსმანი ჩექმაში“ (<small>პროკურორი</small>) რეჟ. მიხეილ კალატოზიშვილი\n*1937: „ნარინჯის ველი“ (<small>მოხუცი კოლმეურნე</small>) რეჟ. ნიკოლოზ შენგელაია\n*1937: „ორი მეგობარი“ (<small>კოლმეურნეობის თავმჯდომარე</small>) რეჟ. ივანე პერესტიანი\n*1943: „გიორგი სააკაძე“  (<small>გიორგი სააკაძე</small>) რეჟ. მიხეილ ჭიაურელი\n*1944: „მალახოვის ყორღანი“ (<small>ვიცე-ადმირალი</small>) რეჟისორები ალექსანდრე ზარხი, იოსებ ხეიფიცი\n*1945: „ჭირვეული მეზობლები“ (<small>ქარხნის დირექტორი</small>) რეჟ. შოთა მანაგაძე\n*1953: „ალბანეთის დიადი მეომარი სკანდერბეგი“ რეჟ. სერგეი იუტკევიჩი\n*1957: „ჩხიკვთა ქორწილი (ანიმაციური ფილმი)“ რეჟ. არკადი ხინთიბიძე\n*1958: „მაიაკოვსკი იწყებოდა ასე...“ (<small>პოეტის მამა</small>) რეჟ. კონსტანტინე პიპინაშვილი\n*1958: „მამლუქი“ (<small>ალი-ბეგი</small>) რეჟ. დავით რონდელი\n*1959: „სად არის შენი ბედნიერება, მზია?“(<small>შალვა</small>)  რეჟ. კონსტანტინე პიპინაშვილი\n*1959: „რაც გინახავს, ვეღარ ნახავ“(<small>გიჟუა</small>) რეჟ.  მიხეილ ჭიაურელი\n\n==ჯილდოები, პრემიები და პრიზები==\n*1934: საქართველოს სსრ სახალხო არტისტი\n*1936: შრომის წითელი დროშის ორდენი\n*1936: სსრკ სახალხო არტისტი\n*1941: სტალინური პრემია, პირველი ხარისხის თეატრალურ-დრამატულ ხელოვნებაში შეტანილი წვლილისთვის\n*1943: სტალინური პრემია (პირველი ხარისხის) მთავარი როლის შესრულებისთვის ფილმში „გიორგი სააკაძე“ (I სერია, 1942)\n*1944: მედალი „კავკასიის დაცვისთვის“\n*1944: წითელი ვარსკვლავის ორდენი\n*1945: ლენინის ორდენი\n*1946: სტალინური პრემია (პირველი ხარისხის) მთავარი როლის შესრულებისთვის ფილმში „გიორგი სააკაძე“ (II სერია, 1943)\n*1946: წითელი ვარსკვლავის ორდენი\n*1946: სტალინური პრემია, პირველი ხარისხის ივანე მრისხანეს როლის შესრულებისთვის ვ. ა. სოლოვიოვის სპექტაკლში „დიდი ხელმწიფე“\n*1950: ლენინის ორდენი\n*1951: სტალინური პრემია (მესამე ხარისხის) ჯემალის როლის შესრულებისთვის ი. მოსაშვილის სპექტაკლში „ჩაძირული ქვები“\n*1958: შრომის წითელი დროშის ორდენი\n\n==ლიტერატურა==\n\n\n==რესურსები ინტერნეტში==\n\n* აკაკი ხორავა — ეროვნული ფილმოგრაფია\n\n\n\n\nკატეგორია:დაბადებული 17 აპრილი\nკატეგორია:დაბადებული 1895\nკატეგორია:გარდაცვლილი 23 ივნისი\nკატეგორია:გარდაცვლილი 1972\nკატეგორია:ქართველი მსახიობები\nკატეგორია:ლენინის ორდენის კავალრები\nკატეგორია:ქართველი პედაგოგები\nკატეგორია:შრომის წითელი დროშის ორდენის კავალრები\nკატეგორია:წითელი ვარსკვლავის ორდენის კავალრები\nკატეგორია:სსრკ-ის სახალხო არტისტები  \nკატეგორია:სტალინური პრემიის ლაურეატები\nკატეგორია:სსრკ-ის I მოწვევის უმაღლესი საბჭოს დეპუტატები\nკატეგორია:სსრკ-ის II მოწვევის უმაღლესი საბჭოს დეპუტატები\nკატეგორია:სსრკ-ის III მოწვევის უმაღლესი საბჭოს დეპუტატები\nკატეგორია:სსრკ-ის IV მოწვევის უმაღლესი საბჭოს დეპუტატები\nკატეგორია:მთაწმინდის პანთეონში დაკრძალულები", "url": "https://ka.wikipedia.org/wiki/აკაკი_ხორავა", "length": 5963}
{"id": "9163", "title": "ხელოვნების ეროვნული გალერეა (ვაშინგტონი)", "text": "thumb|250px|ეროვნული გალერეის აღმოსავლეთის შენობა '''ხელოვნების ეროვნული გალერეა''' () — ხელოვნების მუზეუმი ვაშინგტონში, კოლუმბიის ოლქში, მდებარეობს ეროვნულ მოლთან. მუზეუმი დაფუძნდა 1937 წელს კონგრესის მიერ, ხოლო შენობის კონსტრუქციისა და მნიშვნელოვანი სამხატვრო კოლექციისთვის ფონდები გაიღო ენდრიუ მელონმა. სემუელ კრესმა მუზეუმს უსახსოვრა მისი თავდაპირველი იტალიური ხელოვნების კოლექცია.\n\n== შენობები ==\nმუზეუმი ორი ნაწილისგან შედგება, აღმოსავლეთისა და დასავლეთის შენობებისგან, რომლებიც მიწისქვეშა კორიდორითაა დაკავშირებული. მუზეუმის საწყისი შენობა (ამჟამად დასავლეთის ფრთა) გაიხსნა 1941 წლის 17 მარტს. არქიტექტორ ჯონ რასელ პოუპის დაპროექტებული შენობა ნეო-კლასიკურ სტილშია გიგანტური სვეტებიანი პორტიკოთი და მასიური თაღით პანთეონის მსგავსად (პოუპის მეორე ღირსშესანიშნავი ქმნილების - ჯეფერსონის მემორიალის - მსგავსად), სიმეტრიული გვერდითი ფრთების გარდა. აღმოსავლეთის შენობის დიზაინი (ი. მ. პეი) ასევე გეომეტრიულია, მაგრამ უფრო ფრაგმენტული და სწორკუთხოვანია დასავლეთის შენობის ცივ კლასიკურობასთან შედარებით; ზემოდან ის ერთმანეთში გადაჯაჭვულ ალმასებს წააგავს. აღმოსავლეთის შენობა გაიხსნა 1978 წელს. გალერეამ 1999 წელს ასევე გახსნა სკულპტურათა ბაღი დასავლეთის შენობის გვერდით.\n\n== კოლექცია ==\nდასავლეთის შენობას ევროპელ ხელოვანთა ფერწერისა და სკულპტურათა ინტენსიური კოლექცია გააჩნია შუასაუკუნეებიდან მოყოლებული გვიანდელ მე-19 საუკუნემდე, მე-20 საუკუნემდელ ამერიკელ ხელოვანთა ნამუშევრებთან ერთად. სხვა მრავალთა შორის ამ კოლექციაშია ვერმეერის, რემბრანდტის, მონეს, ვან გოგის მნიშვნელოვანი ტილოები და ასევე დასავლეთ ნახევარსფეროში არსებული ლეონდარდო და ვინჩის ერთადერთი ფერწერული ტილო.\n\nაღმოსავლეთის შენობა თანამედროვე ხელოვნებაზე აკეთებს აქცენტს და მის კოლექციაშია პიკასო, მატისი, ჯეკსონ პოლოკი, ენდი ვარჰოლი და ალექსანდერ კალდერი. ამავე შენობაშია გალერეის მთავარი ადმინისტრაციული ოფისები და დიდი კვლევითი ცენტრი.\n\nდასავლეთის შენობის დასავლეთით, მე-7 ქუჩის გადაღმა, მდებარეობს ეროვნული გალერეის სკულპტურათა ბაღი. 25.000 კვ.მ. ბაღი გაშენებულია დიდი მრგვალი შადრევნის ირგვლივ, რომელსაც ზამთარში საციგურაო მოედნად იყენებენ და მას ირგვლივ ქვის ამფითეატრი აკრავს. აქ გამოფენილ სკულპტურათა შორის არის ჟან მიროს, ლუიზა ბურჟუას, როი ლიხტენშტეინისა და ჰექტორ გიმარდის ნამუშევრები.\n\nხელოვნების ეროვნული გალერეა კერძო-სახალხო პარტნიორობის მხარდაჭერით არსებობს. აშშ-ის ფედერალური მთავრობა გამოჰყოფს ფონდებს ყოველწლიურად მუზეუმის შენახვისათვის. თუმცა მთელი მხატვრული კოლექცია, ისევე როგორც მუზეუმის სპეციალური პროგრამები პირადი დონაციებითა და ფონდებით საშუალებით ხორციელდება. მუზეუმი სმითსონიანთა ინსტიტუტთანაა აკრედიტებული, თუმცა ის დამოუკიდებლად იმართება.\n\nროგორც სამთავრობო დაწესებულებაში, შესვლა ეროვნულ გალერეაში უფასოა. მუზეუმი ღიაა ყოველდღიურად დილის 10-დან საღამოს 5-მდე (კვირას 6-მდე) მთელი წლის განმავლობაში.\n\n== გალერეა ==\n<gallery>\nსურათი:Rogier van der Weyden 027.jpg|როგირ ვან დერ ვეიდენი, ''უცნობი ქალბატონის პორტრეტი'', XV საუკ.\nსურათი:Raffaello Madonna Cowper.jpg|რაფაელი, ''მადონა ყრმით'', 1504-1505.\nსურათი:Madonna and Child with Saint Jerome and Saint John the Baptist-1500-Cima da Conegliano.jpg|ჩიმა და კონელიანო, ''მადონა ყრმით წმ. ჟერომთან და წმ. ჟან ბაპტისტთან'' 1500.\nსურათი:Diego Velázquez 049.jpg|დიეგო ველასკესი, ''პაპი ინოკენტ X-ის პორტრეტი'', 1650.\nსურათი:Tizian 080.jpg|ტიციანი, ''ვენეციელის პორტრეტი'', 1507\nსურათი:Rembrandt van Rijn - Self-Portrait - Google Art Project.jpg|რემბრანდტი, ''ავტოპორტრეტი'', 1659.\nსურათი:Woman-with-a-balance-by-Vermeer.jpg|ვერმეერი, ''გოგონა მარგალიტებით'', 1665.\nსურათი:Joseph Mallord William Turner 029.jpg|ჯოსეფ მალორდ უილიამ ტერნერი, ''Dogana et Santa Maria della Salute, Venise'', 1843.\nსურათი:Berthe Morisot 006.jpg|ბერთა მორისოტი, ''ბერთა მორისოტის დედა და და'', 1869-1870. \nსურათი:Henri de Toulouse-Lautrec 044.jpg|ანრი დე ტულუზ-ლოტრეკი, ''მაქსიმ დეთომასი'', 1896.\nსურათი:Amedeo Modigliani - Gypsy Woman with Baby (1919).jpg|ამედეო მოდილიანი, 1919.\n</gallery>\n\n== რესურსები ინტერნეტში ==\n* გალერეის საიტი \n\nკატეგორია:ვაშინგტონის მუზეუმები\nკატეგორია:1937 წელს დაარსებული მუზეუმები", "url": "https://ka.wikipedia.org/wiki/ხელოვნების_ეროვნული_გალერეა_(ვაშინგტონი)", "length": 3928}
{"id": "9165", "title": "ჯორჯიან ბიზნეს უიკი", "text": "'''ჯორჯიან ბიზნეს უიკი''' (Georgian Business Week) — ინგლისურენოვანი გაზეთი. გამოიცემა შპს ბზიფის მიერ საქართველოში 2004 წლიდან.\n\n==რესურსები ინტერნეტში==\n*ჯორჯიან ბიზნეს უიკის გვერდი \n\nკატეგორია:საქართველოს გაზეთები\nკატეგორია:ინგლისურენოვანი გაზეთები", "url": "https://ka.wikipedia.org/wiki/ჯორჯიან_ბიზნეს_უიკი", "length": 251}
{"id": "9171", "title": "იანვარი 2006", "text": "'''იანვარი 2006''' : ← - იანვარი - თებერვალი - მარტი - აპრილი - მაისი - ივნისი - ივლისი - აგვისტო - სექტემბერი - ოქტომბერი - ნოემბერი - დეკემბერი- →\n\n== 10 იანვარი ==\n* 10 იანვარი: დაბა ყაზბეგს დაუბრუნდა მისი ძველი სახელი სტეფანწმინდა (დაბა)\n\n\nკატეგორია:2006 წლის თვეები", "url": "https://ka.wikipedia.org/wiki/იანვარი_2006", "length": 270}
{"id": "9175", "title": "დავით გურამიშვილი", "text": "'''დავით გურამიშვილი''' (დ. 1705, საგურამო — გ. 1 აგვისტო <small>[ძვ. სტ. 21 ივლისი]</small>, 1792, მირგოროდი, უკრაინა) — ქართველი პოეტი.\n\n== ბიოგრაფია ==\nდავით გიორგის ძე გურამიშვილი დაიბადა 1705 წელს, საქართველოს ძველი სატახტო ქალაქის მცხეთის მახლობლად, საგურამოს ზემოთ, გორისუბანში, თავად გიორგი გურამიშვილის ოჯახში. პოეტის დედა, მზევინარი კახეთში ცნობილი თავადების, ვახვახიშვილთა ასული სათნო, ნაზი და ღვთისმოსავი ქალი ყოფილა. მე-18 საუკუნის ქართველი ისტორიკოსის ვახუშტი ბაგრატიონის ცნობით, საგურამო განთქმულია „ნაყოფიერი ხილით, ვენახით, მარცვლით… პირუტყვითა, ნადირითა, ფრინველითა, ტყითა, ველითა და მთითა შემკობილი“ \n\nსაგურამოს უფრო ამაღლებულ ადგილს, რომელსაც გორისუბანს ეძახიან, დღესაც ემჩნევა ძველი ციხე-დარბაზის ნანგრევები. გადმოცემით, ეს ადგილია გურამიშვილების სამყოფელი, რაზეც პირდაპირ მითითებას ჩვენ „დავითიანშიც“ ვპოულობთ: „მე ვიყავ ერთი თავადი მოსახლე გორისუბანსაო“.\n\nდავით გურამიშვილმა  სიჭაბუკე თავის მამულში, საგურამოში გაატარა. შემდეგ მისი ცხოვრება ტრაგიკულად წარიმართა. ფეოდალური შინააშლილობით დაუძლურებული საქართველო, ირანისა და ოსმალეთის გამუდმებული ცილობის საგანი გახდა. ლეკთა თარეშს ბოლო არ უჩანდა. გურამიშვილის ოჯახი ქსნის ხეობაში, სოფელ ლამისყანაში გაიხიზნა.\n\nდაახლოებით 1727-1728 წლებში გურამიშვილი ლეკებმა შეიპყრეს და დაღესტანში, სოფ. ოსოქოლოში ჩაიყვანეს. იგი ტყვეობიდან გაიპარა და თავი შეაფარა თერგის პირას მცხოვრებ რუს ახალმოსახლეებს. 1729 წელს სოლაღ-ასტრახანის გზით ჩავიდა მოსკოვში, სადაც ვახტანგ VI-მ მას ჯაბადარბაშის თანამდებობა უბოძა. ვახტანგის გარშემო შემოკრებილ ქართველობასთან ერთად გურამიშვილი ინტენსიურ კულტურულ საქმიანობას ეწეოდა. ეს წლები მისთვის ნაყოფიერი გამოდგა. ფაქტობრივად აქედან იწყება გურამიშვილის ბიოგრაფია.\n\nვახტანგის გარდაცვალების შემდეგ (1737) სამშობლოში დაბრუნების იმედგაწყვეტილმა ემიგრანტებმა რუსეთის ქვეშევრდომობა მიიღეს. 1738 წელს მათ შექმნეს ქართველ ჰუსართა ასეული, რომელიც შემდეგ პოლკად გადაკეთდა, და მამულები მიიღეს რუსეთის სხვადასხვა პროვინციებში, მეტწილად უკრაინაში.\n\nგურამიშვილის ბედი მჭიდროდ დაუკავშირდა უკრაინასა და ქართველ ჰუსართა პოლკს. მან მამული მიიღო სამხრეთ უკრაინაში — მირგოროდსა და ზუბოვკაში. 1738-1760 წლებში მონაწილეობდა ოსმალეთის, შვეციისა და პრუსიის წინააღმდეგ რუსეთის ლაშქრობებში, თავი ისახელა ერთგულებითა და სიმამაცით. პრუსიასთან შვიდწლიან ომში (1756-1763) გურამიშვილი ტყვედ შეუპყრიათ და 1759 დეკემბრამდე მჯდარა მაგდერბურგის ციხეში. 1760 წლისათვის მრავალჭირნახულ და სენთაგან დაუძლურებულ პოეტს პორუჩიკის ჩინით თავი დაუნებებია სამხედრო სამსახურისათვის, თავის ახალგაზრდა მეუღლესთან ტატიანა ვასილის ასულ ავალიშვილთან ერთად საბოლოოდ დამკვიდრდა უკრაინაში და შესდგომია გაპარტახებული სახლ-კარისა და მეურნეობის აღდგენას. როგორც ჩანს, მძიმე პოლიტიკური სიტუაციის გამო სამშობლოში დაბრუნება ვეღარ მოუხერხებია. სიცოცხლის დანარჩენი წლები გურამიშვილმა უკრაინაში გაატარა. აქტიურად მონაწილეობდა უკრაინის  ქართული ახალშენის ცხოვრებაში. გურამიშვილი გარდაიცვალა მირგოროდში, დაკრძალულია ღვთისმშობლის მიძინების ტაძრის ეზოში.\n\n== შემოქმედება ==\nმინი|„დავითიანის“ გურამიშვილისეული ხელნაწერი\nმწერალმა თავის ლიტერატურულ მემკვიდრეობას თავი მოუყარა ერთ კრებულში და 1787 წელს საკუთარი ხელით გადაწერილი „დავითიანი“ პოტიომკინის კარზე მყოფ მირიან ბატონიშვილს (ერეკლეს ძეს) გამოატანა საქართველოში, რითაც ზნეობრივი ვალი მოიხადა მშობლიური ქვეყნისა და ხალხის წინაშე. გურამიშვილის პოეტურმა მემკვიდრეომაბ სწორედ ამ ერთადერთი ავტოგრაფიული კრებულის სახით მოაღწია.\n\nლირიკულ ლექსებთან ერთად „დავითიანში“ ორი პოემაა შესული; პირველი ისტორიული ხასიათისაა და პირობითად „ქართლის ჭირი“ ეწოდება. მასში დიდი პოეტური ძალით არის გადმოცემული იმდროინდელი საქართველოს მდგომარეობა. „მართლის თქმა“  გურამიშვილის შემოქმედებითი მეთოდია, რადგან „ფარვა სიავისა ქვეყანას არ მოუხდების“. გურამიშვილი ღრმად ჩასწვდა იმ მიზეზებს, რომლითაც  ქვეყანა უფსკრულის პირას მიიყვანეს. გურამიშვილის აზრით, გარეშე მტრების გარდა ამაში ბრალი მიუძღვის ფეოდალურ შინააშლილობას, ძმათა სისხლისმღვრელ ომებს. პოეტი გვიხატავს საქართველოს ძნელბედობის შემზარავ სურათებს. „ქართლის ჭირი“ საყურადღებოა იმ თვალსაზრისითაც, რომ მასში გზადაგზა ჩართულია თვით პოეტის ტრაგიკული ბიოგრაფია.  პოემაში გადმოცემული ყოველი ცალკეული ფაქტი კონკრეტულობასთან ერთად ფართო განმაზოგადებელ ძალასაც იძენს. პირადული და საზოგადოებრივი აქ ერთ მთლიან მხატვრულად დამაჯერებელ სურათს ქმნის. პოემას უძღვის შესავალი თავები, რომლებიც გადმოგვცემს პოეტის დიდაქტიკურგანმანათლებლურ იდეებს. „სწავლა მოსწავლეთა“ ავითარებს იმ აზრს, რომ ქვეყნის ხსნის ერთ-ერთი მძლავრი საშუალებაა სწავლა-განათლების აღორძინება.\n\nthumb|250px|გურამიშვილის საფლავი მირგოროდში\n\nგურამიშვილის ლირიკულ ლექსებში დასმულია ღრმა ფილოსოფიური და ზოგადსაკაცობრიო პრობლემები. ადამიანი, მისი ამქვეყნიური ხვედრი, სიკვდილ-სიცოცხლის მარადიული მონაცვლეობა გურამიშვილის პოეტური შედევრების ერთი უმთავრესი თემაა. ამ თვალსაზრისით დამახასიათებელია ლირიკული ლექსები: „გოდება დავითისა, საწუთროს სოფლის გამო ტირილი“, „სიკვდილისა და კაცის შელაპარაკება და ცილობა“, „კაცისა და საწუთროსაგან ცილობა და პჭობა, ერთმანეთის ძვირის ხსენება“ და სხვა. გურამიშვილის პოეზიაში დიდი ადგილი ეთმობა რელიგიურ განცდებს. პოეტი ეხება შუა საუკუნეთა მწერლობისათვის, კერძოდ, ჰიმნოგრაფიისათვის დამახასიათებელ სასულიერო მოტივებს („ღვთისმშობლის მიცვალების დღის შესხმა“, „ჯვარცმის ამბავი“, „სიტყვა ესე ღვთისა“ და სხვა) და ღვთაებისა და ადამიანის მიმართების საკითხებს ქრისტიანული რელიგიური პოზიციებიდან აშუქებს. მისტიკური განწყობილებითა გამსჭვალული პოეტის სასულირო თუ სატრფიალო თემატიკაზე დაწერილი ლექსები. მაგრამ გურამიშვილის პოეზიაში ქრისტიანული მისტიკა თავისებურადაა გარდატეხილი, იგი არ არის თვითმიზნური ხასიათისა. პოეტის ლექსები დამუხტულია ცხოვრებისეული ფაქტებით. რეალური და მისტიკური პლასტების შერწყმა გურამიშვილის პოეზიის ერთი ყველაზე დამახასიათებელი თვისებაა.\n\n„დავითიანში“ ჩართული მეორე პოემა „ქაცვია მწყემსი“ ან, როგორც თვით ავტორი უწოდებს, „მხიარული ზაფხული“, პირველი საყოფაცხოვრებო ხასიათის თხზულება ქართულ მწერლობაში. ქრისტიანულ მორალზე დაფუძნებული ამ პოემის პერსონაჟები უბრალო, დაბალი წრის ადამიანები, ბუნების ლაღი შვილები არიან. მიმზიდველადაა დახატული მათი უშუალობა, წრფელი განცდები და ზნეობრივი სისპეტაკე. ბუნება და ადამიანი აქ წარმოსახულია მთლიანობაში, რაც მოქმედი გმირების ბედნიერების წყაროდაა მიჩნეული. პოემას უწყვეტ ნაკადად გასდევს ჭეშმარიტი ჰუმანიზმი. „ქაცვია მწყემსის“ თავისებურ კოლორიტს სძენს ისიც, რომ ზოგიერთ პასაჟში თუ ბუნების სურათის აღწერაში აშკარად იგრძნობა უკრაინის ყოფისა და ლანდშაფტის თავისებური გამოძახილი.\n\nგურამიშვილი ქართული პოეზიის მამამთავრად რუსთაველს აღიარებდა. ე.წ. „აღორძინების ხანის“ სხვა მწერალთაგან განსხვავებით მან შემოქმედებითად აითვისა რუსთაველის მემკვიდრეობა, ახალი გზები გაკაფა და შექმნა ორიგინალური პოეტური სამყარო. ძველ ქართულ პოეზიაში ქართველი ხალხის ეროვნული ბედ-იღბალი ისე არავის წარმოუსახავს, როგორც გურამიშვილს. „ქართლის ჭირის“ ასეთი სიძლიერით გამოსახატავად მან მიაგნო შესაფერ პოეტურ კილოს. მთელი „დავითიანი“ ამ უწმინდესი თემის დრამატული განცდის შედეგია.\n\nგურამიშვილმა პირველთაგანმა უკუაგდო „აღორძინების ხანაში“ უკვე გაცვეთილი „ყვავილოვანი“ პოეტური სტილი და სადა, ბუნებრივი მეტყველება გააბატონა, რითაც პრინციპულად დაუპირისპირდა აღმოსავლური პოეზიის  შემოქმედებას. საგულისხმოა, რომ სასულიერო ჰიმნების დამუშავებისას მან მარტივი, სასაუბრო ენა გამოიყენა და ამით ყველასათვის ხელმისაწვდომი გახადა ისინი. გურამიშვილმა თავის ბევრ  ლექსს ხალხური — როგორც ქართული, ისე უკრაინულის, რუსული — სიმღერებისა და პოეზიის კილო დაუდო საფუძვლად და ამით ხელი შეუწყო ქართული ლექსთწყობის გამდიდრებას. შინაარსისა და ფორმის პრინციპული სიახლის მხრივ „დავითიანი“ ქართულ პოეზიაში ე.წ. „ევროპეიზმის“ დამკვიდრების სათავეებთან დგას. ამ თვალსაზრისით გურამიშვილი XIX საუკუნის ახალი ქართული პოეზიის ერთ-ერთ წინამორბედად გვევლინება.\nthumb|right|გურამიშვილის გამოსახულება უკრაინულ 2 გრივნაზე (2005)\nგურამიშვილის პოეტური კრებული მრავალჯერაა გამოცემული. პირველად იგი 1870 წელს დაიბეჭდა, ხოლო 1955 გამოქვეყნდა აკადემიური გამოცემა. „დავითიანი“ მთლიანადაა თარგმნილი  რუსულ და უკრაინულ ენებზე. ცალკეული თხზულებანი კი თარგმნილია რამდენიმე სხვა უცხოურ ენაზე.\n\n== ლიტერატურა ==\n\n* ''ბარამიძე ა.,'' ნარკვევები ქართული ლიტერატურის ისტორიიდან, ტ. 2, თბ., 1940;\n* ''კეკელიძე კ.,'' ქართული ლიტერატურის ისტორია, ტ. 2, თბ., 1958;\n* ''კეკელიძე კ., ბარამიძე ა.,'' ძველი ქართული ლიტერატურის ისტორია (V—XVIII სს.), თბ., 1969;\n* ''ნატროშვილი გ.,'' დავით გურამიშვილი, თბ., 1955;\n* ქართული ლიტერატურის ისტორია, ტ. 2, თბ., 1966;\n* ''ცაიშვილი ს.,'' შოთა რუსთაველი — დავით გურამიშვილი, თბ., 1974;\n* '' ცაიშვილი ს.,'' ქსე, ტ. 3, გვ. 310—311\n\n== რესურსები ინტერნეტში ==\n* დავით გურამიშვილის შემოქმედება Allgeo.org-ზე\n\n==სქოლიო==\n\n\n\n\n\n\n\nკატეგორია:დაბადებული 1705\nკატეგორია:გარდაცვლილი 1792\nკატეგორია:ქართველი პოეტები\nდავით\nკატეგორია:მცხეთის მუნიციპალიტეტში დაბადებულები", "url": "https://ka.wikipedia.org/wiki/დავით_გურამიშვილი", "length": 8418}
{"id": "9178", "title": "ნისკარტი", "text": "thumb|right|ფრინველთა ნისკარტები\n'''ნისკარტი''' — ფრინველთა ორგანო, რომელსაც ქმნის მოგრძო უკბილო ყბები და ფარავს რქოვანი შალითა — რამფოთეკა. ფრინველთა ემბრიონში ნისკარტის ზედა ნაწილში დროებით ვითარდება წაწვეტებული რქოვანი ბორცვაკი, რომელიც გამოჩეკისას ეხმარება ნაჭუჭის გატეხაში. მრავალი ფრინველის ზედა ნისკარტის ფუძე ცვილიანათია დაფარული. სხვადასხვა ფრინველს სხვადასხვა ზომისა და ფორმის ნისკარტი აქვს. ზოგი მსხვერპლის დაჭერას და ზოგჯერ მის დანაწევრებას ემსახურება. სხვები მომარჯვებულია კაკუნის, ქექვის, ბუმბულის წმენდის, ბუდის აგებისათვის და სხვა. ნისკარტის ამ სხვადასხვაგვარ ფუნქციას ხელს უწყობს ზედა ნისკარტის მოძრაობა, რომელსაც შეუძლია მობრუნდეს ზემოთ და ქვემოთ ან შუაში მოიხაროს.\n== ლიტერატურა ==\n\n\nკატეგორია:ზოოლოგია", "url": "https://ka.wikipedia.org/wiki/ნისკარტი", "length": 721}
{"id": "9179", "title": "ყოვლისშემძლეობის პარადოქსი", "text": "thumb|right|250px|[[იბნ რუშდი]] (1126-1198), ერთ-ერთი პირველი ფილოსოფოსი, რომელმაც ყოვლისშემძლეობის პარადოქსი წამოაყენა ომნიპოტენციის ანუ '''ყოვლისშემძლეობის პარადოქსი''' — ფილოსოფიური დილემა, რომელიც წარმოიქმნება ომნიპოტენციური (ყოვლისშემძლე) ქმნილების არსებობის დაშვებისადმი ლოგიკური მიდგომით. კერძოდ, პარადოქსი იქმნება შეკითხვის დასმისას: \n:''შეუძლია თუ არა ყოვლისშემძლე ქმნილებას საკუთარი ყოვლისშემძლეობის შეზღუდვა''.\n\nზოგიერთი ფილოსოფოსის აზრით ეს პარადოქსი ამტკიცებს იმას, რომ შეუძლებელია ამგვარი (ყოვლისშემძლე) არსების არსებობა; სხვებს კი მიაჩნიათ, რომ პარადოქსი იქმნება ყოვლისშემძლეობის კონცეფციის არაზუსტი გაგების გამო. უფრო მეტიც, მთელი რიგი ფილოსოფოსებისა მიიჩნევენ, რომ მტკიცება იმაზე, რომ ესა თუ ის არსება ომნიპოტენტურია ან პირიქით, მცდარი დილემაა, ვინაიდან ის თავს არიდებს სხვადასხვა ხარისხის ომნიპოტენციის შესაძლებლობას.\n\nპარადოქსი ემყარება აბრაამისეული რელიგიების ღმერთის განსაზღვრებას, თუმცა ეს აუცილებელი პირობა არ არის. შუა საუკუნეებიდან მოყოლებული, ფილოსოფოსებმა ამ პარადოქსის ფრაზირება მრავალი ფორმით სცადეს, რომელთა კლასიკური მაგალითია: „შეუძლია ომნიპოტენტურ არსებას შექმნას ქვა იმდენად მძიმე, რომ თავად ამ ომნიპოტენტურმა არსებამაც ვერ ასწიოს?“ პარადოქსის ამგვარი სახით ფორმულირებას რამდენიმე ხარვეზი აქვს, თუმცა როგორც ყველაზე განთქმული ვერსია, ის თვალსაჩინო ილუსტრაციაა ამ პარადოქსის ანალიზის სხვადასხვა მეთოდებისა.\n\nყოველისშემძლეობის პარადოქსის სრულყოფილი ანალიზისთვის საჭიროა ომნიპოტენციის ზუსტი განსაზღვრების დადგენა. ეს განსაზღვრება ვარირებს სხვადასხვა კულტურასა და რელიგიებში, და ასევე ფილოსოფოსებს შორისაც. ამ ცნების საყოველთაოდ მიღებული განსაზღვრებით ის ყოვლისშემძლე, უძლიერესი არსებაა, თუმცა ეს არ არის საკმარისი ომნიპოტენციის პარადოქსისთვის. პარადოქსის ფორმულირება შეუძლებელია, მაგალითად, თუ ჩავთვლით, რომ ომნიპოტენციურ არსებას შეუძლია იმოქმედოს ლოგიკური ჩარჩოების შეზღუდვების გარეთაც. პრობლემისადმი თანამედროვე მიდგომები პარადოქსს იხილავენ სემანტიკის შესწავლით, ეჭვქვეშ აყენებენ რა ენის, და მაშასადამე ფილოსოფიის, შესაძლებლობას ახსნას თავად ომნიპოტენციის კონცეფცია.\n\n== ფილოსოფიური ახსნა ==\nშეკითხვის „''შეუძლია ომნიპოტენტურ არსებას შექმნას ქვა იმდენად მძიმე, რომ თავად ამ ომნიპოტენტურმა არსებამაც ვერ ასწიოს?“'' ანალიზი შესაძლებელია შემდეგნაირად:\n\n* არსებას შეუძლია შექმნას ქვა, რომელსაც ის ვერ ასწევს, ან პირიქით, მას არ შეუძლია შექმნას ქვა, რომელსაც ის ვერ ასწევს.\n# თუ არსებას შეუძლია შექმნას ქვა რომელსაც ის ვერ ასწევს, მაშინ ის აღიარებს რომ მას არ შეუძლია რაღაცის გაკეთება და მაშასადამე არ არის ყოვლისშემძლე.\n# თუ არსებას არ შეუძლია შექმნას ქვა რომელსაც ის ვერ ასწევს, მაშინ ის აღიარებს რომ მას არ შეუძლია რაღაცის გაკეთება და შესაბამისად არ არის ყოვლისშემძლე.\n\nამგვარი ახსნა სარკისებურად ირეკლავს მეორე კლასიკურ პარადოქს - დაუბრკოლებელი ძალის პარადოქსს: რა მოხდება მაშინ, როდესაც დაუბრკოლებელ ძალას შეხვდება უძრავი ობიექტი? ამ პარადოქსის პასუხი ამგვარია: თუ ძალა დაუბრკოლებელია, მაშინ ამავე განსაზღვრებით არ არსებობს ნამდვილად უძრავი ობიექტი; და პირიქით, თუ უძრავი ობიექტი სინამდვილეში არსებობს, მაშინ ვერანაირი ძალა ვერ განისაზღვრება როგორც ჭეშმარიტად დაუბრკოლებელი. ამგვარი პარადოქსები ემყარება ზოგად მტკიცებებს, მაგრამ ვერ პასუხობს ყოვლისშემძლეობის განსაზღვრების საკითხს.\n\nვინმემ შესაძლოა პარადოქსი გადაჭრას თუ ჩავთვლით, რომ ყოვლისშემძლეობა აუცილებლად არ მოიცავს ყველაფრის შესაძლებლობას ერთსა და იმავე დროს, ანუ ყოველთვის. შესაბამისად, არგუმენტი შეიძლება ამგვარად ჩამოყალიბდეს:\n\n# არსებას შეუძლია შექმნას ქვა, რომელსაც იმ მომენტში ის ვერ ასწევს.\n# თუმცა, არის რა ყოლისშემძლე, არსებას ყოველთვის შეუძლია მოგვიანებით შეამციროს ქვის წონა ან საკუთარ თავს მისცეს დამატებითი სიძლიერე, რათა შესძლოს ამ ქვის აწევა. მაშასადამე, ეს არსება ლეგიტიმურად ყოვლისშემძლედ რჩება.\n\nამ შეხედულების მცირეოდენი ვარიაცია ედება საფუძვლად ქრისტიანულ სარწმუნოებას. ქრისტიანულ სახარებებში ყოვლისშემძლე შემქმნელი საკუთარი ნებით იცლის საკუთარი ძალის ნაწილს და საკუთარ ქმნილებაში აღწევს. ამგვარი სცენარით, ყოვლისშემძლე არსება საკუთარ თავს ზღუდავს (გარკვეულ ფარგლებში) იმ კანონებით, რომლითაც მან სამყარო შექმნა. საკუთარი ქმნილებიდან გამოსვლის შემდეგ ეს არსება უკან იბრუნებს მის განუსაზღვრელ ძალას. ამგვარ ლოგიკაზე დაყრდნობით ყოვლისშემძლეობის განსაზღვრება ისევ საორჭოფო ხდება: შეუძლია კი ყოვლისშემძლე არსებას შექმნას ქვა იმდენად მყარი და უცვლელი, რომ თავად ამ არსებამაც ვერ შეძლოს მისი წონის შემცირება? უფრო მეტიც, ახვევს კი ამგვარი სიტუაცია თავს ყოვლისშემძლე არსებას წინაპირობას, რათა მან მოგვიანებით შეამციროს ქვის წონა—ზღუდავს რა ამით ყოვლისშემძლე არსების თავისუფალ ნებას?\n\nდაუბრკოლებელი ძალის პარადოქსზე კლასიკური მტკიცების ხარვეზები ნათელი ხდება თანამედროვე ფიზიკის კონტექსტში, სადაც ყუმბარა, რომლის ტრაექტორიის შეცვლა შეუძლებელია და კედელი, რომლის დანგრევა შეუძლებელია არის ფიზიკურად შეუძლებელი ტიპის ობიექტები, ანუ ობიექტები, რომელთაც უსასრულო ინერციულობა ახასიათებს. თუმცა, ეს ფიზიკის არგუმენტებია, რაც პირდაპირ ვერ პასუხობს პარადოქსის ლოგიკას; ის მხოლოდ ზეგავლენას ახდენს პარადოქსის ილუსტრაციისთვის ფილოსოფიული მაგალითების ჩვენეულ არჩევანზე. შესაბამისად, კლასიკური განსაზღვრება ყოვლისშემძლეობის პარადოქსისა - ქვა იმდენად მძიმე, რომლის აწევა მის ყოვლისშემძლე შემქმნელს არ შეუძლია - არისტოტელესეულ მეცნიერებას ეფუძნება. ეს განსაზღვრება უშვებს, რომ კოსმოსი გეოცენტრიულია და დედამიწა ბრტყელია - შეიძლება კი ქვის აწევა პლანეტის ზედაპირიდან? უფრო მეტიც, თუ მოვიაზრებთ ქვის პოზიციას მზესთან მიმართებაში, რომლის ირგვლივაც პლანეტა მოძრაობს, შეიძლება დავასკვნათ, რომ ქვის აწევის პროცესი მუდმივია. პედანტურად თუ ვიმსჯელებთ, თანამედროვე ფიზიკა მიუთითებს, რომ ფრაზის ამგვარი არჩევანი საკმაოდ სუსტია, თუმცა ეს თავისთავად არ იძლევა იმის საბაბს, რომ ვუარყოთ ყოვლისშემძლეობის პარადოქსის ფუნდამენტალური კონცეფცია. ფიზიკოსი სტივენ ჰავკინგის მიერ შემქმნელი ღვთაებისა და ბუნების კანონთან მიმართებაში ჩამოყალიბებული განსაზღვრებით, კლასიკური მსჯელობა შეიძლება შემდეგნაირად გადაკეთდეს:\n\n# ყოვლისშემძლე არსება ქმნის სამყაროს, რომელიც არისტოტელესეულ ფიზიკის კანონებს ემორჩილება.\n# ამ სამყაროს შიგნით, შეუძლია კი ყოვლისშემძლე არსებას შექმნას ქვა იმდენად მძიმე, რომ თავადაც ვერ ასწიოს იგი?\n\nმეცნიერ-პუბლიცისტი ჯეიმზ გლიკი, რიჩარდ ფეინმანის ბიოგრაფიაში აღნიშნავს, რომ ამგვარი პარადოქსი წარმოიშვა, როდესაც მეცნიერებმა დაიწყეს კამათი ატომთა არსებობის შესახებ: შეეძლო კი ყოვლისშემძლე არსებას, ამ შემთხვევაში, ქრისტიანულ ღმერთს, შეექმნა ატომები, რომელთაც ის თავადაც ვერ გახლეჩდა?\n\nმარტივი წარმოდგენით, ყოვლისშემძლეობის პარადოქსი კონცეპტუალურად მსგავსია ტოლერანტული საზოგადეობების მიერ არატოლერანტთა მიმართ არატოლერანტობის, ვინაიდან არატოლერანტობის ტოლერანტობით ეს საზოგადოება თავად იქნებოდა არატოლერანტული. მსგავსად, როდესაც ღმერთი იგულისხმება, როგორც ყოვლისშემძლე, ეს განსაზღვრება უნდა გავიგოთ ისე, რომ ის გამორიცხავს ნებისმიერ საქმიანობას, რომელიც ყოვლისშემძლეობას კითხვის ნიშნის ქვეშ დააყენებდა. მაგ. ღმერთის უკვდავობა მის ყოვლისშემძლეობას კი არ ჩრდილავს, არამედ ხაზს უსვამს მას. მაშასადამე, პარადოქსი შეიძლება გადაწყდეს იმ პირობის შემოტანით, რომ ღმერთი საკუთარი უნაკლობით შეზღუდულია და ამგვარად ის ვერ შექმნის ქვას იმდენად მძიმეს, რომელსაც თავად ვერ ასწევდა.  ჩაითვლება თუ არა ის ყოვლისშემძლედ კი უკვე მხოლოდ სემანტიკის საკითხია.\n\n== იხილეთ აგრეთვე ==\n* სემასიოლოგია\n* გოდელის არასრულობის თეორემები\n\n== ლიტერატურა ==\n* Augustine. ''City of God and Christian Doctrine.'' The Christian Literature Publishing Co., 1890. (Accessed on 26 September 2006)\n\n\n\nკატეგორია:ათეიზმი\nკატეგორია:რელიგიის ფილოსოფია\nკატეგორია:პარადოქსები\nკატეგორია:თეოლოგია", "url": "https://ka.wikipedia.org/wiki/ყოვლისშემძლეობის_პარადოქსი", "length": 7229}
{"id": "9183", "title": "ნისკარტმარწუხა", "text": "'''ნისკარტმარწუხა''' ან '''ჩვეულებრივი ნისკარტმარწუხა''' () — ფრინველი ბეღურასნაირთა რიგისა. ტანად პატარა ფრინველია, მასა 50 გ-ს აღწევს. ნისკარტმარწუხას ნისკარტის ქვედა და ზედა ბოლოები გადაჯვარედინებულია. მარწუხისებრი ნისკარტით გირჩებს ხსნის და თესლს იღებს. თუ საკვები უხვად აქვს, ნისკარტმარწუხა წელიწადში რამდენიმეჯერ მრავლდება ზამთარშიც კი. ბინადრობს წიწვიან ტყეში, ბუდეს იკეთებს ხეზე. დებს 3-5 კვერცხს. ინკუბაცია 16 დღემდე გრძელდება. საქართველოში ბევრია წიწვიან ტყეებში.\n\n== ქვესახეობები ==\nნისკარტმარწუხა მოიცავს რვა ქვესახეობას:\n* Loxia curvirostra bendirei\n* Loxia curvirostra benti\n* Loxia curvirostra curvirostra (Linnaeus, 1758)\n* Loxia curvirostra grinnelli\n* Loxia curvirostra minor\n* Loxia curvirostra pusilla\n* Loxia curvirostra sitkensis\n* Loxia curvirostra stricklandi\n\n== ლიტერატურა ==\n\n\nკატეგორია:ნისკარტმარწუხა", "url": "https://ka.wikipedia.org/wiki/ნისკარტმარწუხა", "length": 828}
{"id": "9186", "title": "ნისკარტნამგალა", "text": "'''ნისკარტნამგალა''' () — ფრინველი მეჭვავიასნაირთა რიგისა. ნისკარტნამგალას გრძელი (7,5 სმ) წითელი ნისკარტი ქვემოთკენ ნამგლისებურად აქვს მოხრილი, ამას უკავშირდება მისი სახელიც. ბუდობს ცენტრალურ და შუა აზიის მაღალი მთის მდინარეთა სანაპიროზე, ზღვის დონიდან 2000 მ-ის ზევით. მისი ბუდე მდინარის სანაპირო რიყეზე მიწის პატარა ჩაღრმავებაა. დებს ოთხ კვერცხს. იკვებება კიბოსნაირებითა და მწერებით.\n\n== ლიტერატურა ==\n\n\nკატეგორია:ნისკარტნამგლები", "url": "https://ka.wikipedia.org/wiki/ნისკარტნამგალა", "length": 432}
