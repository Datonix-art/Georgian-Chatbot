{"id": "10514", "title": "ძვ. წ. 241", "text": "== მოვლენები ==\n\n* რომის კონსულები: აულუს მანლიუს ტორკვატუს ატიკუსი, გაიუს ლუტატიუს კატულუს ცერკო.\n* 10 მარტი : პირველი პუნიკური ომი. ეგატის კუნძულებთან ბრძოლა, რომის გამარჯვება.\n* პირველი პუნიკური ომი რომაელების გამარჯვებით დასრულება.\n\n== დაიბადნენ ==\n\n== გარდაიცვალნენ ==\n*არკესილაე — ძველი ბერძენი ფილოსოფოსი (დ. ძვ. წ. 315)\n\n*", "url": "https://ka.wikipedia.org/wiki/ძვ._წ._241", "length": 330}
{"id": "10515", "title": "ძვ. წ. 218", "text": "<div align=center>\n|ძვ. წ. 223 | ძვ. წ. 222 | ძვ. წ. 221 | ძვ. წ. 220 | ძვ. წ. 219 | '''ძვ.წ. 218''' | ძვ. წ. 217 | ძვ. წ. 216 | ძვ. წ. 215 | ძვ. წ. 214 |ძვ. წ. 213\n</div>\n\n== მოვლენები ==\n\n* რომის კონსულები: პ. კორნელიუსი ლ. სციპიონის ძე, ტ. სემპრონიუსი კ. ლონგუსის ძე\n* მეორე პუნიკური ომი დაიწყო.\n* დაარსდა ქალაქი პიაჩენცა.\n\n== დაიბადნენ ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._218", "length": 367}
{"id": "10516", "title": "ძვ. წ. 209", "text": "<div align=center>\n|ძვ. წ. 214 | ძვ. წ. 213 | ძვ. წ. 212 | ძვ. წ. 211 | ძვ. წ. 210 | '''ძვ.წ. 209'''  | ძვ. წ. 208 | ძვ. წ. 207 | ძვ. წ. 206 | ძვ. წ. 205 |ძვ. წ. 204\n</div>\n\n==მოვლენები==\n\n* მეორე პუნიკური ომი სციპონ აფრიკელმა დაიკავა ახალი კართაგენი ესპანეთში\n*რომის კონსულები: კ. ფაბიუსი კ. მაქსიმუს ვერუკოსუსის ძე VI, კ. ფულვუსი მ. ფლაკუსის ძე IV\n\n\n==დაიბადნენ==\n\n\n==გარდაიცვალნენ==\n\n\n\n*", "url": "https://ka.wikipedia.org/wiki/ძვ._წ._209", "length": 390}
{"id": "10517", "title": "ძვ. წ. 205", "text": "<div align=center>\n|ძვ. წ. 210 | ძვ. წ. 209 | ძვ. წ. 208 | ძვ. წ. 207 | ძვ. წ. 206 | '''ძვ.წ. 205''' | ძვ. წ. 204 | ძვ. წ. 203 | ძვ. წ. 202 | ძვ. წ. 201 |ძვ. წ. 200\n</div>\n\n== მოვლენები ==\n\n* მეორე პუნიკური ომი სციპონ აფრიკელმა ჯარები აფრიკაში გადასხა.\n* რომის კონსულები: პ. კორნელიუსი პ. სციპიონ აფრიკელის ძე, პ. ლიცინიუსი პ. კრასუს დივესის ძე\n\n\n== დაიბადნენ ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._205", "length": 387}
{"id": "10518", "title": "ძვ. წ. 202", "text": "<div align=center>\n|ძვ. წ. 207 | ძვ. წ. 206 | ძვ. წ. 205 | ძვ. წ. 204 | ძვ. წ. 203 | '''ძვ.წ. 202''' | ძვ. წ. 201 | ძვ. წ. 200 | ძვ. წ. 199 | ძვ. წ. 198 |ძვ. წ. 197\n</div>\n\n== მოვლენები ==\n* 19 ოქტომბერი – გაიმართა ზამის ბრძოლა.\n* მეორე პუნიკური ომი დასრულდა რომაელების გამარჯვებით.\n* რომის კონსულები: ტი. კლაუდიუსი პ. ნერონის ძე, მ. სერვილიუსი კ. პულექს გემინუსის ძე\n\n== დაიბადნენ ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._202", "length": 409}
{"id": "10533", "title": "ნიკო მარი", "text": "'''ნიკოლოზ (ნიკო) იაკობის ძე მარი''' (დ. 6 იანვარი, 1865 <small>/ძვ. სტ. 25 დეკემბერი, 1864</small>; ქუთაისი — გ. 20 დეკემბერი, 1934, ლენინგრადი, რუსეთი) — ენათმეცნიერი, ფილოლოგი, აღმოსავლეთმცოდნე, არქეოლოგი, კულტურის ისტორიკოსი. რუსეთის მეცნიერებათა აკადემიის ნამდვილი წევრი (1912).\n\n== ბიოგრაფია ==\nმამა, იაკობ მარი, შოტლანდიელი ჰყავდა, დედა — ქართველი. ევროპული ენები მამამ ასწავლა. ბავშვობაში სწავლობდა ოზურგეთის სამაზრო სასწავლებელში. 1870 წელს კავკასიის მეფისნაცვალს იაკობ მარმა სთხოვა სახელმწიფოს ხარჯზე მიეღოთ სკოლაში მისი შვილი. თავიდან უარი უთხრეს, თუმცა შემდეგ ჩარიცხეს ქუთაისის გინაზიაში სახელმწიფოს ხარჯზე. 1884 წელს დაამთავრა გიმნაზია, 1890 — პეტერბურგის უნივერსიტეტის აღმოსავლურ ენათა ფაკულტეტი. 1891-იდან ამავე უნივერსიტეტის პრივატ-დოცენტი იყო. 1894–1896 წლებში მუშაობდა სტრასბურგის უნივერსიტეტის, ვატიკანისა და რომის ბიბლიოთეკებში.\n\nქართულ ხელნაწერთა შესასწავლად 1898 გაემგზავრა ნიკოდიმ კონდაკოვის ექსპედიციაში ათონის მთაზე, 1902 — სინის მთაზე ი. ჯავახიშვილთან ერთად. ათონის მთაზე მარმა აღმოაჩინა ბევრი ლიტერატურული ძეგლი, გადმოწერა და გააკეთა მათი აღწერილობა. ამ საგაზნე სამეცნიერო საზოგადოების წინაშე წარდგა მოხსენებით, 1900 წელს კი გამოსცა ათონის აგიოგრაფიული ძეგლების სრული აღწერილობა. ათონის მთაზევე დაიწყო მან ზრუნვა ქართული ბიბლიის გამოცემისთვის: გადაიწერა ზოგი ადგილი ეზრადან, მთლიანად გადაწერა ორი პატარა წიგნი (რუთისა და იონასი) და გადაიღო ნეემიას წიგნის ფოტოასლი. 1905 წელს შეადგინა საქართველოს მეცნიერებათა აკადემიის პროექტი-წესდება, რომელიც 1934 წელს გამოქვეყნდა. 1910 წელს რუსეთის მეცნიერებათა აკადემიამ გადაწყვიტა ბიბლიის მეცნიერული გამოცემა. შედგა კომისია, რომლის თავმჯდომარე იყო ნიკო მარი, წევრები კი ივანე ჯავახიშვილი, იოსებ ყიფშიძე და აკაკი შანიძე. 1910 წელს პეტერბურგში გამოსცა გამოკვლევა „ვეფხისტყაოსნის“ შესახებ. 1913 წლიდან იყო პეტერბურგის უნივერსიტეტის აღმოსავლურ ენათა ფაკულტეტის დეკანი, 1924–1930 წლებში ლენინგრადის საჯარო ბიბლიოთეკის დირექტორი, 1930-იდან — სსრკ-ის მეცნიერებათა აკადემიის ვიცე-პრეზიდენტი.\n\n== მოღვაწეობა ==\n=== ენათმეცნიერება ===\nმარი იკვლევდა სომხურ ენას, ქართულს და მის ნათესაობას სხვა ენებთან. პირველი სტატია „ბუნება და თვისება ქართული ენისა“ 1888 წელს გამოაქვეყნა „ივერიაში“ წამოაყენა ჰიპოთეზა (1888–1916), რომ ქართული ენათესახება სემიტურ ენებს და ქართველურ ენებს იაფეტური ენები უწოდა (ბიბლიური ნოეს შვილის — იაფეტის სახელიდან). სემიტური და იაფეტური ენები ერთი (ნოეტური) ოჯახის ორ შტოდ გამოაცხადა. მთის კავკასიური ენათა შესწავლის შედეგად მარმა იაფეტური ენების წრეში შეიტანა აფხაზურ-ადიღური, ჩაჩნური და დაღესტნური ენებიც (1916–1920) და იაფეტური დამოუკიდებელ ენათა ოჯახად მიიჩნია. შემდგომში იაფეტურ ენათა ოჯახს მიაკუთვნა ბასკური, აგრეთვე წინა აზიისა და ხმელთაშუა ზღვის მკვდარი ენები: პელაზგური, ეტრუსკული (1920–1923). ნაშრომში „იაფეტური კავკასია და მესამე ეთნიკური ელემენტი ხმელთაშუა ზღვის კულტურის შექმნაში“ (1920) მარმა იაფეტური ეთნიკური ელემენტი ქრონოლოგიურად უფრო ძველად ცნო, ვიდრე სემიტური და ინდოევროპული — იაფეტიდები ხმელთაშუა ზღვის აუზის უძველეს მოსახლეობას წარმოადგენდნენო; ამიტომ სემიტურთან ნათესაობის საკითხი მოიხსნა. აღიარებულ იქნა იაფეტურ ენათა შეჯვარება ჯერ სემიტურ, ხოლო უფრო გვიან ინდოევროპულ ენებთან.\n\nმომდევნო პერიოდში მარი მივიდა იმ დასკვნემდე, თითქოს იაფეტიზმები დასტურდება მსოფლიოს ყველა ენაში. მან იაფეტური ენები გამოაცხადა მეტყველების უძველეს საფეხურად (სტადიად), ხოლო — ენათა ოჯახის ცნება უარყო.\n\n1923 წლიდან (ნაშრომი „ხმელთაშუა ზღვის ინდოევროპული ენები“) მარმა გაწყვიტა კავშირი ადრინდელ ენათმეცნიერებასთან, რომელიც ბურჟუაზიულ იდეოლოგიაზე დაფუძნებულ მეცნიერებად გამოაცხადა; უარყო მისი პრინციპები, როგორც მიუღებელი მარქსისტული მეცნიერებისათვის და შექმნა „ახალი საენათმეცნიერო მოძღვრება“, რომელსაც, როგორც მარქსისტულ თეორიას, ძალით ახვევდა თავს საბჭოთა ენათმეცნიერებას. ამ თეორიაში ენა მიჩნეულია ზედნაშენად და კლასობრივ მოვლენად, მარი თვლიდა, რომ ბგერითი ენა იმთავითვე კლასობრივი იყო, არაკლასობრივი ენა არასოდეს არსებულაო. მან უარყო ერთმანეთისაგან დამოუკიდებელი მონათესავე ენათა ოჯახების არსებობა და წამოაყენა სტადიალური განვითარების პრინციპი. ამ პრინციპის თანახმად ენები ერთმანეთისაგან განსხვავდება არა წარმოშობის, არამედ განვითარების სტადიების მიხედვით, ხოლო თვით სტადიების რაოდენობა მარის არ გაურკვევია.\n\n1926 მარიმ შექმნა პირველი აფხაზური ანბანი ლათინურ დამწერლობის საფუძვლებზე. ამ ანბანმა 1928 წელს ცვლილება განიცადა ხოლო შემდეგ საერთოდ გაუქმდა და შეიცვალა ქართული ანბანის საფუძველზე შექმნილი აფხაზური დამწერლობით.\n\n1950 წელს საენათმეცნიერო დისკუსიამ ნათელყო, რომ ახალი საენათმეცნიერო მოძღვრება არ არის მარქსისტული თეორია და რომ ამ თეორიის ძირითადი დებულებები მეცნიერულად გაუმართლებელია.\n\n=== ფილოლოგია ===\nleft|frame|ნ. მარი (სიბერეში)\nმარის დიდი დამსახურება მიუძღვის ქართული და სომხური ფილოლოგიის განვითარებაში. მნიშვნელოვანი წვლილი შეიტანა მან ქართველურ ენათა შესწავლის საქმეში (განსაკუთრებით ახალი საენათმეცნიერო მოძღვრების შექმნამდე). გამოაქვეყნა (რუსულ ენაზე) „ძველი ქართული ენის გრამატიკის ძირითადი ტაბულები“ (1908), „ჭანურის გრამატიკა“ (1910), „ძველი ქართული სალიტერატურო ენა“ (1925), „ქართული ენა“ (ფრანგულად, მ. ბრიერთან ერთად, 1931), რიგი საყურადღებო წერილებისა სვანური ენის შესახებ. მოგვცა მრავალი ანგარიშგასაწევი ეტიმოლოგია ქართველურ ენათა მასალაზე. მთის კავკასიური ენებიდან მარმა ყველაზე დიდი ყურადღება დაუთმო აფხაზურს და რამდენიმე გამოკვლევა უძღვნა. თავისი მნიშვნელობა არ დაუკარგავს მარის წერილებს სომხურის, როგორც ნარევი ენის, შესახებ (1911–1919). მარმა 1921 წელს პეტროგრადში დააარსა \"იაფეტიდოლოგიური (1922-იდან — \"იაფეტური\") ინსტიტუტი\", რომელიც 1933 შეცვალა „ენისა და აზროვნების ინსტიტუტმა“. მარის ინიციატივით შეიქმნა შემდეგი სამეცნიერო სერიები „Тексты и разыскания по армяно-грузинской филологии“, 1900-1913; „Материалы по яфетическому языкознанию“, „Яфетический  сборник“, 1922-1932; „Язык и мышление“, 1933-1949; „Христианский Восток“, „Bibliotheca Armeno-Georgica“, „Monumenta hagiographica Georgica“ და სხვა.\n\n=== მწერლობა და კულტურა ===\nმარმა დიდი ამაგი დასდო ქართულ სასულიერო და საერო მწერლობისა და კულტურის საკითხების შესწავლის ფუნდამენტური მონოგრაფიული გამოკვლევებით. მან ძველი ხელნაწერების მიხედვით, სათანადო მეცნიერული კომენტარებით, ლექსიკითა და რუსული თარგმანითურთ გამოსცა „პეტრე იბერის ცხოვრება“ (1896), იპოლიტე რომაელის „თარგმანებია ქება-ქებათაჲ“ (1901), ბასილი კესარიელის „ფიზიოლოგი“ (1904), ანტიოქე სტრატიგის „იერუსალიმის წარტყვევნის“ არაბული ტექსტის ქართული თარგმანი (1909), განსაკუთრებით მნიშვნელოვანი იყო გიორგი მერჩულეს „გრიგოლ ხანძთელის ცხოვრება“ (1911). იოანე პეტრიწისადმი მიძღვნილი გამოკვლევებით (ЗВО ტ. XIX, 1909) მარმა საფუძველი ჩაუყარა ქართულ საზოგადოებრივი და ფილოსოფიური აზრის განვითარების ისტორიულ შესწავლას.\nმინიატიურა|ანისის ექსპედიცია, 1912 წელი\nმნიშვნელოვანი გამოკვლელები უძღვნა მარმა ქართული კლასიკური საერო მწერლობის ძეგლებს: პირველმა გამოსცა გამოკვლევითა და კომენტარებითურთ „აბდულმესიანი“ და „თამარიანი“ („ძველი ქართველი მეხოტბენი“, რუსულ ენაზე, 1902). გააშუქა „ამირანდარეჯანიანთან“, „ვისრამიანთან“, „შაჰნამესთან“, „რუსუდანიანთან“, დაკავშირებული ქართულ-სპარსული და ქართულ-არაბული ლიტერატურული ურთიერთობების საკითხები. მარმა საფუძველი ჩაუყარა რუსთველოლოგიას, როგორც სამეცნიერო დისციპლინას, განსაკუთრებული ღვაწლი დასდო ვეფხისტყაოსნის ტექსტის საკითხების, რუსთაველის იდეოლოგიისა და მისი ეპოქის შესწავლას, გამოსცა პოემის პროლოგისა და ეპილოგის ტექსტები («შოთა რუსთაველის „ვეფხისტყაოსნის“ შესავალი და დასკვნითი სტროფები», რუსულ ენაზე, 1910) სათანადო გამოკვლევითა და რუსული თარგმანითურთ; მნიშვნელოვანია მისი ნაშრომი რუსთაველის ეპოქისა და კულტურული გარემოს შესახებ „ვეფხისტყაოსანი და ახალი კულტურულ-ისტორიული პრობლემა“ (1917).\n\n=== ისტორია ===\nდიდია მარის დამსახურება საქართველოს ისტორიის მეცნიერულ შესწავლაშიც. ფეოდალური ხანის ცალკეულ გაურკვეველ პრობლემათა გაშუქების გარდა (ტაო-კლარჯეთის ისტორიის საკითხები, ანისში აღმოჩენილი ეტიფანე ქართლის კათალიკოსის წარწერის ანალიზი და სხვა), მას ეკუთვნის „საქართველოს ისტორია“ (პეტერბურგი, 1906) რუსულ ენაზე, რომელშიც გადმოცემულია ქართველი ხალხის ისტორია ძველი წელთაღრიცხვის II ათასწლეულის დასასრულიდან; განხილულია ქართული კულტურის ისტორიული საკითხები (დამწერლობის, ქრისტიანობის წარმოშობა, ლიტერატურის ისტორია და სხვა); ყურადღება ექცევა ქართველი ხალხის ეთნოგენეზის პრობლემასაც. საქართველო-კავკასიის უძველესი ხანის ისტორია ერთ მთლიანობაშია გადაწყვეტილი (ქართველ-კავკასიურ ტომთა მცირე აზიიდან მიგრაციის, ქართველ-ურარტუელ ტომთა ნათესაობის, ქართველ-ბასკური პარალალების საკითხები და სხვა).\n\n=== არქეოლოგია ===\nმინი|ნიკო მარის საფლავი [[სანქტ-პეტერბურგი|სანქტ-პეტერბურგში]].\nმარის მეცნიერულ მოღვაწეობაში გარკვეული ადგილი უჭირავს არქეოლოგიასაც. მის მიერ ჩატარებულ გათხრებს ანისში (1892-იდან) დიდი მნიშვნელობა ჰქონდა შუა საუკუნეების სომხურ ქალაქებისა და კულტურის ისტორიის შესწავლისათვის. 1893 დაიწყო ვორნაკის სამაროვანის გათხრა, განსაკუთრებით ნაყოფიერი იყო გათხრები ვანის ტბის (თურქეთი) სამხრეთ სანაპიროზე 1916. აქ მარმა გაშიფრა ი. ორბელის მიერ აღმოჩენილი ურარტუს მეფის სარდურ II-ის (760-730) ცნობილი სოლისებრი წარწერა, რომლის ერთ-ერთ მუხლში მოხსენიებული იყო კულხას (კოლხას) ქვეყანა.\n\n== ჯილდოები ==\n* 1934 წელს მარი დააჯილდოვეს ლენინის ორდენით.\n\n== ბიბლიოგრაფია ==\n* „Список рукописей Севанского монастыря“. Москва. 1892\n* „Основные таблицы к грамматике древнегрузинского языка“. С.-Петербург. 1908\n* „Грамматика древнеармянского языка. Этимология“. С.-Петербург. 1903\n* „Избранные работы. Том 1“. Ленинград. 1933\n* „Избранные работы. Том 2“. Ленинград. 1936\n* „Избранные работы. Том 3“. Ленинград. 1934\n* „Избранные работы. Том 4“. Ленинград. 1937\n* „Избранные работы. Том 5“. Ленинград. 1935\n* „Грамматика древнелитературного грузинского языка“. 1925\n* „Грамматика чанского (лазского) языка“. 1910\n* „Сборники притч Вардана. Том 1“. 1899\n* „Сборники притч Вардана. Том 2“. 1894\n* „Описание грузинских рукописей Синайского монастыря“. 1940\n* ''Der japhetitische Kaukasus und das dritte ethnische Element im Bildungsprozess der mittelländischen Kultur''. Kohlhammer, Berlin/Stuttgart/Leipzig 1923\n* ''რით ცხოვრობს იაფეტური ენათმეცნიერება?'' პეტროგრადსკი ინსტიტუტ ჟივიხ ვოსტოჩნიხ იაზიკოვ, პეტროგრად, 1923\n* ''ბასკურ-კავკასიური ლექსიკური პარალელები''. მეცნიერება, თბილისი 1987\n* ''აფხაზთა ენასა და ისტორიაზე''. სსრკ-ის მეცნიერებათა აკადემიის გამომცემლობა, მოსკოვი, 1938\n* ''Ani: rêve d'Arménie''. Anagramme Éd., Paris 2001, ISBN 2-914571-00-3\n* ''იეფედიტოლოგია''. კუჩკოვო პოლე, მოსკოვი 2002, ISBN 5-86090-049-X\n\n== ლიტერატურა ==\n* ბარამიძე ა., ნარკვევები ქართული ლიტერატურის ისტორიიდან, ტ. 5,თბ., 1971;\n* ბერიძე ვ., რუსთველოლოგიური ეტიუდები, თბ., 1961;\n* ჩიქობავა ა., იბერიულ-კავკასიურ ენათა შესწავლის ისტორია, თბ., 1965;\n* ძიძიგური შ., ნიკო მარი - ქართული კულტურის მკვლევარი, თბ., 1965;\n* ''ნიკო მარისა და ექვთიმე თაყაიშვილის მიმოწერა''. საქართველოს მეცნიერებათა აკადემია, მეცნიერება, თბილისი 1991\n* Josif V. Stalin: ''Concerning marxism in linguistics''. Soviet News, London 1950\n* Lawrence L. Thomas: ''The linguistic theories of N. Ja. Marr''. University of California Press, Berkeley, California [u.a.] 1957\n* Tasso Borbé: ''Kritik der marxistischen Sprachtheorie N. Ja. Marr's''. Scriptor Verl., Kronberg/Ts. 1974, ISBN 3-589-20021-9\n* René L'Hermitte: ''Marr, marrisme, marristes: Science et perversion idéologique; une page de l'histoire de la linguistique soviétique''. Institut d'Etudes Slaves, Paris 1987, ISBN 2-7204-0227-3\n* Ferenc Havas: ''A marrizmus-szindróma: Sztálinizmus és nyelvtudomány''. Tinta Könyvkiadó, Budapest 2002, ISBN 963-9372-53-6\n* Olga D. Golubeva: ''N. Ja. Marr''. Rossijskaja Nacional'naja Biblioteka, Sankt Peterburg 2002, ISBN 5-8192-0134-5\n* Vladimir M. Alpatov: ''Istorija odnogo mifa: Marr i marrizm''. Editorial URSS, Moskva 2004, ISBN 5-354-00405-5\n* Абаев В. И., Н.Я. Марр (1864-1934). К 25-летию со дня смерти, «Вопросы языкознания», 1960, № 1\n*''ბარამიძე არჩ., იმედაშვილი გ., შარაძენიძე თ.'', ქსე, ტ. 6, გვ. 438, თბ., 1983\n\n\n== რესურსები ინტერნეტში ==\n* ნიკო მარის არქეოლოგიური ექსპედიცია ანისში.\n* ნიკო მარის რჩეული ნაშრომების ნუსხა (რუს.) \n* ნიკო მარი, ცხოვრება მოღვაწეობა, ფოტოგალერეა\n\n\n\n\nკატეგორია:ქართველი ენათმეცნიერები\nკატეგორია:ქართველი აღმოსავლეთმცოდნეები\nკატეგორია:დაბადებული 6 იანვარი\nკატეგორია:დაბადებული 1865\nკატეგორია:გარდაცვლილი 20 დეკემბერი\nკატეგორია:გარდაცვლილი 1934\nკატეგორია:არმენოლოგები\nკატეგორია:ლენინის ორდენის კავალრები\nკატეგორია:ქუთაისში დაბადებულები\nკატეგორია:აფხაზოლოგები\nკატეგორია:საქართველოს საისტორიო და საეთნოგრაფიო საზოგადოების წევრები", "url": "https://ka.wikipedia.org/wiki/ნიკო_მარი", "length": 12075}
{"id": "10534", "title": "პაპა ბებურიშვილი-ვაჩნაძე", "text": "'''პაპა ბებურიშვილი-ვაჩნაძე''' — ერეკლე II-ის თანამებრძოლი. კახელი თავადიშვილი. 1751 წელს, აგრის ბრძოლაში დამარცხების შემდეგ, ბებურიშვილმა ერეკლე II მდინარე ალაზანში დახრჩობას გადაარჩინა. 1755 წელს იგი მეთაურობდა 206 მოხალისე თავადს, აზნაურსა და გლეხს, რომლებმაც გაარღვიეს ყვარლის ალყა (ყვარლის ბრძოლა 1755) და მეციხოვენეებს სურსათი და ტყვია-წამალი მიაწოდეს.\n\n==ლიტერატურა==\n\n* თეიმურაზ პეტრიაშვილი, კრწანისს ნაბრძოლი ხმალი და ბატის ფრთის კალამი იოანე ბატონიშვილისა, თბ., 2006.\n* თეიმურაზ პეტრიაშვილი, ყვარლის ბრძოლა ანუ მაშინ კიდევ ერთხელ გადარჩა საქართველო, თბ., 2008.\n* საქართველოს ისტორიის ქრონიკები, მე–17—მე–19 სს. ტექსტი მოამზადა ა.იოსელიანმა, თბ., 1980.\n* პაპუნა ორბელიანი, „ამბავნი ქართლისანი“, ტექსტი დაადგინა ე.ცაგარეიშვილმა, თბ., 1981.\n* ომან ხერხეულიძე, მეფობა ირაკლი მეორისა, ტექსტი მოამზადა, გამოკვლევა ,ლექსიკონი და საძიებელი დაურთო ლელა მიქიაშვილმა, თბ., 1989.\n* საქართველოს ისტორიის ნარკვევები, ტომი მეოთხე, თბ., 1973.\n\n\n\nკატეგორია:ქართველი პოლიტიკოსები\nკატეგორია:ქართველი თავადები", "url": "https://ka.wikipedia.org/wiki/პაპა_ბებურიშვილი-ვაჩნაძე", "length": 999}
{"id": "10537", "title": "რომულუსი და რემუსი", "text": "'''რომულუსი''' () (დ. ძვ. წ. 771 — გ. ძვ. წ. 717) — რომის ლეგენდარული დამაარსებელი მის ტყუპისცალ ძმასთან — '''რემუსთან''' (დაახ. ძვ. წ. 771— ძვ. წ. 753) ერთად, რომლებიც ომის ღმერთის, მარსის, შვილები იყვნენ. გადმოცემით, რომელიც პლუტარქესა და ტიტუს ლივიუსის ცნობებს ეყრდნობა, რომულუსი რომის პირველი მეფე იყო.\n\nრომულუსმა რემუსი მოკლა უთანხმოების გამო იმაზე, თუ ვის უჭერდა მხარს ღმერთი, როგორც ახალი ქალაქის მმართველს, და ვისი სახელი უნდა რქმეოდა ამ ქალაქს. ქალაქს მათ რომი დაარქვეს. თქმულების მიხედვით რომულუსი ერთ ბორცვზე იდგა, რემუსი კი მეორეზე, როდესაც ჩიტების ჯგუფმა რომულუსს კამარა შემოარტყა, რაც იმას ნიშნავდა, რომ ის მეფე უნდა გამხდარიყო. ქალაქის დაფუძნების შემდეგ, რომულუსმა ლეგიონებისა და სენატის დაარსებასთან ერთად, მას ახალი მოქალაქეებიც შემატა მეზობელი საბინების ტომებისგან ქალების მოტაცებით, რამაც საბინებისა და რომაელების ერთ ხალხში აღრევა გამოიწვია. წარმატებული დაპყრობითი ომების წყალობით რომულუსმა დროთა განმავლობაში სამეფოს ვრცელი ტერიტორია და დიდი რაოდენობით ხალხი შემოუერთა.\n\nგარდაცვალების შემდეგ რომულუსს ღმერთი ქირინუსის სტატუსი მიანიჭეს და ის რომაელი ხალხის ღვთიური განსახიერება გახდა. დღეს მას მითოლოგიურ ფიგურად მიიჩნევენ, ხოლო მისი სახელი ქალაქი რომისგან წარმოებული უნდა იყოს, რომელიც თავის მხრივ სიტყვისგან „მდინარე“ უნდა მომდინარეობდეს.\n\n==რომის დაარსების შესახებ==\n\n\nრომის სახელის ზუსტი ეტიმოლოგია უცნობია. ერთ-ერთი მოსაზრებით, ქალაქი პელასგებმა დააარსეს და თავისი იარაღის სიძლიერის აღსანიშნავად დაარქვეს ქალაქს ეს სახელი (Rhōmē ბერძნულად ნიშნავს ძალას). სხვა მოსაზრებით ტროას დაცემის შემდეგ ვინც გადარჩა და მოახერხა გემებზე დაჯდომა, გასცურეს ერუტრიისკენ. ქალები ძალიან ცუდად იტანდნენ ცხოვრებას გემებში და ერთ-ერთმა მათგანმა, ვინმე რომამ, სხვა ქალები დაარწმუნა დაეწვათ გემები. ქმრები იძულებულნი გახდნენ ერთ ადგილას დასახლებულიყვნენ, ეს ადგილი პალატინუსი იყო. ახალ ადგილს ტროელი ლტოლვილები კარგად მოერგნენ, რომა მათ პატივით შეამკეს და მისი სახელი დაარქვეს ახლად დაარსებულ ქალაქს.\n\nარსებობს კიდევ მრავალი მოსაზრება, მაგრამ ანტიკური ავტორები და, მათ შორის, პლუტარქეც მიიჩნევდნენ რომ რომის დამაარსებელი რომულუსი იყო. რომულუსის წარმომავლობაზეც მრავალი მოსაზრება არსებობს. ზოგი მიიჩნევს რომ იგი ენეოსის ვაჟი იყო და ძმასთან ერთად იტალიაში მოხვდა როდესაც პატარა ბავშვი იყო. სხვა მოსაზრებით იგი ენეოსის ქალიშვილის ვაჟი იყო, ხოლო მამამისი ომის ღმერთი მარსი იყო. ამის გარდა რომულუსის და რემუსის დაბადების შესახებ კიდევ არაერთი ლეგენდა მოგვითხრობს.\n\n==რომულუსის დაბადება და სიყმაწვილე==\nthumb|left|ჩვილი რომულუსი და რემუსი\n\nპლუტარქე რომულუსის დაბადების შემდეგ მონათხრობს მიიჩნევს სანდოდ: ალბა ლონგაში მეფობდნენ ენეოსის ჩამომავლები ნუმიტორი და ამულიუსი. ამულიუსმა ხელში ჩაიგდო ძმის ტახტხი და რათა მის ძმისშვილს არ ჰყოლოდა შვილები, დანიშნა იგი ქალღმერთ ვესტას ქურუმად. რამდენიმე ხნის შემდეგ გაირკვა, რომ იგი ფეხმძიმედ იყო. ეს ვესტას ქურუმების წესის უხეში დარღვევა იყო. ამისთვის ქალი დაამწყვდიეს და მასთან არავის უშვებდნენ.\n\nმან გააჩინა ორი ვაჟი, ლამაზები და ძლიერები. ამან აღაშფოთა ამულიუსი და უბრძანა მსახურს, ბავშვები ტყეში წაეყვანა და იქ დაეტოვებინა. მსახურმა ბავშვები კალათაში ჩასვა და მდინარის პირას დატოვა. მდინარე ადიდდა, აიტაცა კალათა და გაიტანა მდელოზე. აქ ისინი ძუ მგელმა იპოვა და გამოკვება. ბავშვების დაცვაში მას კოდალა ეხმარებოდა. კოდალა და მგელი მარსის ღვთაებრივი ცხოველები არიან.\n\nჩვილები ამულიუსის მწყემსმა ფაუსტულმა იპოვა და გაზარდა. ნუმიტორის მომხრეებმა იზრუნეს მათ განათლებაზე. ბიჭები ლამაზები, ღონივრები და გულადები გაიზარდნენ, მაგრამ რომულუსი მაინც უფრო ჭკვიანი და საზრიანი იყო, ყველა ხედავდა რომ იგი ძალაუფლებისთვის იყო დაბადებული.\n\nძმებმა თავის გარშემო ათასგვარი ხალხი შეკრიბეს, მათ შორის იყვნენ მონები, ღატაკები და ათასგვარი ავანტიურისტები. მათთან ასევე ამულეუსის ტირანიით უკმაყოფილონი იკრიბებოდნენ, ალბათ ამან უბიძგა ძმებს მეფის წინააღმდეგ აჯანყება მოეწყოთ. ამულიუსი შეიპყრეს და მოკლეს.\n\n==რომის დაარსება==\n\nალბ–ლონგაში ძალაუფლების ხელში ჩაგდების შემდეგ, ძმებმა არ მოისურვეს ქალაქში დარჩენა და დამოუკიდებლად ქალაქის დაარსება განიზრახეს. ამ ნაბიჯისკენ მათ იმ ფაქტმაც უბიძგა, რომ მათ გარშემო შეკრებილ გაქცეულ მონებთან ქალაქის მოქალაქეებს ურთიერთობის სურვილი არ ჰქონდათ. ვერ მოასწრეს ძმებმა ქალაქის მშენებლობის დაწყება, როდესაც ადგილის არჩევის გამო წაიჩხუბეს. რომულუსმა პალატინის ბორცვი აარჩია, ხოლო რემუსს სურდა ქალაქის რემორიასთან დაარსება. ძმებმა გადაწყვიტეს ფრინველებზე მკითხაობით გადაეწყვიტათ ეს საკითხი, რომულუსის მხრიდან ექვსი ძერა გამოფრინდა ხოლო რემუსის მხრიდან ორჯერ მეტი. ზოგი ამბობს, რომ რომულუსმა მოიტყუა და რემუსი რომ მივიდა ფრინველები მხოლოდ მაშინ გამოფრინდნენ.\n\nრემუსი ამის გამო ძალიან გაბრაზდა და როდესაც რომულუსმა კედლის გარშემო თხრილის თხრა დაიწყო, რემუსი მას დასცინოდა და საქმეს უფუჭებდა. ერთხელაც გადაახტა თხრილს და მკვდარი დაეცა. ზოგი ამბობს რომ იგი რომულუსმა მოკლა, ხოლო სხვები ამბობენ, რომ რომულუსის მეგობარმა ცელერუსმა.\n\nრემუსის დაკრძალვის შემდეგ რომულუსმა დაასრულა ქალაქის მშენებლობა. მან ერუტრიიდან მოიწვია ქურუმები ქალაქის საკურთხევლად. გავრცელებული აზრის მიხედვით რომი დაარსდა მაისის კალენდებამდე 11 დღით ადრე, მეექვსე ოლიმპიადიდან მესამე წელს (ძვ. წ. 753 წლის 21 აპრილი).\n\nქალაქის დაარსების შემდეგ რომულუსმა დაყო სამხედრო სამსახურისთვის ვარგისი ხალხი რააზმებად. ყოველი რაზმი შედგებოდა 3000 ქვეითისგან და 300 ცხენოსნისგან და ეწოდებოდა ლეგიონი. ასი საუკეთესო მოქალაქისგან რომულუსმა სენატი ჩამოაყალიბა, რაც უხუცესთა საბჭოს ნიშნავს. სენატორებს ეწოდათ პატრიციუსები ან იმიტომ რომ ისინი კანონიერი შვილების მამები იყვნენ, ან იმიტომ რომ მათ საკუთარი მამების დასახელება შეეძლოთ, მათ შორის ვინც რომის დაარსებისას ჩამოვიდნენ ქალაქში, ამის გაკეთება ბევრს არ შეეძლო. სხვა მოსაზრებით კი რომულუსს უნდოდა ძლიერთა და სუსტთა შორის მამაშვილური დამოკიდებულების ჩამოყალიბება და ამიტომ უწოდა ძლიერთ მამები, პატრონები ანუ მფარველები.\n\nამან გამოიწვია პატრონების და კლიენტების ინსტიტუტების ჩამოყალიბება. პატრონი კლიენტს იცავდა სასამართლოებში, ეხმარებოდა რჩევებით, უხსნიდა კანონებს, ხოლო კლიენტი ემსახურებოდა პატრონის ინტერესებს. სასამართლოში კლიენტებს და პატრონებს ერთმანეთის წინააღმდეგ ჩვენების მიცემის უფლება არ ჰქონდათ.\n\nthumb|საბინელებთან ომი\n\n==საბინელებთან ომი==\n\nქალაქის დაარსებიდან ოთხი თვის შემდეგ ქალაქში უკვე ბევრი ხალხი იყო დასახლებული, მათ შორის ცოლიანები უმცირესობას წარმოადგენდნენ, ბევრი ჩამოსახლებული კი საკმაოდ საეჭვო პირი იყო, ნებაყოფლობით ქალები წესიერი ოჯახებიდან მათ ცოლად არ გაჰყვებოდნენ. რომულუსმა ჩათვალა, რომ ამ ხალხისგან ახალი ქალაქის მოქალაქეების ჩამოსაყალიბებლად და ასევე საბინელებთან დასაახლოვებლად სჭირდებოდა ნათესაური კავშირების შექმნა.\n\nრომულუსმა ჭორი გაავრცელა, თითქოს აღმოაჩინა ღმერთ კონსუსის საკურთხეველი, რომელიც დიდ ცირკში მოათავსეს და რომულუსმა დიდი მსხვერპლშეწირვები მოაწყო. დღესასწაულზე უამრავი ხალხი შეიკრიბა, რომულუსი კი სენატორებთან ერთად წითელ მოსასხამში გამოწყობილი იჯდა. მან ანიშნა რომაელებს დაეწყოთ თავდასხმა. რომაელებმა იშიშვლეს ხმლები და საბინელების ქალიშვილებს ეცნენ. მამებს არ შეუშალეს ხელი გაქცეულიყვნენ. მოიტაცეს მხოლოდ ქალიშვილები, არც ერთი გათხოვილი ქალი არ დაუკავებიათ. ეს ამბავი 18 აგვისტოს მოხდა.\n\nthumb|left|გამარჯვებული რომულუსი\nსაბინელებმა რომულუსთან ელჩობა გააგზავნეს და სთხოვეს მოტაცებული ქალების დაბრუნება, ზარალის ანაზღაურება და კანონიერი გზებით დანათესავება. რომულუსმა ქალები არ დააბრუნა და მოუწოდა საბინელებს ეცნოთ ქორწინებები. საბინელთა მეფემ მიიჩნია რომ რომულუსის თავხედობა ყველა ზღვარს სცილდება და იგი ძალიან საშიშია და გაილაშქრა რომზე. როდესაც ორი ლაშქარი ერთმანეთს შეხვდა, რომულუსი პირადად შეებრძოლა და დაამარცხა საბინელთა მხედართმთავარი. მან ასევე აიღო საბინელთა ქალაქი და უბრძანა მოსახლეობას დაენგრიათ სახლები და რომში გადმოსახლებულიყვნენ. ამის შემდეგ სხვა ქალაქებმაც გაილაშქრეს რომის წინააღმდეგ, მაგრამ ყველა დამარცხდა. რომაელები ანგრევდნენ საბინელთა ქალაქებს და მოსახლეობას აიძულებდნენ რომში გადმოსახლებულიყვნენ, მათ მიწებს კი რომაელები იყოფდნენ, მხოლოდ მოტაცებული ქალების მამების მიწებს არ ახლეს ხელი.\n\nსაბინელებმა კიდევ შეკრიბეს ჯარი და გაემართნენ რომისკენ. ქალაქის ერთ-ერთი მცველის ქალიშვილმა ტაპიამ გაუღო საბინელებს ჭიშკარი, რადგან საბინელთა ოქროს სამაჯურები მოეწონა. ქალაქში შესვლის შემდეგ საბინელებმა მოიხსნეს სამაჯურები და ფარები და ესროლეს მოღალატეს, ისე რომ ტაპია ფარების სიმძიმის ქვეშ დაიღუპა.\n\nქალაქში ცხარე ბრძოლა გაიმართა, რომული დაჭრეს, უპირატესობას ვერცერთი მხარე ვერ აღწევდა, დანაკარგი კი ორივეს დიდი ჰქონდა. ამ დროს გამოჩნდნენ მოტაცებული საბინელი ქალები და შეევედრნენ ორივე მხარის მეომრებს შეეწყვიტათ ბრძოლა. მათ დააწმუნეს საბინელები რომ რომაელი ქმრები მათ პატივს სცემენ და უყვართ და ახლა, როდესაც ისინი ცოლები და დედები გახდნენ გვიანია მათი უკან დაბრუნება. ასე დასრულდა ბრძოლა და დაიწყო მოლაპარაკებები, ქალებმა კი დაჭრილებს უპატრონეს და ანახეს საბინელებს რომ ქმრები მათ პატივისცემით და სიყვარულით ეპყრობიან.\n\n==საბინელებთან გაერთიანება და სხვა მეზობლებთან ომი==\n\nმხარეები შეთანხმდნენ დაეტოვებინათ ქალები ვინც დარჩენას მოისურვებდა, ყველანი დასახლებულიყვნენ რომში და რომულუსთან ერთად ემეფა საბინელ მეფესაც.\n\nამგვარად რომის მოსახლეობა გაორმაგდა, ძველ პატრიციუსებს ახალი 100 პატრიციუსი დაემატა საბინელებისგან. ლეგიონებშიც უკვე 6 ათასი ქვეითი იყო და 600 ცხენოსანი. ხალხიც სამ ნაწილად გაყვეს, პირველს უწოდეს „რამნენსუსი“ რომულის პატივსაცემად, „ტატნესუსი“ ტატიუსის პატივსაცემად და „ლუკერსუსი“ კორომის პატივსაცემად, სადაც ბევრი თავს აფარებდა. ამ დანაყოფს ტრიბი ეწოდა, ხოლო ტრიბებს სათავეში ტრიბუნები ედგნენ. ყოველი ტრიბი შედგებოდა ათი კურიისგან.\n\nრომაელებმა და საბინებმა ბევრი რამე გადაიღეს ერთმანეთისგან, სამხედრო აღჭურვილობა, კალენდარი, დღესასწაულები, რელიგია. რომულუსი რელიგიურ რიტუალების გულმოდგინედ იცავდა, ბევრი კულტის წარმოშობას სწორედ მის სახელს უკავშირებენ.\n\nტატიუსის მმართველობის მეხუთე წელს, მისმა ნათესავებმა შენიშნეს ლავრენტიუმიდან მომავალი ელჩები და სცადეს მათთვის ფულის წართმევა, ელჩებმა წინააღმდეგობა გაუწიეს და ნათესავებმა ისინი მოკლეს. როდესაც რომულუსმა შეიტყო ეს ამბავი, იგი განრისხდა და ბრძანა სიკვდილით დაესაჯა, ხოლო ტატიუსი ყოველგვარად ცდილობდა შეეცვლევინებინა რომულუსისთვის გადაწყვეტილება, მათ შორის ეს ერთადერთი ღია დაპირისპირება იყო. ელჩების ნათესავებმა რადგან ტატიუსის მიზეზით ვერ მიიღეს სამართალი, თავს დაესხნენ მას და მოკლეს, ხოლო რომულუსს თაყვანი სცეს მისი სამართლიანობის გამო. რომულუსმა ტატიუსი პატივით დაკრძალა, მაგრამ მისი მკვლელების დასჯა საჭიროდ არ ჩათვალა.\n\nრომულუსმა დაიპყრო ბევრი მეზობელი ქალაქი, ზოგის მოსახლეობა რომში გადმოასახლა და დაანგრია, ხოლო ზოგ ქალაქში რომაელები ჩაასახლა.\n\nრომის სიძლიერე დღითიდღე მატულობდა, ეტრუსკები მათ გაძლიერებას შიშით უყურებდნენ. ქალაქ ვიიმ პირველმა გამოუცხადა ომი რომს. ბრძოლაში რომაელებმა და რომულუსმა არნახული მამაცობა გამოაჩინეს. როდესაც მტრის ჯარი დამარცხდა, რომულუსმა დაიკავა ქალაქი. ვიის მოქალაქეებმა სამშვიდობო ზავი დადეს რომაელებთან, ზავის პირობებით, მათ გადასცეს ნაწილი ტერიტორიები რომს და მძევლებად 50 ყველაზე პატივცემული მოქალაქე გაატანეს. ოქტომბრის იდებში რომულუსი ტრიუმფით დაბრუნდა რომში.\n\nthumb|რომულუსის პატივსაცემი წარწერა\n\n==მმართველობა და გარდაცვალება==\n\nეს რომულუსის უკანასკნელი ომი იყო. როდესაც მისი ბაბუა ნუმიტორი გარდაიცვალა, იგი უნდა გამხდარიყო ალბა ლონგას მეფე, მაგრამ მან ალბას მოქალაქეებს უფლება მისცა თვითონ ემართათ ქალაქი და მხოლოდ მმართველი დაუნიშნა. ამან რომაელებს უბიძგა ისეთი სახელმწიფოს შექმნის სურვილისკენ, სადაც არ იქნებოდა მეფე, ვინაიდან, ამ დროისთვის რომულუსი ერთპიროვნული მმართველი გახდა და პატრიციებს მხოლოდ ადათის დაცვის მიზნით კრებდა და არა მათი რჩევების მოსასმენად.\n\nრომულუსი იქამდე მივიდა რომ ვიიდან წამოყვანილი მძევლები სენატის აზრის კითხვის გარეშე დააბრუნა, ამით მან სენატორები ძალიან შეურაცხყო. მალე, ივლისის ნონებში რომულუსი გაქრა. მის გარდაცვალებაზე ამ თარიღის გარდა სხვა სანდო ცნობები არ არსებობს. ზოგი მიიჩნევს რომ სენატორები მას ვულკანის ტაძარში დაესხნენ თავს, მოკლეს, სხეული აკუწეს და გადამალეს. სხვა მოსაზრებით რომულუსი გაქრა რომის გარეთ, ეგრეთ წოდებულ თხის ჭაობებთან. კიდევ სხვა მოსაზრებით, მან ფორუმზე შეკრიბა ხალხი, ამ დროს მზის დაბნელება მოხდა, ატყდა ქალიშხალი, ხოლო როდესაც გამოიდარა მეფე ვერსად ვერ იპოვეს, სენატორებმა გამოაცხადეს რომ იგი ღმერთებთან ავიდა და აკრძალეს მასზე ცნობების მოგროვება. ზოგმა დაიჯერა ეს, სხვებმა კი პატრიციებს მეფის მკვლელობა დააბრალეს.\n\nითვლება რომ რომულუსი 54 წლის ასაკში, მეფობის 38-ე წელს გაქრა.\n\n==შენიშვნა==\n* სტატია დაწერილია პლუტარქეს შედარებითი ბიოგრაფიების რომულუსის ბიოგრაფიის და ტიტუს ლივიუსის „რომის ისტორია დასაბამიდან“ მიხედვით.\n\n==რესურსები ინტერნეტში==\n* პლუტარქე - რომულუსის ბიოგრაფია (რუსულად)\n* პლუტარქე — რომულუსის ბიოგრაფია (ინგლისურად)\n* ტიტუს ლივიუსი - რომის ისტორია (რუსულად)\n\n\n\n\n\n\n\n\n\nკატეგორია:რომის მეფეები\nკატეგორია:რომაული მითოლოგია\nკატეგორია:დაბადებული ძვ. წ. 771\nკატეგორია:გარდაცვლილი ძვ. წ. 717\nკატეგორია:ქალაქების დამაარსებლები\nკატეგორია:ძვ. წ. VIII საუკუნის რომაელები", "url": "https://ka.wikipedia.org/wiki/რომულუსი_და_რემუსი", "length": 12276}
{"id": "10538", "title": "ბედისმწერლიშვილები", "text": "'''ბედისმწერლიშვილები''', ქართველი კალიგრაფები. მოღვაწეობდნენ XVII საუკუნის II ნახევარში. '''იასე''' (ზოგჯერ ბაღდაშვილად ან ბაჲღდიშვილად წოდებული), '''ფარემუზი''' და '''ნათანაილი'''. მღვდელმა - იასემ და მისმა ძმამ ფარემუზმა 1664 გადაწერეს კურთხევანი (ეს წიგნი და სხვა ქვემოთ მოხსენიებული ხელნაწერები დაცულია საქართველოს მეცნიერებათა აკადემიის ხელნაწერთა ინსტიტუტში, H-1742); ნაწერია მტკიცე, თანაბარი, კუთხოვანი ნუსხურით, 1667 მათვე გადაწერეს მარხვანი (A-663). 1669 იესემ გადაწერა სასულიერო თხზულებათა კრებული (A-179), 1673 კი - ე. წ. ქვეშის სახარება (A-517), რომლის ტექსტიც მორთულია მცენარეული ორნამენტიანი ჩარჩოებით. წიგნს თავში დართული აქვს 15 მინიატიურა. იასესვე გადაუწერია ოთხთავი (S-1247). ნათანაილი, ალბათ უმცროსი ძმა იყო. 1672 გადაწერილი წიგნის (ჟამნი, H-1755) ანდერძში იგი თავისთავს \"ახლად მოსწავლეს\" უწოდებს. წიგნს დართული აქვს მინიატურული სახარების სცენებით, მხატვარი უცნობია. ნათაინაილს 1691 გადაუწერია დავითნი (H-16). ხელნაწერი მორთულია თავსამკაულით და ნაწერიც მაღალმხატვრულ დონეზეა შესრულებული. მისივე გადაწერილია ბიბლია (H-1207), რომელიც მსხვილი, სქელხაზოვანი, კუთხოვანი ნუსხურით არის შესრულებული.\n\n== ლიტერატურა ==\n* ბერიძე ვ., ძველი ქართველი ოსტატები, თბ., 1967;\n* ქსე, ტ. 2, გვ. 266, თბ., 1977\n\nკატეგორია:ქართველი კალიგრაფები", "url": "https://ka.wikipedia.org/wiki/ბედისმწერლიშვილები", "length": 1242}
{"id": "10539", "title": "ბეჟან I დადიანი", "text": "'''ბეჟან I დადიანი''' (გ. 1728, გეგუთი) — ოდიშის მთავარი 1715-1728, გიორგი II ლიპარტიანის ძე. 1704-იდან ითვლებოდა \"ლეჩხუმის ბატონად\". 1714 მამა დააპატიმრა, მისი \"მისანდონი\" ამოხოცა და დადიანი გახდა. თავიდანვე ცდილობდა განემტკიცებინა თავისი ხელისუფლება, გაეფართოებინა ოდიშის სამთავრო, ლიხთიმერეთში პირველობა მოეპოვებინა და განედევნა ოსმალო დამპყრობლები. 1717 წელს მონაწილეობდა გურიის სამთავროში გიორგი IV გურიელის ტახტიდან ჩამოგდებასა და ქაიხოსრო III გურიელის გამთავრებში. განსაკუთრებით გაძლიერდა 1720-1721-იდან, როდესაც იმერეთში ახლად გამეფებული ალექსანდრე V-ის მეურვეობა ჩაიგდო ხელში. ახალგაზრდა მეფეს მან ცოლად შერთო თავისი ასული მარიამი და 1721-1728 ფაქტობრივად განაგებდა იმერეთის სამეფოს. ბევრჯერ მეფის მოკვლაც დააპირა, მაგრამ ვერ მოახერხა. ალექსანდრე V ცდილობდა აღეკვეთა მისი ძლიერება. არც ოსმალეთის ხელისუფალთ მოსწონდათ გაძლიერებული ვასალი, რომელსაც რუსეთის მომხრეობას აბრალებდნენ. ბეჟან I დადიანი მოკლეს ოსმალებმა გეგუთში.\n\n\n==ლიტერატურა==\n\n\n\n\n\n\nკატეგორია:გარდაცვლილი 1728\nკატეგორია:სამეგრელოს (ოდიშის) მთავრები\nკატეგორია:მოკლული მონარქები", "url": "https://ka.wikipedia.org/wiki/ბეჟან_I_დადიანი", "length": 1046}
{"id": "10541", "title": "ბეჟან-ხანი", "text": "'''ბეჟან-ხანი''' — კახეთის გამგებელი 1677-1683. ირანის შაჰის მიერ დანიშნული მოხელე (ფარსადან გორგიჯანიძის მიხედვით, გამაჰმადიანებული ქართველი გორჯასპი კახაბრიშვილი). ეყრდნობოდა აღმოსავლეთ კახეთის ველებში ჩამოსახლებულ ელებს (თურქმანულ ტომებს). თავის რეზიდენციად აქცია ქ. ყარაღაჯი (ახლანდელი სიღნაღის მუნიციპალიტეტი), სადაც სპარსული ყაიდის სასახლე ააგო. უნდოდა აქვე დაესახლებინა კახელი დიდებულები, მაგრამ ვერ შეუთანხმა მათ. კახეთის ურჩი ფეოდალების წინააღმდეგ ბეჟან-ხანი ფარულ და აშკარა ტერორს მიმართავდა. ხელს უწყობდა კახეთის მშვიდობიან სოფლებზე ლეკებისა და მომთაბარე ყიზილბაშების ავაზაკურ თავდასხმებს, განსაკუთრებით - ტყვეების მოტაცებას, რითაც კიდევ უფრო აიმხედრა ადგილობრივი მოსახლეობა. მის მოსაკლავად ქართლის მეფე გიორგი XI-ის ინიციატივით შეთქმულება მოეწყო, მაგრამ უშედეგოდ. ბოლოს (1683) კახეთის თავკაცთა მოთხოვნით ირანის შაჰი იძულებული გახდა იგი სხვა მოხელით შეეცვალა.\n\n==ლიტერატურა==\n\n\nკატეგორია:ქართველი პოლიტიკოსები", "url": "https://ka.wikipedia.org/wiki/ბეჟან-ხანი", "length": 920}
{"id": "10542", "title": "ბეჟან არაგვის ერისთავი", "text": "'''ბეჟან არაგვის ერისთავი''' (გ. ივნისი, 1743) — ერისთავი 1741-1743 წლებში. 1742 მიემხრო გივი ამილახვარის აჯანყებას. იმავე წელს აუჯანყდნენ და თავს დაესხნენ მისივე ყმები, მაგრამ სიკვდილს გადარჩა. 1743 გლეხთა მორიგი გამოსვლების დროს მოკლეს (არაგვის საერისთავოს გლეხთა აჯანყება 1742-1746).\n\n==ლიტერატურა==\n\n\n==რესურსები ინტერნეტში==\n\n\nკატეგორია:არაგვის ერისთავები\nკატეგორია:გარდაცვლილი 1743", "url": "https://ka.wikipedia.org/wiki/ბეჟან_არაგვის_ერისთავი", "length": 387}
{"id": "10544", "title": "ბერი ხორნაბუჯელი", "text": "'''ბერი ხორნაბუჯელი''' — კამბეჩოვნის (ხორნაბუჯის) ერისთავი  XIII საუკუნის 40-50-იან წლებში. საქართველოს მეფის დავით VII ულუს კარის ერთგული მოხელე. როდესაც მეფეს კახეთის მმართველი თორღვა პანკელი გადაუდგა, მასთან მესტუმრე ჯიქურის დავალებით გაიგზავნა ბერი ხორნაბუჯელი, რომელმაც თორღვას უვნებლობა ფიცი მისცა და სასახლეში მოიყვანა. დედოფალ ჯიგდა-ხათუნის ჩაგონებით ჯიქურმა დაარღვია ბერი ხორნაბუჯელის მიერ თორღვასათვის მიცემული ფიცი და მეფის დაუკითხავად თორღვა სიკვდილით დასაჯეს. ისტორიული წყაროების მიხედვით, ფიცის დარღვევით განრისხებულმა „ალავერდის მთავარმოწამემ“ შური იძია ბერი ხორნაბუჯელზე—\"უმკვიდრო იქნა სახლი მისი\"—მონღოლებმა მოუკლეს შვილი შალვა და დაეხოცა შვილიშვილები. ხორნაბუჯელთა (მახატლისძეთა) ფეოდალური სახლის გადაშენება დაკავშირებული იყო მონღოლთა ბატონობის მძიმე შედეგებთან. ბერი ხორნაბუჯელი დარდისგან გარდაცვლილა.\n\n==ლიტერატურა==\n\n* „საქართველო“: ენციკლოპედია: ტ.I.–თბ., 1997.–გვ.406\n\nკატეგორია:ქართველი დიდებულები\nკატეგორია:XIII საუკუნის ქართველები", "url": "https://ka.wikipedia.org/wiki/ბერი_ხორნაბუჯელი", "length": 956}
{"id": "10545", "title": "ამირეჯიბი (თანამდებობა)", "text": "'''ამირეჯიბი''' (არაბ. ამირ ჰაჯიბ — კარისკაცთა ამირა) — გაერთიანებული ფეოდალური საქართველოს ცენტრალური სახელმწიფო აპარატის მოხელე - მანდატურთუხუცესის თანაშემწე და ეჯიბთა უფროსი. სათათბირო ხმით სავაზიროს წევრი. ევალებოდა სამეფოში წესრიგის დაცვა, შეთქმულებათა აღკვეთა და სხვა, ამიტომ უფლება ჰქონდა ყოველ ჟამს წარმდგარიყო მეფის წინაშე. სამეფო კარზე ამირეჯიბი განაგებდა დარბაზობისა და პურობის ცერემონიას. როგორც საპატიო მოხელეს, ჰყავდა საგანგებო მხლებელი — ზედამდგომელი. ამირეჯიბის თანამდებობისაგან წარმოდგა გვარი ამირეჯიბი.\n\n==ლიტერატურა==\n\n\nკატეგორია:თანამდებობები ძველ საქართველოში", "url": "https://ka.wikipedia.org/wiki/ამირეჯიბი_(თანამდებობა)", "length": 580}
{"id": "10547", "title": "ბერეკაშვილები", "text": "'''ბერეკაშვილები''' — ქართველი მშენებელი ოსტატები, ქუთაისის მახლობლად მდებარე სოფ. კურსებიდან. ცნობილნი არიან: ''ლევან'', ''მოსე'', ''ისიდორე'', ''კალისტრატე'' და ''იოსებ'' ბერეკაშვილები.\n\nმათ XIX საუკუნის 60-იან წლებიდან რამდენიმე ეკლესია ააგეს დასავლეთ საქართველოში: 1867, იმერეთის ეპისკოპოსის გაბრიელის დავალებით, სოფ. ბახვში (ახლანდელი ოზურგეთის მუნიციპალიტეტი; ლევან და მოსე ბერეკაშვილები), 1873 სოფ. გოდოგანში (ისიდორე ბერეკაშვილი), 1883 სოფ. ნაგარევში (იოსებ ბერეკაშვილი, ორივე თერჯოლის რაიონი), 1905 სოფ. კოკაში (ახლანდელი ტყიბულის მუნიციპალიტეტი; იოსებ და კალისტრატე ბერეკაშვილები). ბერეკაშვილების აშენებული ეკლესიები ყურადღებას იპყრობს ტექნიკური შესრულების მაღალი დონით. კედლები მოპირკეთებულია თლილი ქვით. ბერეკაშვილები ცდილობდნენ გაეგრძელებინათ ეროვნული ტრადიციები და იყენებდნენ ძველი ქართული საეკლესიო ხუროთმოძღვრების ცალკეულ დეტალებს (დეკორაციულ თაღებსა და ლილვებს, ბურთულებიან სამკაულებს და სხვა).\n\nამ მხრივ ბერეკაშვილების ნაგები ეკლესიები თვალსაჩინოდ განსხვავდება იმ ეკლესიებისაგან, რომლებსაც XIX საუკუნის მანძილზე საქართველოში მომუშავე ბერძენი ოსტატები აშენებდნენ.\n\n==ლიტერატურა==\n\n\n*\nკატეგორია:ქართველი მშენებლები", "url": "https://ka.wikipedia.org/wiki/ბერეკაშვილები", "length": 1130}
{"id": "10548", "title": "ბექა I", "text": "'''ბექა I''' ''ჯაყელი'' (დ. დაახლ. 1240 ― გ. 1306) ― სამცხის მმართველი 1285-1306 წლებში. \n\nბექა I-ის სამფლობელო-საგამგეო (სამცხე, აჭარა, შავშეთი, ჭანეთი, კლარჯეთი, ტაოს უდიდესი ნაწილი, კოლა, არტაანი და ჯავახეთის მრავალი სოფელი) გადაჭიმული იყო ტაშისკარიდან (ახლანდელი ხაშურის მუნიციპალიტეტი) კარნუ-ქალაქსა (ახლანდელი ერზერუმი) და შავ ზღვამდე. 1266-1334 წწ. ეს მხარე გამოყოფილი იყო ერთიანი საქართველოს სამეფოსაგან და ცალკე პოლიტიკური ერთეულს წარმოადგენდა. ბექა I ილხანთა სახელმწიფოს ვასალი იყო. ყაენებს ხარკს უხდიდა და თავისი ჯარით მათს ლაშქრობებში მონაწილეობდა. მიუხედავად ამისა, სამხრეთ საქართველოს პოლიტიკური კავშირი დანარჩენ საქართველოსთან მაინც არსებობდა. ბექა I საქართველოს მეფეთა მანდატურთუხუცესის სამოხელეო ტიტულს ატარებდა. მის დროს საქართველოს სამხრეთ-დასავლეთ საზღვრებთან მომძლავრებულმა თურქებმა განაახლეს აგრესია საქართველოს მიმართ, მაგრამ ბექა I-მა დაამარცხა და განდევნა ისინი (აზატ მოსეს ლაშქრობა საქართველოში). ბექა I იყო ქართული პოლიტიკური გავლენის აქტიური დამცველი ტრაპიზონის სამეფოში, რომელსაც იმხანად საქართველოს მეფის ხელისუფლების დასუსტების გამო შეიძლებოდა ბიზანტია დაუფლებოდა. თვით ტრაპიზონშიც ერთმანეთს ებრძოდა ორი პოლიტიკური დაჯგუფება - ქართული და ბიზანტიური. გაიმარჯვა ქართულმა პოლიტიკურმა დასმა. ამისი ერთგვარი გამოხატულება  იყო კეისარ ალექსი II-ის (1297-1330) დაქორწინება ბექა I-ის ასულზე. ბექა I-ის მეორე ასული ნათელა იყო დემეტრე II თავდადებულის მეუღლე. მათი ვაჟი გიორგი (შემდგომში გიორგი V ბრწყინვალე) ბექა I-ის ოჯახში აღიზარდა.\n\nბექა I ენერგიული მმართველი იყო. მის დროს შედგა სამართლის წიგნი, რომელიც ბატონყმური წყობილების განმტკიცებას ემსახურებოდა („წიგნი სამართლისა კაცთა შეცოდებისა ყოვლისავე“), აშენდა წმ. საბას ტაძარი საფარში.\n\n==ოჯახი==\nბექა მანდატურთუხუცესის პირველი ცოლი ვახახი მოხსენიებულია მატიანესა და სინას მთის აღაპებში, ხოლო მეორე ცოლი — მარინე, ანჩისხატის კარედის წარწერებსა და სინოდალურ კანტორის აღაპთა ნუსხაში №507.\n\nანჩისხატის წარწერებში ასევე მოხსენიებულნი არიან შვილები: საგრის, ყვარყვარე და შალვასთან ერთად.\n\n==ლიტერატურა==\n\n\n\n\n\n\n\n\nკატეგორია:სამცხე-საათაბაგოს ათაბაგები\nკატეგორია:დაბადებული 1240\nკატეგორია:გარდაცვლილი 1306\nკატეგორია:ჯაყელები", "url": "https://ka.wikipedia.org/wiki/ბექა_I", "length": 2088}
{"id": "10549", "title": "ძვ. წ. 200", "text": "<div align=center>\n| ძვ. წ. 205 | ძვ. წ. 204 | ძვ. წ. 203 |ძვ. წ. 202 | ძვ. წ. 201 | '''ძვ.წ. 200''' | ძვ. წ. 199 | ძვ. წ. 198 | ძვ. წ. 197 | ძვ. წ. 196 |ძვ. წ. 195\n</div>\n\n== მოვლენები ==\n* რომაელების მცირე აზიაში ექსპანსიის დასაწყისი.\n\n== დაიბადნენ ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._200", "length": 278}
{"id": "10550", "title": "ძვ. წ. 168", "text": "<div align=center>\n| ძვ. წ. 173 | ძვ. წ. 172 | ძვ. წ. 171 |ძვ. წ. 170 | ძვ. წ. 169 | '''ძვ.წ. 168''' | ძვ. წ. 167 | ძვ. წ. 166 | ძვ. წ. 165 | ძვ. წ. 164 |ძვ. წ. 163\n</div>\n\n==მოვლენები==\n* რომაელებმა პიდნასთან ბრძოლაში დაამარცხეს მაკედონიის ჯარი, რის შემდეგაც მაკედონიის სახელმწიფომ შეწყვიტა არსებობა.\n\n\n==დაიბადნენ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._168", "length": 342}
{"id": "10553", "title": "ძვ. წ. 149", "text": "<div align=center>\n| ძვ. წ. 154 | ძვ. წ. 153 | ძვ. წ. 152 |ძვ. წ. 151 | ძვ. წ. 150 | '''ძვ.წ. 149''' | ძვ. წ. 148 | ძვ. წ. 147 | ძვ. წ. 146 | ძვ. წ. 145 |ძვ. წ. 144\n</div>\n\n== მოვლენები ==\n* მესამე პუნიკური ომი დაიწყო. რომაელებმა კართაგენს ალყა შემოარტყეს.\n\n\n== დაიბადნენ ==\n\n\n== გარდაიცვალნენ ==\n\n* მარკუს პორციუს კატონი (უფროსი) - რომაელი სახელმწიფო მოღვაწე და მწერალი.\n\n*", "url": "https://ka.wikipedia.org/wiki/ძვ._წ._149", "length": 374}
{"id": "10554", "title": "ძვ. წ. 146", "text": "<div align=center>\n| ძვ. წ. 151 | ძვ. წ. 150 | ძვ. წ. 149 |ძვ. წ. 148 | ძვ. წ. 147 | '''ძვ.წ. 146''' | ძვ. წ. 145 | ძვ. წ. 144 | ძვ. წ. 143 | ძვ. წ. 142 |ძვ. წ. 141\n</div>\n\n== მოვლენები ==\n* მესამე პუნიკური ომი. რომაელებმა კართაგენის შტურმი დაიწყეს.\n\n\n== დაიბადნენ ==\n\n\n== გარდაიცვალნენ ==\n\n*", "url": "https://ka.wikipedia.org/wiki/ძვ._წ._146", "length": 292}
{"id": "10555", "title": "ძვ. წ. 133", "text": "<div align=center>\n| ძვ. წ. 138 | ძვ. წ. 137 | ძვ. წ. 136 |ძვ. წ. 135 | ძვ. წ. 134 | '''ძვ.წ. 133''' | ძვ. წ. 132 | ძვ. წ. 131 | ძვ. წ. 130 | ძვ. წ. 129 |ძვ. წ. 128\n</div>\n\n== მოვლენები ==\n* რომაელებმა კართაგენის ესპანური კოლონიები რომის პროვინციებად აქციეს.\n\n\n== დაიბადნენ ==\n\n\n== გარდაიცვალნენ ==\n*ტიბერიუს გრაკქუსი — რომის სახალხო ტრიბუნი (დ. ძვ. წ. 162)\n\n*", "url": "https://ka.wikipedia.org/wiki/ძვ._წ._133", "length": 360}
{"id": "10556", "title": "ძვ. წ. 44", "text": "<div align=center>\n| ძვ. წ. 49 | ძვ. წ. 48 | ძვ. წ. 47 |ძვ. წ. 46 | ძვ. წ. 45 | '''ძვ.წ. 44''' | ძვ. წ. 43 | ძვ. წ. 42 | ძვ. წ. 41 | ძვ. წ. 40 |ძვ. წ. 39\n</div>\n\n== მოვლენები ==\n\n\n\n== დაიბადნენ ==\n\n\n== გარდაიცვალნენ ==\n* 15 მარტს რომის სენატში მოკლეს გაიუს იულიუს კეისარი\n\n*", "url": "https://ka.wikipedia.org/wiki/ძვ._წ._44", "length": 274}
{"id": "10557", "title": "ბექა II", "text": "'''ბექა II''', ''ჯაყელი'' (გ. 1391), სამცხის გამგებელი, ათაბაგი 1361-1391 (ვახუშტის მიხედვით) — ყვარყვარე I-ის უფროსი ძე. 1334 წელს გიორგი V ბრწყინვალემ შემოიერთა სამცხე და ამ დროიდან მის მმართველებს, რომლებიც ათაბაგის საპატიო ტიტულს ატარებდნენ, საქართველოს მეფეები ნიშნავდნენ. თემურლენგის პირველი შემოსევის დროს ბექა II განუდგა საქართველოს მეფე ბაგრატ V-ს და მტერს დანებდა.\n\n==ლიტერატურა==\n\n\n\n\n\n\n\n\nკატეგორია:სამცხე-საათაბაგოს ათაბაგები\nკატეგორია:გარდაცვლილი 1391\nკატეგორია:ჯაყელები", "url": "https://ka.wikipedia.org/wiki/ბექა_II", "length": 482}
{"id": "10560", "title": "ანდრია სახაროვი", "text": "'''ანდრია (ანდრეი) დიმიტრის ძე სახაროვი''' ( დ. 21 მაისი, 1921, მოსკოვი — გ. 14 დეკემბერი, 1989, მოსკოვი) — საბჭოთა ფიზიკოსი, დისიდენტი და ადამიანთა უფლებების აქტივისტი. 1975 წლის ნობელის პრემიის ლაურეატი მშვიდობის დარგში.<ref name=\"aip.org\"></ref>\n\n== ბიოგრაფია და სამეცნიერო მოღვაწეობა ==\nანდრია სახაროვი დაიბადა მოსკოვში 1921 წლის 21 მაისს. 1938 წელს ჩააბარა მოსკოვის სახელმწიფო უნივერსიტეტში. 1941 წლის ევაკუაციის შემდეგ, სამამულო ომის პერიოდში აშხაბადში გადავიდა და სწავლაც იქვე დაამთავრა. უნივერსიტეტის შემდეგ ის ულიანოვსკის ლაბორატორიაში გაამწესეს სამუშაოდ. 1945 წელს მოსკოვში ბრუნდება სსრკ მეცნიერებათა აკადემიის ფიზიკის ინსტიტუტში თეორიულ ფაკულტეტზე სწავლის გასაგრძელებლად. 1947 წელს დაიცვა სადოქტორო ხარისხი.\n\nმეორე მსოფლიო ომის დასრულების შემდეგ სახაროვი კოსმოსურ გამოსხივებას სწავლობს. 1948 წელს ის მონაწილეობს საბჭოთა ატომური ბომბის პროექტზე იგორ კურჩატოვის ხელმძღვანელობით. პირველი საბჭოთა ატომური მოწყობილობის ტესტირება განხორციელდა 1949 წლის 29 აგვისტოს.\n\n1950 წელს საროვში გადასვლის შემდეგ სახაროვი აქტიურ როლს ასრულებს შემდეგ ეტაპზე - წყალბადის ბომბის დამუშავებაზე. ამ მოწყობილობის პირველი ტესტირება 1953 წლის 12 აგვისტოს მოხდა. ამავე წელს სახაროვი მეცნიერებათა დოქტორის ხარისხს იღებს და მეცნიერებათა აკადემიის ნამდვილი წევრი ხდება. ამავე წელსვე ენიჭება პირველი სოციალისტური შრომის გმირის ორდენი.\n\nსახაროვი განაგრძობს მუშაობას საროვში, წყალბადის ბომბის დამუშავების დასრულებაზე, რომლის ტესტირება 1955 წელს მოეწყო. მასვე ეკუთვნის იდეა კონტროლირებადი ატომური რეაქტორისა „ტოკამაკი“, რომელიც დღემდე რჩება ამ სფეროში ნამუშევრების უმრავლესობის ბაზისად.\n\n== სახაროვი და მისი საბჭოთა კავშირის ახალი კონსტიტუცია ==\nსახაროვმა შეიმუშავა საბჭოთა კავშირის „ახალი კონსტიტუცია“ - რომელიც მიმართული იყო საბჭოთა კავშირის „გარდაქმნისა“ და მისი განახლებულ საკანონმდებლო ბაზაზე შენარჩუნებისათვის<ref></ref>\n\nამონაწერი ჟურნალ „ოგონიოკის“ 1989 წლის #31 გამოცემიდან:\n\n\nკიდევ ერთი ამონაწერი ჟურნალ „ოგონიოკის“ 1989 წლის #31 გამოცემიდან:\n\n\n== სახაროვი საქართველოზე ==\nსახაროვს ეკუთვნის 1989 წელს მის ინტერვიუში წარმოთქმული ფრაზა: \n\n\nკიდევ ერთი ამონაწერი „ოგონიოკიდან“:<ref></ref> \n\n\n== რესურსები ინტერნეტში ==\n* სახაროვის არქივი — სტატიები, წიგნები, ინტერვიუ, ფოტოსურათები და სხვა მასალები\n* სახაროვის სახელობის საზოგადოებრივი ცენტრისა და მუზეუმის საიტი (სარკე  საიტი)\n* ''როი მედვედევი'' სოლჟენიცინი და სახაროვი\n\n== სქოლიო ==\n\n\n\n\n\n\n\nკატეგორია:რუსი ფიზიკოსები", "url": "https://ka.wikipedia.org/wiki/ანდრია_სახაროვი", "length": 2351}
{"id": "10561", "title": "ბექა III", "text": "'''ბექა III''' ''ჯაყელი'', იგივე ''საფარ-ფაშა'' (დ. დაახლ.1564  — გ. 1635) — სამცხის ათაბაგი (1625-1635) წლებში, ქაიხოსრო II-ის ძე. ათაბაგობის დასაუფლებლად, მოაკვლევინა თავისი ძმისწული მანუჩარ III, სტამბოლში სულთანს ეახლა, მაჰმადიანობა მიიღო, საფარ-ფაშა დაირქვა და 1625 წელს ათაბაგი გახდა. სამცხე-საათაბაგოს ბექა III-ის შემდეგდროინდელი გამგებლები ახალციხის ფაშებად იწოდებოდნენ. \n\n==ლიტერატურა==\n\n\n\n\n\n\n\n\nკატეგორია:ახალციხის ფაშები\nკატეგორია:დაბადებული 1560-იანები\nკატეგორია:გარდაცვლილი 1635\nკატეგორია:ჯაყელები\nკატეგორია:მკვლელები", "url": "https://ka.wikipedia.org/wiki/ბექა_III", "length": 528}
{"id": "10566", "title": "ბექა ოპიზარი", "text": "'''ბექა ოპიზარი''' — XII საუკუნის II ნახევრის — XIII საუკუნის დასაწყისის ქართველი ოქრომქანდაკებელი. წარმოშობით ან შემოქმედებითი მოღვაწეობით ოპიზასთან (კლარჯეთი) უნდა ყოფილიყო დაკავშირებული. თავისი დროისათვის და შემდეგაც სახელგანთქმული ხელოვანი. ჩვენს დრომდე მოაღწია ბექა ოპიზარის მხოლოდ ორმა ნამუშევარმა — ანჩის ხატის ჩარჩოსა და წყაროსთავის სახარების გარეკანის მოჭედილობამ. წყაროსთავის სახარების გარეკანის ერთ მხარეს, ვერცხლის მოჭედილობაზე (20 სმ x 17 სმ), „ვედრების“ კომპოზიციაა გამოსახული, მეორეზე — „ჯვარცმისა“. გლუვ ფონზე ფიგურები და კუთხეების მცენარეული ორნამენტი მაღალი რელიეფითაა გადმოცემული, ტახტზე მჯდომი ქრისტეს თავთან და ფეხებთან მოჭედილობის საერთო კომპოზიციასთან შერწყმული, ჩარჩოშემოვლებული რელიეფური ასომთავრული წარწერებია, რომელთა მიხედვით წყაროსთავის სახარების დამკვეთია („... წერით და მოჭედით:“) ტბეთის ეპისკოპოსი იოანე მტბევარი. მაცხოვრისა და ღვთისმშობლის გამოსახულებათა შორის კი ასეთი წარწერაა: „ქრისტე, შეიწყალე ოქრომჭედელი ბექაჲ ოპიზარი“. ხელნაწერის ერთ-ერთი მინაწერის თანახმად, ეს სახარება გადაიწერა 1195, გარეკანის მოჭედვის თარიღიც იგივე ან მომდევნო წელი უნდა იყოს.\n\nსახელგანთქმული ანჩის ხატის მოოქრული ვერცხლის ჩარჩოს მოჭედილობა თამარ მეფის ბრძანებითა და ანჩის ეპისკოპოსის, ჰიმნოგრაფ იოანე ანჩელის რკინაელის შეკვეთით შესრულდა. ხატის წარწერაში ნათქვამია: „ქ. ბრძანებითა და ნივთისა ბოძებითა ღმრთივ გვირგვინოსნისა დიდისა დედოფალთ დედოფლისა თამარისაითა, მე იოანე ანჩელმან რკინაელმან ჴელვზავ საშინელისა, ამის ხატისა პატივით მოჭედად მფარველმცა არს მეფობისა მათისა აქა და საუკუნესა მოიჭედა ჴე(ლი)თა ბექასითა, ქრისტე შეიწყალე“. ხატის ჩარჩო (145 სმ x 71 სმ) შემკულია „ვედრების“ კომპოზიციით მარჯვნივ და მარცხნივ შვეული არშიების შუაში მოთავსებულია მაღალი რელიეფით შესრულებული ღვთისმშობლისა და იოანე ნათლისმცემლის მთლიანი, ოდნავ დაგრძელებული ფიგურები, ორი ზემოთა კუთხე მიქელ და გაბრიელ მთავარანგელოზებს უჭირავთ, ხოლო მათ შორის, ცენტრში, ე.წ. „საყდრის“ ალეგორიული გამოსახულებაა — სამეფო ტახტი ზედ ამართული ჯვრით. ქვემო არშიის შესაბამის ადგილებზე პეტრე და პავლე მოციქულებისა (კუთხეებში) და იოანე მახარებლის გამოსახულებებია.\n\nბექა ოპიზარს შეუსრულებია აგრეთვე ანჩის სახარების გარეკანის მოჭედილობაც, რომელსაც ჩვენამდე არ მოუღწევია. 1895, როდესაც ეს სახარება ე. თაყაიშვილმა პირველად ნახა წალკის რაიონის სოფელ წინწყაროში, მას მხოლოდ ხის ყდა ჰქონდა. ხელნაწერის ბოლოს დართულ ანდერძში ნათქვამია, რომ სოფრომ მწიგნობარმა წიგნის ყდა მოაჭედინა „... ღმრთისა მიერ კურთხეულსა ღირსსა ოქროჲსმქანდაკებელსა ბექასა“.\n\nბექა ოპიზრის ვირტუოზულად შესრულებული ჩუქურთმები, მაღალმხატვრულად დამუშავებული ფიგურები მოწმოს პროფესიული დახელოვნების მაღალ დონეს. ბექა ოპიზარის ნამუშევრები დამახასიათებელია ქართული ოქრომჭედლობის განვითარების იმ ეტაპისათვის, როდესაც დეკორატიულმა ტენდეციებმა განსაკუთრებული მნიშვნელობა შეიძინა.\n\n==ლიტერატურა==\n\n\nკატეგორია:ქართველი ოქრომჭედლები", "url": "https://ka.wikipedia.org/wiki/ბექა_ოპიზარი", "length": 2750}
{"id": "10567", "title": "ანჩისხატი", "text": "'''ანჩისხატის ღვთისმშობლის ტაძრადმიყვანების ეკლესია''', ''მარიამწმიდა ეკლესია'', ''ზარის ეკლესია'' — ქართული ხუროთმოძღვრების ძეგლი თბილისში, მდებარე ი. შავთელის ქუჩის №1–ში.\n\n==არქიტექტურა==\nანჩისხატის ეკლესია სამნავიანი ბაზილიკაა, ნაშენია თლილი ქვით (თავდაპირველი ფენა), ხოლო კედლების ზედა ნაწილები და ყველა შიგნითა ბოძი აგურისაა (XVII საუკუნის რესტავრაცია). მიუხედავად გვიანდელი განახლებისა, მან, ძირითადად, შეინარჩუნა პირვანდელი არქიტექტურული კომპოზიცია. თავდაპირველი თლილი ქვით ნაშენი კედლების ქვედა ნაწილი და სამხრეთ კედელთან დაცული სანათლავის ნაშთი VI საუკუნისაა. ეკლესია ნავებად იყოფა თაღების საშუალებით. აფსიდა, ნავებს შორის ამოყვანილი ერთ-ერთი თაღედი და ღია ლუნეტები დასავლეთ და ჩრდილოეთ შესასვლელების თავზე ნალისებრი ფორმისაა. თავდაპირველად აქ სამი წყვილი ბოძი ყოფილა (ნაცვლად ახლანდელი ორისა).\n\nშენობის ძველი კედლები შიგნიდანაც და გარედანაც სუფთად თლილი მოყვითალო ტუფის დიდი კვადრებითაა ამოყვანილი. XVII საუკუნეში აღდგენილი კამარები, თაღები, ბურჯები, კედლების ნაწილები და კარნიზები აგურისაა.\n\nიმავე აღდგენის დროს თავდაპირველი სამი წყვილი ჯვრისებრი ბურჯი ორი წყვილი მრგვალი ბურჯით შეცვალეს. სამხრეთიდან ეკლესიას ჰქონდა თანადროული ეგვტერი, რომელსაც აღმოსავლეთით ეკვროდა ორი პატარა მართხკუთხა სათავსი. ეგვტერიც და სათავსებიც დანგრეულია, ჩანს მხოლოდ მათი კედლების ძირი.\n\n==ისტორია==\nაშენებულია VI საუკუნეში, დაჩი უჯარმელის მეფობის დროს. გ. ჩუბინაშვილის მოსაზრებით, იგი უნდა იყოს „მოქცევაჲ ქართლისაჲს“ ქრონიკაში მოხსენიებული „მარიამწმიდა ეკლესია“.\n\n1837 წლით დათარიღებულ ეგნატე იოსელიანის მიერ შედგენილ კატალოგში „მონასტრები, ეკლესიები ტფილისსა და მის მიდამოებში” ანჩისხატის ეკლესიის შესახებ ვკითხულობთ: \n\n\nპლატონ იოსელიანიც იმავე მოსაზრებაზეა და წერს, რომ ძეგლი VII საუკუნის დასაწყისში აშენდა და იკურთხა ღვთისმშობლის მიძინების სახელზე, ბაბილა კათოლიკოსის მიერ, რომელიც ადარნასეს დროს მოღვაწეობდა. \n\n\nგიორგი ჩუბინაშვილმა ძეგლი გეგმისა და ზოგიერთი ელემენტის საფუძველზე დაათარიღა VI საუკუნის დასაწყისით და გამოთქვა მოსაზრება, რომ იგი უნდა ყოფილიყო „მოქცევაჲ ქართლისაჲს“ ქრონიკაში მოხსენიებული „მარიამ წმიდაჲ ეკლესიაჲ“, აგებული VI საუკუნეში დაჩი უჯარმელის მეფობის დროს<ref>ანჩისხატის რესტავრაცია, ძეგლის მეგობარი, №. 7, გვ. 37, თბ., 1966 წელი</ref>.\n\nგადმოცემით, არაბთა ბატონობის პერიოდში ანჩისხატი იყო საქართველოში ერთადერთი ტაძარი, სადაც ღვთისმსახურთ ეძლეოდათ ზარების დარეკვის უფლება, ამიტომ მას „ზარის ეკლესიასაც“ ეძახდნენ. ანჩისხატის ტაძრის ტერიტორიაზე აშენებული იყო საქართველოს კათოლიკოსების სასახლე და ტაძარი, რომელიც მათი სასახლის კარის ეკლესიას წარმოადგენდა. ერეკლე II-ის მეფობაში ანჩისხატთან დაარსდა სემინარია.\n\nმუხრანთ უბანში მდებარე ტაძარი ოდითგანვე წარჩინებულ ქართველთა თავშესაყარი იყო. ანჩისხატი გამოირჩეოდა განათლებულ სასულიერო პირთა სიუხვით. მათი სულიერი ხელმძღვანელობით იზრდებოდნენ ქართველი უფლისწულები.\n\nმინი|ანჩისხატის სამშენებლო წარწერა\n1675 წელს დომენტი III კათოლიკოსმა აღადგინა ის და ააგო აგურის ორსართულიანი სამრეკლო.\n\n\nსამრეკლოზე 1869 წლამდე ეკიდა ძველი ზარი, რომელიც ბუგდანბეგ ამილახვარმა უბოძა კათალიკოსს, ხოლო ამ უკანასკნელმა კი ანჩისხატს შესწირა (აღნიშნული ზარი კათოლიკოს ნიკოლოზ ამილახვარის შეწირულ ძღვენთა სიაშია). დანარჩენი ზარები შეძენილ იქნა 1830 წლიდან მოყოლებული.\n\n1876 წელს იყო მცდელობა ძველი სამრეკლოს ადგილას ახალის აშენებისა, მაგრამ დ. ბაქარძის ინიციატივით აღნიშნული არ განხორციელდა.\n\nერეკლე II-ის მეფობაში ანჩისხატთან დაარსდა აკადემია. აღა-მაჰმად-ხანის შემოსევის დროს ეკლესია დაზიანდა. XIX საუკუნის დასაწყისში აღადგინეს. იმავე საუკუნის 70-იან წლებში დააშენეს ყალბი გუმბათი და მიადგეს მრავალსართულიანი სამრეკლო. 1958-1964 სარემონრო-სარესტავრაციო სამუშაოების შედეგად გამოვლინდა ნაგებობის უძველესი შრეები. ბევრ ადგილას განახლდა დაზიანებული თავდაპირველი საფასადო წყობა. პირვანდელი სახით შემოინახა საკურთხევლის აფსიდა სადა მიმდებარე სათავსების ფართო სარკმელები. ძეგლი ნაწილობრივ გათავისუფლდა დანამატებისაგან - მოანგრიეს გუმბათი და სამრეკლო, მოიხსნა XIX საუკუნის მხატვრობის ნაწილი (შიდა კედელზე) და შენობას დაახლოებით ისეთი სახე დაუბრუნდა, როგორც მას XVII საუკუნეში ჰქონდა.\n\n==მოხატულობა==\n1683 წელს კათოლიკოს ნიკოლოზ ამილახვრის დაკვეთით ეკლესია მოიხატა. აღსანიშნავია აბსიდის შუბლზე გამოსახული „იესეს ძირი“, რომელიც საქართველოში ბაგრატიონთა გვარის ბიბლიურ წარმომავლობას მიანიშნებს.\n\nსივრცეში შემორჩენილია XIX საუკუნის I ნახევრის მოხატულობა, რომელიც 1813 წელს დეკანოზ დიმიტრი ალექსი მესხიშვილის მიერ ტაძრის განახლების შემდეგ არის შესრულებული. იგი შუა საუკუნეებიდან ახალდ როზე გარდამავალი ხანის ქართული მხატვრობის ნიმუშია და მაცხოვრის ხელთუქმნელი ხატის ისტორიის სცენების გამოსახვით არის განსაკუთრებით საყურადღებო. ტაძარი XIX საუკუნეში რამდენიმეჯერ შეკეთდა და კვლავ მოიხატა.\n\n==ტაძრის სიწმინდე==\n\nthumbnail|[[ანჩისხატი (ხატი)|ანჩის მაცხოვრის ხატი]], ამჟამად საქართველოს ეროვნულ მუზეეუმში.\nეკლესიას ძველი სახელი არ შერჩენია. ანჩისხატი XVIII საუკუნეში ეწოდა, როდესაც აქ ანჩის (სამხრეთ საქართველოს) მონასტრიდან ბექა ოპიზარის (XII საუკუნე) მიერ მოჭედილი მაცხოვრის ხატი გადმოასვენეს, რომელიც ადრე ანჩის საკათედრო ტაძარში ესვენა. მღვდელი პოლიევქტოს კარბელაშვილი ანჩისხატზე წერს:\n\n\n\nტაძარში, ძირითადად, ახლადდაწერილი ხატებია, ხოლო ტაძრის მთავარი სიწმინდე — ანჩისხატი, იგივე „პირიუფლისა“ საქართველოს ხელოვნების სახელმწიფო მუზეუმშია დაცული.\n\n==ტაძრის საძვალე==\nანჩისხატის ტაძრის საფლავებიდან აღსანიშნავია კათოლიკოს-პატრიარქის წმინდა ევდემოსის საფლავი. ჩრდილო-დასავლეთის სვეტსა და დასავლეთის კედელს შუა განისვენებს მეფე არჩილის ასული, ბატონიშვილი მარიამი. ამბიონის მარცხნივ დაკრძალულია დეკანოზი სოლომონ ალექსის ძე მესხი, მარჯვნივ კედელთან გენერალ-მაიორი დიმიტრი ივანეს ძე ბუჭყიაშვილი.\n\n== მგალობელთა გუნდი ==\n1988 წელს, კათოლიკოს-პატრიარქ ილია II-ის ლოცვა-კურთხევით, ტაძარში აღდგა ტრადიციული ქართული გალობა. ანჩისხატის მგალობელთა გუნდმა ააღორძინა ძველი ქართული სამგალობლო ტრადიცია და ხელი შეუწყო მის გავრცელებას სხვა ტაძრებში, მთელი საქართველოს მასშტაბით<ref></ref>.\n\n== ლიტერატურა ==\n\n* ქუთათელაძე, მ. „თბილისის ტაძრები“, ტ. I, თბ., 2010 გვ. 16-21\n* \n* \n* Карбелов П. «Древний Анчисхатский собор в Тифлисе». Тифлис, 1899\n\n== რესურსები ინტერნეტში ==\n\n\n\n* ანჩისხატის ეკლესია\n* ანჩისხატის ტაძარი\n* ისტორიული მიმოხილვა მღვდელ პოლიევქტოს კარბელაშვილისა (1902 წ.)\n\n==სქოლიო==\n\n\n\n\nკატეგორია:თბილისის ეკლესიები\nკატეგორია:კულტურული მემკვიდრეობის ძეგლები თბილისში", "url": "https://ka.wikipedia.org/wiki/ანჩისხატი", "length": 6077}
{"id": "10568", "title": "ბეშქენ ოპიზარი", "text": "'''ბეშქენ ოპიზარი''' — XII საუკუნის ოქრომჭედელი, ბექა ოპიზარის უფროსი თანამედროვე. წარმოშობითა და მოღვაწეობით ოპიზასთან (კლარჯეთი) უნდა ყოფილიყო დაკავშირებული.\n\nბიოგრაფიული ცნობები ბეშქენ ოპიზარის შესახებ არ დარჩენილა. შემორჩენილია მისი ერთადერთი ნამუშევარი — ბერთის სახარების ვერცხლის გარეკანის მოჭედილობა (ინახებოდა გელათში, ამჟამად საქართველოს მეცნიერებათა აკადემიის ხელნაწერთა ინსტიტუტში, Q-906). გარეკანის წარწერაში ნათქვამია: „მოიჭედა ჴელითა ბეშქენ ოპიზარისაითა“. გარეკანის ერთ მხარეს გამოსახულია „ჯვარცმის“, მეორე მხარეს „ვედრების“ კომპოზიციები. კუთხეები მოჩუქურთმებულია არშიებით, რომელთა ინტერვალები „ჯვარცმის“ მხარეს ძვირფასი ქვებისათვის იყო განკუთვნილი, „ვედრების“ მხარეს კი შევსებულია წარწერებით. განსაკუთრებით მეტყველია ტახტზე მჯდომი ქრისტეს მძლავრი ფიგურა. ქრისტეს სამოსელის ნაოჭები, ტახტის ჩუქურთმები, არშიების ორნამენტაცია მოწმობს ბეშქენ ოპიზარის მაღალ ოსტატობას.\n\n==ლიტერატურა==\n \n\nკატეგორია:ქართველი ოქრომჭედლები", "url": "https://ka.wikipedia.org/wiki/ბეშქენ_ოპიზარი", "length": 929}
{"id": "10569", "title": "აბესა ბოლქვაძე", "text": "'''აბესა ბოლქვაძე''' (დ. სამღვთო — გ. 2 სექტემბერი, 1841, ოზურგეთი) — 1841 წლის გურიის აჯანყების ერთ-ერთი ხელმძღვანელი, საბატონო აზნაური. \n\n1841 წლის 9 აგვისტოს აჯანყებულთა ერთმა რაზმმა ბოლქვაძის მეთაურობით დაამარცხა აჯანყების ჩასაქრობად გაგზავნილი პოლკოვნიკი ბრუსილოვის ჯარის ნაწილი გოგორეთის ბრძოლაში. იმავე საღამოს გამარჯვებულთა ერთი ჯგუფი თავს დაესხა ჩოლოქის საგუშაგოს, მეორე — გურიანთისკენ მიმავალ ტრანსპორტს. 20-23 აგვისტოს ბოლქვაძე მონაწილეობდა ბრძოლაში ოდიშის მთავრის დავით დადიანის მილიციის წინააღმდეგ გრიგოლეთთან. სექტემბრის დამდეგს ოზურგეთთან ბრძოლის დროს იგი სასიკვდილოდ დაიჭრა და მეორე დღეს გარდაიცვალა.\n\n== ლიტერატურა ==\n* ''სიხარულიძე ი.,'' გლეხთა აჯანყება გურიაში 1841 წელს, ბათუმი, 1956;\n* ''ხაჭაპურიძე გ.,'' გურიის აჯანყება 1841 წელს, ტფ., 1931;\n\n\n\n\nკატეგორია:პიროვნებები გაურკვეველი დაბადების თარიღით\nკატეგორია:გარდაცვლილი 2 სექტემბერი\nკატეგორია:გარდაცვლილი 1841\nაბესა\nკატეგორია:ქართველი მეამბოხეები\nკატეგორია:ოზურგეთის მუნიციპალიტეტში დაბადებულები", "url": "https://ka.wikipedia.org/wiki/აბესა_ბოლქვაძე", "length": 967}
{"id": "10570", "title": "იოთამ ბოლქვაძე", "text": "'''იოთამ ბოლქვაძე''' (დ. 1804 — გ. 1820) — ერთ-ერთი მეთაური იმერეთის აჯანყებისა 1819-1820 წლებში. 1820 წლის 13 აპრილს მოკლა აჯანყების დასათრგუნავად გურიაში ჩასული იმერეთის მმართველი პოლკოვნიკი პუზირევსკი. იგი შეიპყრეს, გაასამართლეს და სიკვდილით დასაჯეს. მის გმირობაზე შეიქმნა ხალხური ბალადა-სიმღერა.\n\n==ისტორია==\n1820 წლის 13 ივლისს შემოქმედის ციხესთან მისულ იმერეთის მმართველ პოლკოვნიკ პუზირევსკის ციხე დაცლილი დახვდა. ამ დროს ქაიხოსრო ბატონიშვილი მეზობელ სოფელში იმყოფებოდა და სამი ადამიანი გაგზავნა სოფლის მოსახლეობის გასაფრთხილებლად, მათ შორის იყო მისი ნათლული, აზნაური იოთამ ბოლქვაძე. ეს სამი ადამიანი უკან გამობრუნებული პუზირევსკის გადააწყდა. პუზირევკიმ იკითხა „სადაა ძაღლიშვილი ქაოხოსრო“ და ბოლქვაძეს მათრახი გადაჰკრა. ბოლქვაძემ პუზირევსკის გასროლით უპასუხა და ერთი ვერსიით იქვე მოკლა, სხვა ვერსიით კი ცხენიდან გადმოვარდნილი დაჭრილი პუზირევსკი სხვა გურულმა მოკლა. სხვებმა მისი მხლებელი კაზაკი მოკლეს, ხოლო პრაპორშჩიკი ტატიშვილი და თარჯიმანი, ვინმე მერაბი დაატყვევეს. იოთამ ბოლქვაძე ქაიხოსრო გურიელმა ივან პუზირევსკის თოფითა და ხმლით დააჯილდოვა. \n\nმას შემდეგ, რაც ველიამინოვის ჯარმა შემოქმედის ციხე დაანგრია და გურია დაიკავა, გურიის მთავარმა მამია გურიელმა იოთამ ბოლქვაძე შეეპყრო და რუსებს გადასცა. ბოლქვაძე ჯარისკაცთა მწყობრში გაატარეს და ზუმბების ცემით მოკლეს\n\n==პოპულარულ კულტურაში==\nპუზირევსკის მკვლელობიდან გურულები წელს ითვლიდნენ, „კუზურინსკი“ რომ მოკლეს მას აქეთ ამდენი წელიაო. თარიღის ათვლა აისახა ლექსში:<br>\nარშიყობას ვერ გიბედავ, დადიანის ქალი ხარო,<br>\nკუდირინსკი რომმ ოუკვლენ, მაშნ დაბადებულხარო,<br>\nძლიერ მიკვირს ქალბატონო უჯოხოდ რომ დადიხარო<br><ref></ref>\n\n==ლიტერატურა==\n\n*\n* \n\n==სქოლიო==\n\n\n\nკატეგორია:დაბადებული 1804\nკატეგორია:გარდაცვლილი 1820\nკატეგორია:ქართველი მეამბოხეები\nიოთამ\nკატეგორია:მოკლული ქართველები", "url": "https://ka.wikipedia.org/wiki/იოთამ_ბოლქვაძე", "length": 1734}
{"id": "10571", "title": "ალექსანდრე ბუჭყიაშვილი", "text": "მინი|ალექსანდრე ბუჭყიაშვილი\n'''ალექსანდრე ბეჟანის''' (ბორისის) '''ძე ბუჭყიაშვილი''' (''ბუჩქიევი'') (დ. 24 აგვისტო, 1825 ― გ. 28 თებერვალი, 1902, თბილისი) — რუსეთის არმიის არტილერიის გენერალ-ლეიტენანტი (1893), ერეკლე II-ის მინბაშის ივანე ბუჭყიაშვილის შვილიშვილი; რუსეთის არმიის ოფიცრების ივანე, ვახტანგ და მიხეილ ბუჭყიაშვილების ძმა. \n\nსწავლობდა ჯერ თბილისის გიმნაზიაში, 1837-1844 პეტერბურგის კადეტთა კორპუსში. მსახურობდა ცარსკოე-სელოს საარტილერიო ბატარეაში, ბესარაბიაში. 1851-იდან ბუჭყიაშვილი ჩრდილოეთ კავკასიაში გადაიყვანეს. მონაწილეობდა რუსეთ-ოსმალეთის (1853-1856; 1877-1878) ომებში. მსახურობდა ფინეთში (1887-1892) საარტილერიო ბრიგადის მეთაურად. 1893 გადადგა სამხედრო სამსახურიდან. იყო მრავალი ორდენის კავალერი. დაკრძალულია ანჩისხატის ეკლესიაში.\n\n== ლიტერატურა ==\n* ''შონია მ.,'' მოგონება და სინამდვილე, «ცისკარი», 1966, № 3;\n* ''Потто В.,'' Фамилия Бучкиевых в столетнем служении её России, Тфл., 1901;\n\n\n\n\nკატეგორია:რუსეთის იმპერიის გენერლები\nკატეგორია:დაბადებული   24 აგვისტო\nკატეგორია:დაბადებული 1825\nკატეგორია:გარდაცვლილი 28 თებერვალი\nკატეგორია:გარდაცვლილი 1902\nა", "url": "https://ka.wikipedia.org/wiki/ალექსანდრე_ბუჭყიაშვილი", "length": 1069}
{"id": "10575", "title": "ერწუხის ბრძოლა", "text": "'''ერწუხის ბრძოლა''' — 1104 წელს გამართული ბრძოლა ერწუხთან (ახლანდელი საინგილო) საქართველოს ლაშქარსა და განძის ათაბაგს შორის.\n\n1104 წელს, მას შემდეგ, რაც კახელმა დიდებულებმა არიშიანმა, ბარამმა და მათმა ბიძამ (დედის ძმა) ქავთარ ბარამის ძემ შეიპყრეს და დავით აღმაშენებელს გადასცეს კახთა მეფე აღსართან II, საქართველოს მეფემ კახეთ-ჰერეთი დაიკავა, თუმცა ყველა კახელი დიდებული როდი იყო კახეთ-ჰერეთის ერთიან ქართულ სახელმწიფოში შესვლის მომხრე — დავით IV-ს მოწინააღმდეგეებიც გამოუჩნდნენ. კახელ წარჩინებულთა ეს ნაწილი დახმარების სათხოვნელად ეახლა განძის ათაბაგს, რომელიც თურქეთის სულთნის მოხელე იყო. სულთნისთვის, ბუნებრივია, ძნელად ასატანი იქნებოდა საქართველოს ასეთი მომძლავრება-გაფართოება და ქართული ტერიტორიების ერთ მთლიან ერთეულად გაერთიანება. იგი, ცხადია, უკმაყოფილო იქნებოდა იმითაც, რომ დავითმა მტკიცედ ამოუკვეთა ფეხი საქართველოდან სელჩუკებს და ხარკსაც აღარ აძლევდა. დავითმა აქტიური საშინაო თუ საგარეო პოლიტიკით საქართველოს სამეფო კარი მთელს მახლობელ აღმოსავლეთში გამოკვეთა. პრაქტიკულად, იგი უკვე მზად იყო კავკასიის გაერთიანების დიდი პროგრესული საქმე მოეგვარებინა, ამიტომ სულთნისათვის თუ განძის ათაბაგისათვის, რომელიც, ფაქტობრივად, სულთნის გავლენას ემორჩილებოდა, ეს მომენტი ხელიდან გასაშვები არ იყო. მუსლიმმა მმართველებმა დიდძალ ლაშქარს მოუყარეს თავი და კახეთ-ჰერეთის დასაპყრობად დასძრეს. დავით აღმაშენებელმა მტერს მცირე, თუმცა კარგად გაწვრთნილი ლაშქარი დაუპირისპირა. \n\nბრძოლა 1104 წელს ერწუხის ველზე გაიმართა. საქართველოს მეფემ ახალი ტაქტიკური ხერხი შესთავაზა მტერს და მძლავრი ფლანგური დარტყმები განახორციელა. „ცხოვრება მეფეთ-მეფისა დავითისი“ თვალნათლივ და შესაშური ხატოვანებით აღწერს დავით აღმაშენებლის უშუალო მონაწილეობას ერწუხის ბრძოლაში. მემატიანის სიტყვებით, დავითი არ ჰგავდა სხვა მხედართმთავრებს, რომლებიც ლაშქარს უკან უდგანან და იქიდან აძლევენ განკარგულებებს მეომრებს. დავითი წინ მიუძღოდა მებრძოლებს, ლომივით შეუძახებდა თავისი მაღალი ხმით და ამხნევებდა მათ. იგი გრიგალივით ატყდებოდა თავს მოწინააღმდეგეებს სხვადასხვა ფრთებზე, გოლიათივით წინ მიემართებოდა და თავისი ძლიერი, მტკიცე მკლავით მუსრს ავლებდა მტერს. მისი ხმლის ღარებიდან უკუმომდინარე სისხლმა უბე აუვსო ისე, რომ ომის დამთავრების შემდეგ, როცა სარტყელი შემოიხსნა და ეს დაგუბებული სისხლი გადმოიღვარა, მხილველები თავიდან შეეჭვებულან მეფე ხომ არ დაჭრილაო. იმ დღეს დავით აღმაშენებელს სამი ცხენი მოუკლეს და „''მეოთხესაღა ზედა მჯდომმან სრულ ყო მის დღისა ომი''“.\n\nერწუხის ბრძოლაში დავითმა გაიმარჯვა. ბრძოლის შედეგი მეტად მძიმე იყო მოწინააღმდეგისათვის, მან სრული განადგურება იგემა. ამ გამარჯვებას უდიდესი მნიშვნელობა ჰქონდა საქართველოსთვის. ფაქტობრივად, ეს იყო სელჩუკთა მრავალრიცხოვან არმიასთნ პირისპირ სამხედრო შეტაკებაში მოპოვებული პირველი სერიოზული გამარჯვება, რომელმაც ხალხს ნათლად დაანახა, რომ სელჩუკები სულაც არ წარმოადგენდნენ დაუძლეველ ძალას. სოსო მარგიშვილის აზრით კი ერწუხის ბრძოლაში განძის საამიროს მონაწილეობა არ უნდა იქნას განხილული, როგორც ბრძოლა უშუალოდ სელჩუკთა სახელმწიფოსთან, რადგან ამ დროისთვის განძის საამირო თავად იყო დაპირისპირებული სელჩუკთა ცენტრალურ ხელისუფლებასთან და ერწუხის ბრძოლაში მოქმედებდა დამოუკიდებლად.<ref></ref>\n\n== იხილეთ აგრეთვე ==\n* საქართველოს ბრძოლების სია\n\n== ლიტერატურა ==\n\n* \n* \n* \n\n== სქოლიო ==\n\n\n\n\n\nკატეგორია:საქართველოს ბრძოლები\nკატეგორია:XII საუკუნის ბრძოლები", "url": "https://ka.wikipedia.org/wiki/ერწუხის_ბრძოლა", "length": 3155}
{"id": "10576", "title": "ჰაინრიხ V (საქსონია)", "text": "thumb|ჰაინრიხ V [[კრანახი, ლუკა (უფროსი)|ლუკა კრანახის (უფროსი)]] მიერ შესრულებილი\n'''ჰაინრიხ V''' მორწმუნე (გერმ.: Heinrich V. der Fromme) (დ. 16 მარტი, 1473, დრეზდენი, საქსონია — გ. 18 აგვისტო, 1541, ''იქვე'') — საქსონიის ჰერცოგი 1536–1541 წლებში.\n\n\n== ბიოგრაფია ==\nჰაინრიხმა მამისაგან, ალბრეხტისაგან მემკვიდრეობით მიიღო ფრისლანდია. თუმცა 1505 წლის 30 მაისს მისი მმართველობით უკაყოფილო ფრიზებმა მის მორჩილებაზე უარი განაცხადეს და ჰაინრიხი იძულებული გახდა სამფლობელოები ძმისთვის გადაეცა. თვითონ კომპენსაციის სახით მიიღო ციხე-ქლაქები ფრეიბერგი და ვოლკენშტაინი.\n\n1536 წელს ჰაინრიხ V ლუთერანობა მიიღო და იმავე წელს კათოლიკე ძმის გეორგ I-ის გარდაცვალების შემდეგ საქსონიის ჰერცოგი გახდა. მისი ჰერცოგობის დროს პროტესტანტიზმი სახელმწიფო რელიგია გახდა, რასაც შედეგად უამრავი ადამიანის იძულებით რწმენის შეცვლა, ქვეყნიდან განდევნა ან საპყრობილეში ჩასმა მოჰყვა.\n\nჰაინრიხს ცოლად ჰყავდა კატარინა ფონ მეკლენბურგი, ჰერცოგ მაგნუს II ფონ მეკლენბურგ-შვერინის ასული.\n\nკატეგორია:საქსონიის ჰერცოგები\nკატეგორია:დაბადებული 16 მარტი\nკატეგორია:დაბადებული 1473\nკატეგორია:გარდაცვლილი  18 აგვისტო\nკატეგორია:გარდაცვლილი 1541", "url": "https://ka.wikipedia.org/wiki/ჰაინრიხ_V_(საქსონია)", "length": 1096}
{"id": "10578", "title": "დიმიტრი ბუჭყიაშვილი", "text": "'''დიმიტრი ივანეს ძე ბუჭყიაშვილი''' (''ბუჩქიევი'') (დ. 1789 ― გ. 1849) — რუსეთის არმიის გენერალ-მაიორი. ერეკლე II-ის მინბაშის ივანე ბუჭყიაშვილი შვილი, პოდპოლკოვნიკ გედეონ ბუჭყიაშვილის ძმა. \n\nმსახურობდა შირვანის პოლკში. რუსეთ-ოსმალეთის ომის (1828-1829) დროს მონაწილეობდა ახალციხის აღებაში. იყო ალექსანდროპოლის (ახლანდელი გიუმრი) ციხესიმაგრის კომენდანტი. დაკრძალულია ანჩისხატის ეკლესიაში.\n==ლიტერატურა==\n*\n \n==რესურსები ინტერნეტში==\n*\n\n \nკატეგორია:რუსეთის იმპერიის გენერალ-მაიორები\nკატეგორია:დაბადებული 1789\nკატეგორია:გარდაცვლილი 1849\nდიმიტრი", "url": "https://ka.wikipedia.org/wiki/დიმიტრი_ბუჭყიაშვილი", "length": 540}
{"id": "10579", "title": "ვახტანგ ბუჭყიაშვილი", "text": "'''ვახტანგ ბეჟანის''' (''ბორისის'') '''ძე ბუჭყიაშვილი''' (''ბუჩქიევი'') (დ. 18? — გ. 1901) — რუსეთის არმიის გენერალ-მაიორი. ერეკლე II-ის მინბაშის ივანე ბუჭყიაშვილის შვილიშვილი; რუსეთის არმიის ოფიცრების ივანე, ალექსანდრე და მიხეილ ბუჭყიაშვილების ძმა. \n\nმსახურობდა ტვერის დრაგუნთა პოლკში. მონაწილეობას იღებდა რუსეთის მიერ დასავლეთ კავკასიის მთიელების დამორჩილებაში, რუსეთ-ოსმალეთის ომში (1877-1878). დაკრძალულია ანჩისხატის ეკლესიაში. \n==ლიტერატურა==\n*Потто В., Фамилия Бучкиевых в столетнем служении её России, Тфл., 1901;\n*\n==რესურსები ინტერნეტში==\n\n\n\n\nკატეგორია:რუსეთის იმპერიის გენერალ-მაიორები\nკატეგორია:გარდაცვლილი 1901\nვახტანგ", "url": "https://ka.wikipedia.org/wiki/ვახტანგ_ბუჭყიაშვილი", "length": 630}
{"id": "10580", "title": "ზაქარია გაბაშვილი", "text": "'''ზაქარია გაბაშვილი''' (დ. დაახლოებით 1705 ― გ. დაახლოებით 1780) — ქართველი საეკლესიო მოღვაწე და მწერალი. მამა ბესიკ გაბაშვილისა.\n==ბიოგრაფია==\nგაბაშვილი ქართლის მეფის თეიმურაზ II-ის კარის მოძღვარი იყო. როგორც ქართული ეკლესიის ორთოდოქსული ფრთის მეთაური, კათოლიკოს ანტონ I-ს დაუპირისპირდა. კონფლიქტის საბაბად ანტონის კათოლიკობისადმი  მისწრაფება იქცა. გაბაშვილის თაოსნობით საეკლესიო კრებამ (1755)  ანტონი თანამდებობიდან გადააყენა და 1756 წელს იგი რუსეთში გააძევეს. თეიმურაზ II-ის გარდაცვალების (1762) შემდეგ სამეფო კარზე  გაბაშვილის გავლენა შემცირდა. ერეკლე II-მ ანტონი საქართველოს ეკლესიის მეთაურად აღადგინა (1764). გაბაშვილმა ანტონ I-ისა და ერეკლე II-ის წინააღმდეგ ბრძოლა გააჩაღა, რის გამოც იგი დააპატიმრეს. საეკლესიო კრებამ გაბაშვილი სარწმუნოების „გამრყვნელად“ გამოაცხადა, შეაჩვენა და მღვდლობიდან განკვეთა. გაბაშვილი პატიმრობიდან გაიპარა და 1767 ჩავიდა ყიზლარში. 1768-1770 წლებში გაბაშვილი მოსკოვსა და პეტერბურგში იმყოფებოდა. აქ ის ბრალს სდებდა ანტონ I-ს სარწმუნოების ღალატში, მაგრამ სინოდმა მას მხარი არ დაუჭირა. იმედგაცრუებული გაბაშვილი 1771 წელს იმერეთში დაბრუნდა. მალე გაბაშვილის მთელმა ოჯახმა სოლომონ I-ის კარზე მოიყარა თავი. გაბაშვილი ქუთაისსა და გელათში ცხოვრობდა.\n\nგაბაშვილი განათლებული და ძველ ქართულ მწერლობაში განსწავლული პიროვნება იყო. მას ეკუთვნის პოეტური თხზულება, ვახტანგ VI-ის ძის, გიორგი ბატონიშვილის შესხმა „ლექსი ეტლზე, რომელ არიან ზოდიაქნი ბურჯნი“ და სხვა. არსებობს მოსაზრება, რომ მასვე ეკუთვნის სატირული პოემა „კატისა და თაგვების ომი“. გაბაშვილი 1750-1751 წლებში მიუწვევიათ ერეკლე II-ის სტამბაში, სადაც მან ლიტერატურულად გამართა „კონდაკის“ ტექსტი. გაბაშვილი გელათის კალიგრაფიული სკოლის ფუძემდებელი იყო.\n\n==ლიტერატურა==\n* ''ბარამიძე ა.,'' ბესარიონ გაბაშვილი, წგნ.: ბესიკი, თხზულებანი, თბ., 1962;\n*''კეკელიძე კ.,'' ქართული ლიტერატურის ისტორია, ტ. 2, თბ., 1958;\n*''ლეონიძე გ.,'' გამოკვლევები და წერილები, თბ., 1959;\n*''მისივე,'' ძიებანი ქართული ლიტერატურის ისტორიიდან ტ. 1, თბ., 1949;\n*''ცაიშვილი ს.,'' ბესარიონ გაბაშვილი, წგნ.: ქართული ლიტერატურის ისტორია, ტ. 2, თბ., 1966;\n*''მაჭარაძე ვ.,'' ქსე, ტ. 2, გვ. 603, თბ., 1977\n\n\n\nკატეგორია:ქართველი საეკლესიო მოღვაწეები\nკატეგორია:ქართველი მწერლები\nკატეგორია:დაბადებული  1705\nკატეგორია:გარდაცვლილი  1780\nკატეგორია:ქართველი კალიგრაფები\nზაქარია", "url": "https://ka.wikipedia.org/wiki/ზაქარია_გაბაშვილი", "length": 2207}
{"id": "10581", "title": "ოსე გაბაშვილი", "text": "'''ოსე გაბაშვილი''' (დ. 19 მარტი, 1761 – გ. ?) — XVIII-XIX საუკუნეების ქართველი მწიგნობარი და კალიგრაფი. ზაქარია გაბაშვილის უმცროსი<ref></ref> ვაჟი და ბესიკის ძმა. სიცოცხლის ბოლო წლები რუსეთში გაატარა. 1822 გადაწერა საეკლესიო კრებული (საქართველოს მეცნიერებათა აკადემიის ხელნაწერთა ინსტიტუტი, A-301). იყო მხედრული წერის საუკეთესო ოსტატი. ნამუშევრები: ვახტანგ VI-ის სამართლის წიგნი (საქართველოს მეცნიერებათა აკადემიის ხელნაწერთა ინსტიტუტი, Q-233), სადღესასწაულოები 1792,1793,1794 წლებისა (იქვე, Q-624,  638, 639) და სხვა.\n\n== ბიოგრაფია ==\nოსე გაბაშვილი ქართული კალიგრაფიული ხელოვნების ერთ-ერთი თვალსაჩინო წარმომადგენელია. იგი განათლებული მწიგნობარი, კალიგრაფი, კრებულების შემდგენელი, ხელნაწერთა მომხატავი, მწერალი და ამასთან იმერეთის სტამბის ერთ-ერთი დამაარსებელი იყო. ის არის მწიგნობარ გაბაშვილთა ოჯახის შესანიშნავი ტრადიციების საუკეთესო გამგრძელებელი, იგი მამისა და უფროსი ძმების კვალს გაჰყვა, გაბაშვილთა კალიგრაფიული სკოლის შესანიშნავი ტრადიციები კიდევ უფრო დახვეწა. ოსე არის ზაქარია გაბაშვილის უმცროსი ვაჟი. სამეცნიერო ლიტერატურაში ერთ ხანს უცნობი იყო მისი დაბადების თარიღი. ეს თარიღი დადგინდა ხელნაწერთა ეროვნულ ცენტრში დაცული გაბაშვილთა საოჯახო ხელნაწერებისა (ვახტანგVI-ის კვინკლოსი) და (ხელნაწერი კრებული) მინაწერების საშუალებით. ამათგან პირველის გადამწერია იოსებ გაბაშვილი, მეორის  შემდგენელ-დამწერია ოსე გაბაშვილი. ორივე ხელნაწერს ერთვის ქრონიკები გაბაშვილთა ოჯახის წევრთა შესახებ. ამ ცნობების მიხედვით, ოსეს დაბადების თარიღია 1761 წლის 19 მარტი.  XVIII საუკუნის 80-იანი წლების შუა ხანებიდან მან არქიმანდრიტ ზაქარია გურგენიძესთან ერთად დაიწყო იმერეთის მეფის კარზე მდივან-მწიგნობრობა. დავით II მეფობის პერიოდში ოსე ხშირად ასრულებდა სამეფო კარის მწიგნობრის ფუნქციებს. ის, როგორც მდივან-მწიგნობარი, ქვეყნის საგარეო თუ საშინაო პოლიტიკის საქმის კურსში იყო. ზედმიწევნით ახლოს იცნობდა დავით მეფის მიერ რუსეთში გაგზავნილი ელჩობის ამოცანებსა და მიზნებს. როგორც ცნობილია, ელჩობის შემადგენლობაში შედიოდნენ მისი ბიძაშვილები სვიმონ და ანტონ გაბაშვილები, ხოლო ელჩობას ხელმძღვანელობდა ბესიკი – ოსეს ძმა. ის მდივან-მწიგნობრობას თავს ანებებს XVIII საუკუნის 80-იანი წლებისათვის და სასულიერო პირი ხდება. 1793 წელს აკურთხეს დიაკვნად: ოსეს ბიოგრაფიული ცნობების დასაზუსტებლად დიდი მნიშვნელობა აქვს მის ავტობიოგრაფიულ მოთხრობას „თავგადასავალი“. ნუსხურად დაწერილი ეს ნაწარმოები ბევრ საინტერესო დეტალს გვაცნობს გამოჩენილი კალიგრაფის ცხოვრებიდან. 1814-15 წლებში იგი გელათის მიტროპოლიტმა ეფთვიმემ აკურთხა წინამძღვრად. აქ ეწევა ინტენსიურ მწიგნობრულ მოღვაწეობას. ოსე დააპატიმრეს ყალბი საბუთის შედგენისათვის. ამის შემდგომ ის საკათალიკოსო კარის მდივან-მწიგნობარი ხდება, სადაც დაჰყო 1812 წლამდე. ჩვენამდე მოღწეულია ოსე გაბაშვილის მიერ გადაწერილი 52 ხელნაწერი, ასევე ისტორიული დოკუმენტები.\n\n==ლიტერატურა==\n\n\n==რესურსები ინტერნეტში==\n* ოსე გაბაშვილი — საქართველოს ბიოგრაფიული ლექსიკონი\n\n== სქოლიო ==\n\n\n\nკატეგორია:ქართველი კალიგრაფები\nოსე", "url": "https://ka.wikipedia.org/wiki/ოსე_გაბაშვილი", "length": 2810}
{"id": "10583", "title": "ხუან გრი", "text": "thumb|„მამაკაცი კაფეში“, ზეთი ტილოზე\n'''ხუან გრი''' (, ნამდვილი სახელი: '''ხოსე ვიქტორიანო გონსალეს-პერესი''' (); დ. 23 მარტი, 1887 — გ. 11 მაისი, 1927) — ესპანელი მხატვარი და მოქანდაკე, რომელიც ცხოვრობდა და მოღვაწეობდა საფრანგეთში თითქმის მთელი სოცოცხლის განმავლობაში. მისი ნამუშევრები მჭიდროდ უკავშირდება ინოვაციური ხელოვნების ჟანრის — კუბიზმის აღმოცენებას.\n\n== ბიოგრაფია ==\nგრი დაიბადა მადრიდში, ესპანეთი და სწავლობდა მექანიკურ ხაზვას მადრიდის ხელოვნების სკოლაში (Escuela de Artes y Manufacturas) 1902–1904 წლებში. 1904–05 წლებში ის ხატვას სწავლობს აკადემიურ ფერმწერ ხოსე მარია კარბონეროსთან.\n\n1906 წელს გრი პარიზში გადადის და უმეგობრდება ანრი მატისს, ჟორჟ ბრაქს, ფერნანდ ლეჟერსა და ამედეო მოდილიანის. აქ გრი მისი კიდევ ერთი მეგორბისა და თანამოძმის, პაბლო პიკასოს, ძლიერი გავლენის ქვეშ ექცევა. მისი პიკასოს პორტრეტი (1912) ადრეული კუბიზმის მნიშვნელოვანი ნიმუშია, რომელიც პიკასოს ან ჟორჟ ბრაქის მიერ არაა შესრულებული.\n\nthumb|200პქ|\"პიკასოს პორტრეტი\", 1912, [[ჩიკაგოს ხელოვნების ინსტიტუტი]]\n\n1910 წელს სერიოზულად ხატვის დაწყებამდე გრი იუმორისტულ ილუსტრაციებს აკათებდა ჟურნალებისთვის ლე რირ, ლასიეტ-ო-ბერ, ლე-შარივარი, და კრი-დე-პარი. 1912 წლისთვის მან უკვე თვითმყოფადი კუბისტური სტილი განავითარა.\n\nთავდაპირველად გრი კუბიზმის ანალიტიკურ სტილში ხატავს, თუმცა 1913 წლიდან ის სინთეტურ კუბიზმში ინაცვლებს, ამ სტილის მიმდევარი ხდება პაპიერ-კოლე’ს ინტენსიური გამოყენებით. პიკასოსა და ბრაქიგან განსხვავებით, რომელთა კუბისტური ნამუშევრები მონოქრომატული იყო, გრი ხატავდა მკვეთრი ღია ჰარმონიული ფერებით გამომწვევი ახალი კომბინაციებით მისი მეგობარი მატისის მანერით.\n\n1922 წელს მხატვარმა პირველად სერგეი დიაგილევის საბალეტო სცენებისა და კოსტიუმების დიზაინი შექმნა.\n\nგრის უმთავრესი აესთეტიური თეორიები მის 1924–25 წლის ნამუშევრებში გამოიხატა. 1924 წელს ის სიტყვით გამოდის სორბონაში სათაურით \"Des possibilités de la peinture\" (ფრანგ. ხატვის შესაძლებლობანი), სადაც საკუთარ თეორიებს აჟღერებს. ამავე პერიოდში გრის უმნიშვნელოვანესი გამოფენები მოეწყო პარიზში (სიმონის გალერეა), ბერლინში და დიუსელდორფში (ფლეხტჰაიმის გალერეები, 1923 და 1925).\n\nგრი გარდაიცვალა ბულონ-სურ-სენში (პარიზი) 1927 წლის გაზაფხულზე 40 წლის ასაკში. დარჩა ერთი ვაჟი, ჟორჟი.\n\nმიუხედავად იმისა, რომ მხატვარი პიკასოს საკუთარ მასწავლებლად მიიჩნევდა, გერტრუდ შტაინის მტკიცებით ”გრი იყო პერსონა, რომელსაც პიკასო სიამოვნებით ამოშლიდა რუქიდან”\n\n2005 წლამდე გრის ერთ-ერთი ფერწერული ტილო $8,4 მილიონ ამ. დოლარად გაიყიდა.\n\n== გალერეა ==\n<gallery>\nImage:Juan Gris - Glass of Beer and Playing Cards.jpg|''კათხა ლუდი და ბანქოს ქაღალდი'', 1913, კოლუმბუსის ხელოვნების მუზეუმი, ოჰაიო.\nImage:Juan Gris - Violin and Checkerboard.jpg|''ვიოლინო და შაშის დაფა'', 1913, სტივენ და ბონი საიმონების კოლექცია.\nImage:Juan Gris Mann im Cafe 1914.jpg|''გიტარა'', 1918.\nImage:Juan Gris - Still Life with Fruit Dish and Mandolin.jpg|''ნატიურმორტი ხილის ვაზითა და მანდოლინით'', 1919, კერძო კოლექცია, პარიზი.\nImage:Juan Gris - Harlequin with Guitar.jpg|''არლეკინი გიტარით'', 1919, ლუიზ ლეირის გალერეა, პარიზი.\n</gallery>\n\n== რესურსები ინტერნეტში ==\n\n* გრის ნამუშევრები ვებ-მუზეუმში\n* Juan Gris, Joconde, Portail des collections des musées de France\n* Juan Gris, Culture.gouv.fr, le site du Ministère de la culture – base Mémoire\n\n== სქოლიო ==\n\n\n\n\nკატეგორია:ესპანელი მხატვრები\nკატეგორია:დაბადებული 23 მარტი\nკატეგორია:დაბადებული 1887\nკატეგორია:გარდაცვლილი 11 მაისი\nკატეგორია:გარდაცვლილი 1927", "url": "https://ka.wikipedia.org/wiki/ხუან_გრი", "length": 3307}
{"id": "10584", "title": "ვიქტორ გაბესკირია", "text": "'''ვიქტორ იპატის ძე გაბესკირია''' (დ. 11 თებერვალი <small> [ ძვ. სტ. 29 იანვარი]</small>, 1903, ფოთი — გ.  27 აგვისტო, 1964, თბილისი) — ქართველი პოეტი და დრამატურგი. საქართველოს ხელოვნების დამსახურებული მოღვაწე (1961).\n\n==ბიოგრაფია==\nდაწყებითი განათლება მიიღო სოფელ ყულევში, შემდეგ სწავლა გააგრძელა ფოთის გიმნაზიაში. დაამთავრა თბილისის სახელმწიფო უნივერსიტეტის ფილოლოგიური ფაკულტეტი (1927). მისი პირველი ლექსები 1922 გამოქვეყნდა გაზეთ \"ბახტრიონში\", ლექსთა პირველი კრებული გამოიცა 1929 წელს. გაბესკირია რედაქტორობდა ფოთის გაზეთ \"პონტოსს\" (1922), შემდეგ ბათუმის ჟურნალ \"ისპირს\" (1924). მუშაობდა გაზეთების \"წითელარმიელის\", \"კომუნისტისა\" და \"მუშის\" რედაქციებში. გაბესკირიას ლექსთა მომდევნო კრებულში (1939) შეპირისპირებულია ძველი და ახალი საქართველო, ხოლო 1949-ის კრებულის ძირითადი თემაა მეორე მსოფლიო ომი. \"ერთტომეულში\" (1955) ლირიკული ლექსების გარდა შევიდა პოემები \"ქეთევან წამებული\", \"შემთხვევა პიონერთა ბანაკში\", \"ნონია მესხი\" და თარგმანები(ა. პუშკინი, მ. ლერმონტოვი, ნ. ნეკრასოვი, ა. მიცკევიჩი, ლესია უკრაინკა და სხვა). \n\nქართულ სცენაზე წლების განმავლობაში იდგმებოდა გაბესკირიას პიესები \"ლაქაშებს შორის\" (1929), \"მათი ამბავი\" (1938), \"მარტოხელა\" (1948-1949), \"უფსკრულთან\" (1953-1954), \"გურიის მთები დაუთოვია\" (1958), \"შრიალებენ ვერხვები\" (1960) და სხვა.\n\nდაკრძალულია მწერალთა და საზოგადო მოღვაწეთა დიდუბის პანთეონში. არსებობს მისი სახელობის მოედანი და ქუჩა.\n\n==ლიტერატურა==\n\n* ზ. ბაბუნაშვილი, თ. ნოზაძე, „მამულიშვილთა სავანე“, გვ. 94, თბ., 1994\n\n==რესურსები ინტერნეტში==\nვიქტორ გაბესკირია\n \n\nკატეგორია:დიდუბის პანთეონში დაკრძალულები\nკატეგორია:ქართველი პოეტები\nკატეგორია:ქართველი დრამატურგები\nკატეგორია:დაბადებული  1903\nკატეგორია:გარდაცვლილი  1964\nკატეგორია:ფოთში დაბადებულები", "url": "https://ka.wikipedia.org/wiki/ვიქტორ_გაბესკირია", "length": 1675}
{"id": "10585", "title": "გაბრიელ I (კათოლიკოსი)", "text": "'''გაბრიელ I''' — ქართლის კათოლიკოსი VI საუკუნის დასაწყისში. იხსენიება აბრაამ სომეხთა კათოლიკოსის მესამე ეპისტოლეში (VII საუკუნის დასაწყისი) კირონ ქართლის კათოლიკოსისადმი. ამ წყაროს თანახმად, გაბრიელ I ყოფილა დვინის საეკლესიო კრების (506) მონაწილე, ქართული ეკლესიის დელეგაციის ხელმძღვანელი.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n==წყარო==\n*ეპისტოლეთა წიგნი, ზ. ალექსიძის გამოც., თბ., 1968\n==ლიტერატურა==\n\n* \n\n\n\n\n\n\nკატეგორია:ქართლის კათოლიკოსები", "url": "https://ka.wikipedia.org/wiki/გაბრიელ_I_(კათოლიკოსი)", "length": 478}
{"id": "10588", "title": "გაბრიელ II (კათოლიკოსი)", "text": "'''გაბრიელ II''' — ქართლის კათოლიკოსი IX საუკუნის 30-50-იან წლებში.\n\n== იხილეთ აგრეთვე ==\n* საქართველოს მართლმადიდებელი ეკლესიის მეთაურები\n\n== ლიტერატურა ==\n*ქსე, ტ. 2, გვ. 607, თბ., 1977\n* \n\n\nკატეგორია:ქართლის კათოლიკოსები", "url": "https://ka.wikipedia.org/wiki/გაბრიელ_II_(კათოლიკოსი)", "length": 223}
{"id": "10589", "title": "გაბრიელ (ჯიბრაელ) ბატონიშვილი", "text": "მინიატიურა|გაბრიელ (ჯიბრაელ) ბატონიშვილი\n'''გაბრიელ (ჯიბრაელ) ბატონიშვილი''' (''ბაგრატიონი'') (დ. 13 აგვისტო, 1788 — გ. 29 თებერვალი, 1812, პეტერბურგი) — გიორგი XII-სა და მარიამ დედოფლის ვაჟი (ნამდვილი სახელი — ჯიბრაელი, რუსეთში ეძახდნენ გაბრიელს).\n\nზოგიერთი ცნობით 1803 წლის აპრილში სამეფო სახლის წევრთა რუსეთში გადასახლების საკითხთან დაკავშირებით განაწყენებული გაბრიელი დაეხმარა დედას გენერალ ლაზარევის მოკვლაში. 1803 გაბრიელი დედასა და ძმებთან ერთად გადაასახლეს რუსეთში. ცხოვრობდა პეტერბურგში. დასაფლავებულია  ალექსანდრე ნეველის ლავრაში. \n==ლიტერატურა==\n\n\n\nკატეგორია:დაბადებული  13 აგვისტო\nკატეგორია:დაბადებული 1788\nკატეგორია:გარდაცვლილი 29 თებერვალი\nკატეგორია:გარდაცვლილი 1812\nკატეგორია:ქართლ-კახეთის სამეფოს ბაგრატიონები", "url": "https://ka.wikipedia.org/wiki/გაბრიელ_(ჯიბრაელ)_ბატონიშვილი", "length": 725}
{"id": "10590", "title": "გაბრიელი (ქორეპისკოპოსი)", "text": "'''გაბრიელი''' (გ. 881) — კახეთის მთავარი (ქორეპისკოპოსი), გარდაბნელ დონაურთა საგვარეულოდან. ვახუშტის ცნობით გაბრიელი კახეთის რიგით მეოთხე მთავარი იყო. მისი მმართველობის დროს (861—881 წლებში) თბილისის ამირამ გაბულოცმა კახეთის სამთავროს წაართვა გარდაბანი, თუმცა მისი ქორეპისკოპოსობისას არაბთა რაიმე მნიშვნელოვანი შემოსევა არ ყოფილა და კახეთში სიმშვიდე სუფევდა.\n\n== ლიტერატურა ==\n\n* მ. ლორთქიფანიძე, რ. მეტრეველი - „საქართველოს მეფეები“, 2007 წ.\n\n\n\n\n\n\n\nკატეგორია:კახეთის მთავრები\nკატეგორია:გარდაცვლილი 881", "url": "https://ka.wikipedia.org/wiki/გაბრიელი_(ქორეპისკოპოსი)", "length": 503}
{"id": "10591", "title": "გაბრიელი (X საუკუნე)", "text": "'''გაბრიელი''' — X საუკუნის ქართველი კალიგრაფი. მოღვაწეობდა შატბერდის მონასტერში, სადაც 936 ვინმე გრიგოლ მირდატის ძის შეკვეთით გადაწერა სახარება, რომელიც ცნობილია ჯრუჭის I ოთხთავის სახელით (საქართველოს მეცნიერებათა აკედემიის ხელნაწერთა ინსტიტუტი, H-1660). ჯრუჭის I ოთხთავი ნაწერია ეტრატზე, ორ სვეტად, მრგლოვნად, ყავისფერ-მოყვითალო მელნით. ასოები მსხვილია, სქელკონტურიანი, კვადრატული, ოდნავ შემაღლებული პროპორციებისა, უსამკაულო; ზოგი ასო ძალიან ჩამოგრძელებულია, რაც იმას მოწმობს, რომ ამ დროს უკვე ჩნდება დეკორატიული გაფორმების სურვილი. ეს ხერხი, სინგურის გამოყენებასთან ერთად, თვალსაჩინო დეკორაციულ ეფექტს ახდენს. 940 ჯრუჭის ოთხთავი კამარებითა და მინიატიურებით შეუმკიათ (თევდორე, „კამარათა მწერალი“).\n==ლიტერატურა==\n\n\nკატეგორია:ქართველი კალიგრაფები", "url": "https://ka.wikipedia.org/wiki/გაბრიელი_(X_საუკუნე)", "length": 747}
{"id": "10592", "title": "გაბრიელ მაიორი", "text": "'''გაბრიელ მაიორი''' (გ. სექტემბერი, 1795)<ref></ref> — ქართველი დრამატურგი, მსახიობი, თეატრალური და სამხედრო მოღვაწე. მისი გვარი უცნობია. რუსეთში ახლდა ერეკლე II-ის ელჩს პაატა ანდრონიკაშვილს. იქ შეისწავლა საარტილერიო საქმე და სამშობლოში მაიორის ჩინით დაბრუნდა. მსახურობდა ერეკლე II-ის ჯარში. თბილისში დგამდა წარმოდგენებს, წერდა პიესებს, მსახიობობდა. მისი მონაწილეობით წარმოდგენები გამართულა თელავშიც. დაიღუპა კრწანისის ბრძოლაში, აღა-მაჰმად-ხანის შემოსევის დროს.\n\n==ლიტერატურა==\n\n\n==რესურსები ინტერნეტში==\n* ქართული თეატრის სათავეებთან — კვირის პალიტრა\n\n\n==სქოლიო==\n\n\nკატეგორია:გარდაცვლილი 1795\nკატეგორია:ქართველი მსახიობები\nკატეგორია:ქართველი დრამატურგები\nკატეგორია:ქართველი არტილერისტები", "url": "https://ka.wikipedia.org/wiki/გაბრიელ_მაიორი", "length": 689}
{"id": "10594", "title": "როკფელერის ცენტრი", "text": "thumb|250px|ჯენერალ ელექტრიკის შენობა.\nthumb|250px|პრომეთეს ქანდაკება როკფელერის ცენტრის მოედანზე \n'''როკფელერის ცენტრი''' () — 19 კომერციული შენობისგან შემდგარი კომპლექსი ნიუ-იორკში 48-ე და 51-ე ქუჩებს შორის. მდებარეობს მიდთაუნ მანჰეტენის ცენტრში, V და VIს ავენიუების კვარტალში.\n\nდღევანდელი როკფელერის ცენტრი ძირითადად შენობათა ორი კომპლექსის კომბინაციაა: ძველი არტ-დეკო საოფისე შენობები, რომლებიც 1930-იან წლებში აშენდა და ოთხო საერთაშორისო სტილის ცათამბჯენები აგებული ამერიკის ავენიუს გასწვრივ 1960-1970-იან წლებში.\n\nროკფელერის ცენტრს სახელი ჯონ როკფელერიის შვილის, ჯონ როკფელერ უმცროსის პატივსაცემად დაერქვა. როკფელერ უმცროსმა ეს ადგილი 1928 წელს  კოლუმბიის უნივერსიტეტისგან ლიზინგით მიიღო და განავითარა იგი 1939-1940 წლებში. როკფელერი თავდაპირველად ამ ადგილზე მეტროპოლიტენ-ოპერის კომპანიისთვის საოპერო თეატრის მშენებლობას გეგმავდა, თუმცა აზრი შეიცვალა 1929 წელს სააქციო ბირჟის კრახისა და მეტის პროექტიდან გამოსვლის გამო. არტ-დეკო სტილის ნაგებობების მშენებლობა დაიწყო 1931 წელს. კომპლექსის მთავარი არქიტექტორი იყო რეიმონდ ჰუდი, რომლის ჯგუფში ასევე იყო ახალგაზრდა უოლას ჰარისონი.\n\nამერიკის უდიდესი დახურული თეატრი - '''რადიო სიტი მიუზიკ ჰოლი''' - მდებარეობს როკფელერის ცენტრის კომპლექსში. ამ კომპლექსის ერთ-ერთი პირველი ბინადართაგანი იყო ამერიკის რადიოს კორპორაცია, საიდანაც მომდინარეობს სახელები \"რადიო სიტი\" და \"რადიო სიტი მიუზიკ ჰოლი\".\n\nროკფელერის ცენტრის მთავარი მონუმენტური შენობაა 71 სართულიანი, 872 ფუტის სიმაღლის ჯენერალ ელექტრიკის შენობა (30 როკფელერ პლაზა, უწინ ''არ-სი-ეი ბილდინგი''), რომელიც შადრევნებიანი მოედნის უკან, კომპლექსის ცენტრშია განთავსებული. ცათამბჯენში ამჟამად ენ-ბი-სი ტელესტუდიის შტაბ-ბინაა მოთავსებული. აქვეა მისი განთქმული \"სტუდია 8H\" - \"შაბათის ღამის შოუს\" (Saturday Night Live) ბინა. 1930-იანი წლების სხვა არტ-დეკო შენობებისგან განსხვავებით გენერალ ელექტრიკის კოშკი ბრტყელი სახურავით აიგო. აქ ამჟამად ცენტრის სათვალთვალო ტერასაა განთავსებული, საიდანაც ნიუ-იორკის შესანიშნავი პანორამა იშლება. რესტორანი \"რეინბოუ რუმ\" (ცისარტყელას ოთახი) განლაგებულია 65-ე სართულზე.\n\n1989 წელს როკფელერის ცენტრის მთელი კომპლექსი შესყიდულ იქნა კორპორაცია მიცუბიშის მიერ. ათი წლის შემდეგ ''ტიშმან სპეიერ პროპერტის ლ.პ.''-მ მიცუბიშისგან გამოისყიდა ისტორიული არტ-დეკო შენობები.\n\nკომპლექსის ტერიტორიაზე გამოფენილ ხელოვნების ნიმუშთა შორის ყველაზე ცნობილია პოლ მანშიპის პრომეთეს ქანდაკება, რომელსაც ადამიანთათვის ცეცხლი მოაქვს. ის დგას ქვედა ზონის მოედნის თავზე, რომელსაც ზამთარში საციგურაო მოედნად იყენებენ. მოქანდაკემ ლი ლოურიმ კომპლექს დაუთმო რამდენიმე საკუთარი ნამუშევარი, მათ შორის ფრესკები და ატლასის ქანდაკება. მექსიკელი სოციალისტი მხატვარი დიეგო რივერას მიერ შესრულებულია მიურალები, თუმცა მისი ნამუშევარი \"ადამიანი გზის გასაყართან\" მალევე მოხსნილ იქნა, ვინაიდან მასზე ლენინის პორტრეტი იყო გამოსახული. ქუჩის დონეზე მოედანზე 200 დროშის ანძაა აღმართული, რომელზეც სეზონურად ან გაეროს წევრი ქვეყნების დროშებია, ან აშშ-ის შტატების და ტერიტორიების, ან კიდევ, დღესასწაულებზე მხოლოდ აშშ-ს დროშები ფრიალებს.\n\n\n\nკატეგორია:ნიუ-იორკის არქიტექტურა\nკატეგორია:არტ-დეკო", "url": "https://ka.wikipedia.org/wiki/როკფელერის_ცენტრი", "length": 2968}
{"id": "10596", "title": "კოლუმბიის უნივერსიტეტი", "text": "'''კოლუმბიის უნივერსიტეტი ქალაქ ნიუ-იორკში''' (ინგლ. Columbia University in the City of New York, საზოგადოდ ცნობილი, როგორც '''კოლუმბიის უნივერსიტეტი''' ან მოკლედ '''კოლუმბია''') კერძო უნივერსიტეტია აშშ-ში და აივი ლიგის წევრი. კოლუმბია უძველესი უმაღლესი სასწავლებელია ნიუ-იორკის შტატში, სიძველით მეხუთეა აშშ-ში<ref></ref> და ერთ-ერთია ქვეყნის ცხრა კოლონიურ კოლეჯთაგან, რომლებიც ამერიკის რევოლუციამდე დაარსდა. კოლუმბიის მთავარი კამპუსი ნიუ-იორკის მორნინგსაიდ ჰაიტსის უბანში მდებარეობს ზემო მანჰეტენზე, ჰარლემთან. ის 1754 წელს დაფუძნდა, როგორც \"King's College\" (მეფის კოლეჯი), ბრიტანეთის მეფე ჯორჯ II-ის ქარტიით და ერთ-ერთია სამ აშშ-ის უნივერსიტეტთაგან, რომლებიც ამგვარად დაარსდა. ამერიკის რევოლუციური ომის შემდეგ კოლუმბია 1784-1787 წლებში საშტატო დაქვემდებარებაში იყო. ამჟამად უნივერსიტეტი 1787 წლის ქარტიით ფუნქციონირებს, რომლის მიხედვით მას კერძო რწმუნებულთა საბჭო განაგებს.\n\nკოლუმბია ყოველწლიურად ადმინისტრირებს ამერიკის სალიტერატურო ჯილდოს, პულიცერის პრემიას, და ის ასევე ამერიკის უნივერსიტეტების ასოციაციის ერთ-ერთი დამფუძნებელი წევრია. კოლუმბიასთან ასოცირდება ნობელის პრემიის ლაურეატთა მსოფლიოში ყველაზე მეტი ადამიანი (კურსდამთავრებულთა და პროფესორ-მასწავლებელთა ჩათვლით). კოლუმბიის შემოწირულობათა ფონდი და წლიური კვლევის ხარჯები ერთ-ერთი უმსხვილესია ამერიკის უნივერსიტეტთა შორის.<ref></ref> 2008 წელს უნივერსიტეტი რანგით მესამე იყო აშშ-ის უნივერსიტეტთა შორის ფონდების მოზიდვის მაჩვენებლით, რამაც დაახლოებით $495 მილიონი შეადგინა კერძო შემოწირულობათა სახით.<ref>აშშ-ის კოლეჯებსა და უნივერსიტეტბში საქველმოქმედო წვლილი 2008 წელს 6,2 %-ით გაიზარდა  </ref> უნივერსიტეტს ამჟამად ოთხი გლობალური ცენტრი აქვს: ამანი, იორდანია; პეკინი, ჩინეთი; პარიზი, საფრანგეთი; და მუმბაი, ინდოეთი.\n\nკოლუმბიის გამოჩენილ კურსდამთავრებულთა და კათედრის წევრთა შორის არიან: ხუთი შეერთებული შტატების დამფუძნებელი მამა; ოთხი აშშ-ის პრეზიდენტი, მათ შორის მიმდინარე; ცხრა უზენაესი მოსამართლე; 94 ნობელის პრემიის ლაურეატი, რაც ნებისმიერი სხვა უნივერსიტეტისას აღემატება; 101 პულიცერის პრემიის ლაურეატი, ასევე ნებისმიერ სხვა უნივერსიტეტზე მეტი;<ref> პულიცერი კატეგორიების მიხედვით</ref> სულ მცირე 25 აკადემიის ჯილდოს მფლობელი სულ 30 ოსკარით; 30-ზე მეტი ეროვნული სამეცნიერო მედლის მფლობელი; და სულ მცირე 50 მაკარტურის გენიოსის პრემიის ლაურეატი. კოლუმბიაში ამჟამად ცხრა ნობელის პრემიის ლაურეატი რეზიდენტია, 30 მაკარტურის გენიოსის პრემიის მფლობელი, ოთხი ეროვნული სამეცნიერო მედლის ლაურეატი, 143 ამერიკის ხელოვნებათა და მეცნიერების აკადემიის წევრი, 38 ეროვნულ აკადემიათა მედიცინის ინსტიტუტის წევრი; 20 ეროვნული საინჟინრო აკადემიის წევრი და 43 ეროვნული მეცნიერებათა აკადემიის წევრი.<ref>  ინფორმაცია პროფესორ-მასწავლებლებზე</ref><ref></ref>\n\n== კამპუსი ==\n=== მორნინგსაიდ ჰაიტსი ===\nleft|thumb|200px|მისასვლელი უნივერსიტეტთან გაადვილებულია პირდაპირი კავშირით მეტროს წითელი #1 ხაზის 116-ე ქუჩის სადგურთან. ნიუ-იორკის მეტროპოლიტენის მთავარი ინჟინერი კოლუმბიის კურსდამთავრებულია. ბუნებრივია, რომ მისი დაპროექტებულია სადგური კოლუმბიის მთავარი კამპუსის კარიბჭესთან.\nthumb|200px|right|ბატლერის ბიბლიოთეკა (ივნისი 2003)\nკოლუმბიის საბაკალავრო და სამაგისტრო სკოლათა უმრავლესობა განლაგებულია მის მორნინგსაიდ ჰეიტსის გვიანდელი მე-19 საუკუნის კამპუსზე. ამ კამპუსის დიზაინი ეკუთვნის გამოჩენილ არქიტექტორებს მაკკიმს, მიდსა და უაითს და მოიაზრება მათ ერთ-ერთ საუკეთესო ნამუშევრად.\n\nკოლუმბიის მთავარ კამპუსს ქალაქის ექვს ბლოკზე მეტი ფართობი უჭირავს (132.000 კვ.მ.), მორნინგსაიდში, აკადემიური უბანი, რომელიც ზემო ვესტ-საიდსა და ჰარლემს შორის მდებარეობს მანჰეტენზე. უნივერსიტეტს საკუთარ მფლობელობაში აქვს 7300 საცხოვრებელი ბინა ამავე უბანში, სადაც განთავსებულია პროფესორ-მასწავლებლები, სამაგისტრო სტუდენტები და სხვა პერსონალი. კამპუსზე 20-მდე სტუდსაცხოვრებელი კორპუსია საბაკალვრო სკოლებისთვის.<ref></ref> უნივერსიტეტს ვრცელი მიწისქვეშა გვირაბების სისტემა აქვს, რომელიც საუკუნეზე მეტს ითვლის. ზოგიერთი მათგანი სტუდენტებისთვის გახსნილია, ზოგი კი საზოგადოებისთვის დახურული.\n\nthumb|200px|left|[[ლოუს მემორიალური ბიბლიოთეკა]]\nკამპუსზე ახალი შენობები და ნაგებობები, განსაკუთრებით მეორე მსოფლიო ომის შემდგომი, ხანგრძლივი საზოგადოებრივი დებატების შედეგად მიღებული გადაწყვეტილებებით არის აგებული. საზოგადოება ხშირად უკმაყოფილებას გამოთქვამდა მაკკიმ, მიდ ენდ უაიტის ორიგინალური გეგმისგან გადახვევის მცდელობებზე, რაც ხშირად მოქალაქეთა აქტიურ პროტესტში იზრდებოდა. ასე იყო 1960-იან წლებში იურის ჰოლისა და ყველაზე ბოლოს ალფრედ ლერნერ ჰოლის დეკონსტრუქტივისტული კონსტრუქციის მშენებლობისას, რომელიც 1998 წელს დასრულდა და იმ პერიოდის კოლუმბიის არქიტექტურის ფაკულტეტის დეკანის, ბერნარდ ჩუმის დაპროექტებულია. მსგავსი წინააღმდეგობა შეხვდა კოლუმბიის მანჰატენვილის ექსპანსიის პროექტსაც.\n\nthumb|200px|\"კოლეჯ უოლკი\" შემაერთებელი ბილიკია [[ბროდვეი (ნიუ-იორკი)|ბროდვეისა]] და ამსტერდამ ავენიუს შორის.\nკოლუმბიის ბიბლიოთეკების სისტემა 9,5 მილიონ კრებულს მოიცავს, რითაც ის სიდიდით მეხუთე საკოლეჯო და მერვე საბიბლიოთეკო სისტემაა ქვეყანაში.<ref>წყაროები ცვალებადია; მაგ. : \"9.5 million printed volumes\"; : 9,277,042 \"volumes held.\"</ref>\n\nრამდენიმე შენობა მორნინგსაიდ ჰაიტსის კამპუსზე ისტორიული ადგილების ეროვნულ რეესტრშია შეტანილი. ლოუს მემორიალური ბიბლიოთეკა, ეროვნული ისტორიული ძეგლი და კამპუსის ცენტრალური, გამორჩეული არქიტექტურული მონუმენტია. ფილოსოფიის ფაკულტეტის შენობა ისტორიულ ადგილთა სიაში FM რადიოს გამოგონების გამოა. პუპინის ჰოლი ეროვნული ისტორიული ძეგლია და მასში ფიზიკისა და ასტრონომიის ფაკულტეტებია განთავსებული. აქ ჩაატარა პირველი ექსპერიმენტები ურანის ატომის გახლეჩაზე ენრიკო ფერმიმ. ურანის ატომი აქ გაიხლიჩა ათ დღეში მსოფლიოში პირველად კოპენჰაგენში განხორციელების შემდეგ.\n\n=== სხვა კამპუსები ===\nსამედიცინო სკოლები განლაგებული კოლუმბიის უნივერსიტეტის სამედიცინო ცენტრში, დაახლ. 50 ბლოკში მთავარი კამპუსიდან აპტაუნის მიმართულებით და 8 ჰექტარს მოიცავს. კოლუმბია ასევე ფლობს 11 ჰექტარს ბეიკერ ბილდზე, სადაც განთავსებულია სასპორტო დაწესებულებები, სტადიონები და სანიჩბოსნო ზოლი მანჰეტენის კუნძულის ჩრდ. ბოლოში. მესამე კამპუსი განლაგებულია ჰუდზონის დასავლეთ სანაპიროზე - 157 აკრი ლამონ-დოჰერტის მიწის ობსერვატორია პალისადესში, ნიუ-იორკის შტატი. მეოთხეა ნევისის ლაბორატორიები ირვინგტონში (ნიუ-იორკის შტატი). სატელიტი კამპუსია ასევე პარიზში.\n\n=== უნივერსიტეტის საავადმყოფო ===\nნიუ-იორკის პრესბიტერიანული საავატმყოფო კოლუმბიისა და კორნელის უნივერსიტეტების სამედიცინო სკოლებთან არის ასოცირებული. ჟურნალის US News and World Reports ანგარიშის \"Americas Best Hospitals 2009\" მიხედვით, ის ქვეყანაში მეექვსე, ხოლო უნივერსიტეტის საავადმყოფოთა შორის მესამეა. კოლუმბიის სამედიცინო სკოლა ნიუ-იორკის შტატის ფსიქიატრიული ინსტიტუტის სტრატეგიული პარტნიორია და ასევე ასოცირებულია აშშ-ის 19 და უცხოეთის 4 სხვა საავადმყოფოსთან.\n\n=== ''ალმა მატერი'' ===\nსახელი მიუთითებს ლოუს მემორიალური ბიბლიოთეკის კიბეებზე მდებარე დენიელ ჩესტერ ფრენჩის ქანდაკებაზე. მასში \"დამალულია\" მცირე ზომის ბუ. ალმა მატერი კოლუმბიის მრავალ ლეგენდასთან არის დაკავშირებული. მთავარი ლეგენდით პირველი სტუდენტი ფრეშმენის (პირველკურსელი) კლასიდან, რომელიც ბუს იპოვის, ყველაზე წარჩინებით დაამთავრებს მას, ხოლო ნებისმიერი შემდეგ ბარნარის კოლეჯის სტუდენტი, რომელიც მას იპოვის, კოლუმბიის კურსდამთავრებულს გაჰყვება ცოლად (ბარნარდი ქალთა კოლეჯია). უნივერსიტეტში ჩაბარების მსურველთა ტურებისას კოლუმბიის ტურ-გიდი სტუდენტებს ურჩევს ალმა მატერის ფეხს ხელი გადაუსვან, ვინაიდან ეს მათ უნივერსიტეტში ჩარიცხვას უზრუნველყოფს.\n\n=== ბატლერის ბიბლიოთეკა ===\nმთავარი ბიბლიოთეკა, რომელიც გაჭედილია შუალედური და საკურსო გამოცდების პერიოდში, სამ ნაწილად იყოფა: საცავი, სასწავლო ოთახები და კაფე. საფინალო გამოცდების პერიოდში, სტუდენტები ცდილობენ რაც შეიძლება ადრე მოვიდნენ ადგილის საშოვად. ბატლერში უნივერსიტეტის 9,2 მილიონი ბეჭდური გამოცემიდან 1,9 მილიონია განთავსებული,<ref>Columbia's Rare Book & Manuscript Library Acquires Early Thirteenth-Century Manuscript Bible</ref>, რომელთა უმრავლესობა ჰუმანიტარულ და ისტორიულ თემებს ეხება. სხვა ბიბლიოთეკებისგან განსხვავებით, ბატლერი ნაწილობრივ მაინც ღიაა 24 საათის განმავლობაში მათთვის, ვისაც გვიან ღამე სამეცადინოდ ადგილი სჭირდება. აქვეა განთავსებული იშვიათ წიგნთა და მანუსკრიპტთა ბიბლიოთეკა (მათ შორის უნივერსიტეტის არქივები), ფილიპ მილსტეინის საბაკალავრო ბიბლიოთეკა, ზეპირი ისტორიის კოლექცია და ბატლერის მედია კოლექცია. ბატლერი ერთ-ერთია კამპუსის 24 ბიბლიოთეკიდან, რომელთა უმრავლესობა გარკვეულ თემატიკაზე სპეციალიზდება.<ref>''კოლუმბიის უნივერსიტეტების ბიბლიოთეკები''</ref>\n\n=== ევერის არქიტექტურისა და ნატიფ ხელოვნებათა ბიბლიოთეკა ===\nthumb|right|ევერი ჰოლი\n\nევერის ბიბლიოთეკა უდიდესი არქიტექტურული ბიბლიოთეკაა ქვეყანაში და ერთ-ერთი უდიდესი (თუ ყველაზე დიდი არა) მსოფლიოში.<ref>ბრიტანეთის არქიტექტორთა სამეფო ინსტიტუტის (R.I.B.A.) მიხედვით</ref> ბიბლიოთეკაში 400.000-ზე მეტი ბეჭდვითი გამოცემაა, რომელთა მეტი წილის წაკითხვა მხოლოდ ბიბლიოთეკის ტერიტორიაზეა შესაძლებელი. ბიბლიოთეკის მიერ განხორციელებულ ერთ-ერთ უმნიშვნელოვანეს პროექტთაგანია \"არქიტექტურული პერიოდული გამოცემების ევერის ინდექსი\", რომელიც დაკავშირებულ თემებზე პერიოდულ ლიტერატურაში ციტირებების ელექტრონულად მოძიების საშუალებას იძლევა. ეს ინდექსი 1930-იანი წლებიდან დღემდე ყველა პერიოდულ გამოცემას მოიცავს. მასშია ასევე XIX საუკუნის პერიოდის მონაცემები.\n\n== ისტორია ==\nკოლუმბია უძველესი უმაღლესი სასწავლებელია ნიუ-იორკის შტატში. დაარსებული და ქარტიამინიჭებული 1754 წელს როგორც კინგს კოლეჯი, კოლუმბია დაარსების თარიღით მეექვსია, ხოლო ქარტიის მინიჭების თარიღით კი სიძველით მეხუთე უმაღლესი სასწავლებელია. ამერიკის რევოლუციური ომის შემდეგ კინგს კოლეჯს კოლუმბიის კოლეჯი დაარქვეს 1784 წელს, ხოლო 1896 წელს ის უკვე კოლუმბიის უნივერსიტეტი გახდა. დროთა განმავლობაში კოლუმბია გაიზარდა და ამჟამად ოც სკოლასა და ასოცირებულ ინსტიტუტს მოიცავს.\n\n=== კინგს კოლეჯი: 1754-76 ===\n\nნიუ-იორკში კოლეჯის დაარსების შესახებ განხილვა 1704 წლიდან დაიწყო, თუმცა სერიოზულად ამაზე 1750-აინ წლებამდე არ უფიქრიათ, როცა იელის ადგილობრივი კურსდამთავრებულები და სამების ეკლესიის (იმჟამად ინგლისის ეკლესია, ამჟამად ეპისკოპალური) წევრები შეაშფოთა ნიუ-ჯერსის კოლეჯის დაარსებამ (ამჟამად პრინსტონის უნივერსიტეტი); იმიტომ, რომ ის ევანგელისტი \"დიდი გამოფხიზლების\" ზეგავლენით \"ახალი სინათლის\" პრესბიტერიანელებმა დააფუძნეს და ასევე იმიტომ, რომ ის მდ. ჰუძონის გადაღმა პროვინციაში მდებარეობდა, და ასევე იმიტომაც, რომ ეს ნიუ-იორკს კულტურულად და ინტელექტუალურად ჩამორჩენილი ქალაქის იმიჯს შეუქმნიდა. სწორედ ამიტომ მათ დააარსეს საკუთარი \"მოპაექრე\" დაწესებულება \"კინგის კოლეჯი\" და პირველ პრეზიდენტად სემუელ ჯონსონი აირჩიეს. კლასები 1754 წლის 17 ივლისს დაიწყო და ერთადერთი მასწავლებელი ჯონსონი იყო. რამდენიმე თვის შემდეგ 1754 წლის 31 ოქტომბერს, დიდი ბრიტანეთის მეფე ჯორჯ II-მ კოლეჯს ოფიციალურად გადასცა სამეფო ქარტია. 1760 წელს კინგის კოლეჯი გადავიდა ახალ შენობაში პარკ პლეისში, დღევანდელი მერიის შენობის შორიახლოს, და 1767 წელს ის პირველი ამერიკული სამედიცინო სკოლა გახდა, რომელმაც მედიცინის დოქტორის ხარისხი გასცა.\n\nthumb|left|სემუელ ჯონსონი, კოლეჯის პირველი პრეზიდენტი\nნიუ-იორკში ახალი კოლეჯის დაარსებას საკმაო წინააღმდეგობა შეხვდა, ვინაიდან იგი სრულიად ინგლისის ეკლესიის დაწესებულება იყო, რომელსაც სამეფო გვირგვინის ოფიციალური პირები მფარველობდნენ, მათ შორის კენტერბერის არქიეპისკოპოსი და პლანტაციებისა და კოლონიების სამეფო მდივანი. თუმცა იმის შიში, რომ კინგის კოლეჯის მეშვეობით ამერიკაში ინგლისური საეპისკოპოსა და გვირგვინის გავლენა დამყარდებოდა მიიჩქმალა მისი უსაზღვრო სიმდიდრით, რომელიც ბევრად აღემატებოდა ყველა სხვა კოლონიური კოლეჯისას ამ პერიოდში.\n\nამერიკის რევოლუცია და შემდგომი ომი კატასტროფული აღმოჩნდა კინგის კოლეჯისთვის. 1776 წელს სწავლება შეწყდა რვა წლით: ამ წლის გაზაფხულზე კონტინენტური არმიის მოსვლასთან ერთად და გრძელდებოდა ქ. ნიუ-იორკის ბრიტანელთა ჯარების ოკუპაციის პერიოდში მათ 1783 წელს წასვლამდე. კოლეჯის ბიბლიოთეკა გაიძარცვა, ხოლო მიის ერთადერთი შენობა სამხედრო ჰოსპიტალის დანიშნულებას ასრულებდა ჯერ ამერიკელთა, შემდეგ კი ბრიტანეთლა ჯარებისთვის. ამასთან, ომის შემდეგ კოლეჯის მრავალი კურსდამთავრებული კანადაში ან დიდ ბრიტანეთში გაიქცა, რითაც სათუო გახდა კოლეჯის მომავალი მართვისა და დაფინანსების საკითხი.\n\nმიუხედავად იმისა, რომ კოლეჯი თორისტების ბასტიონად ითვლებოდა, მან შეძლო აღეზარდა რევოლუციური თაობის მრავალი წამყვანი ლიდერი - ადამიანები, რომლებმაც გადამწყვეტი როლი შეასრულეს კოლეჯის აღორძინებაში. კინგს კოლჯის ადრეულ სტუდენტთა შორის იყვნენ: ჯონ ჯეი, რომელიც პარიზის ტრაქტატის მოლაპარაკებაში მონაწილეობდა აშშ-სა და დიდ ბრიტანეთს შორის, რომლითაც რევოლუციური ომი დასრულდა, ადამიანი, რომელიც მოგვიანებით აშშ-ის პირველი იუსტიციის მინისტრი (Chief Justice) გახდა; ალექსანდერ ჰამილტონი, გენერალ ჯორჯ ვაშინგტონის სამხედრო ატაშე, ფედერალისტური წერილების უმრავლესობის ავტორი და ხაზინის პირველი მდივანი; გუვერნერ მორისი, აშშ-ის კონსტიტუციის ბოლო ვარიანტის ავტორი; და რობერტ ლივინგსტონი, ხუთკაციანი კომიტეტის წევრი, რომელმაც დამოუკიდებლობის დეკლარაცია დაწერა.\n\nკინგს კოლეჯის ყველაზე განთქმული ალუმი უდავოდ ალექსანდერ ჰამილტონია. ჰამილტონის პირველი შეხება სამხედრო საქმეთან 1775 წლის ზაფხულში სტუდენტობის დროს იყო, ბოსტონთან ბრძოლის დაწყების შემდეგ. ნიკოლას ფიშთან, რობერტ ტრუპთან და კინგსის სხვა სტედენტთა ჯგუფთან ერთად ის მოხალისედ შეუერთდა შეიარაღებული მილიციის კომპანიას, რომელსაც \"მუხის გული\" (Hearts of Oak) ერქვა, სადაც ჰამილტონმა ლეიტენანტის რანგი მიიღო. ჯგუფს გამორჩეული უნიფორმა ჰქონდა, რომელსაც კეპზე ამშვენებდა წარწერა \"თავისუფლება ან სიკვდილი\" და ყოფილი ბრიტანეთის ოფიცრის მეთაურობით სენტ პოლის კაპელის სასაფლაოს მორიგეობდა. 1775 წლის აგვისტოში ბრიტანეთის სამხედრო ხომალდის \"აზია\" ცეცხლის ქვეშ მუხის გულები (ასევე \"კორსიკელები\") წარმატებით ახერხებენ მოწინააღმდეგეებისგან ტყვიამფქვრევის წართმევას, რის შემდეგაც არტილერიული ნაწილი ხდებიან. ირონიულია, რომ 1776 წელს კაპიტანი ჰამილტონი მონაწილეობდა ბრძოლაში ჰარლემ ჰაიტსზე, რომელიც სწორედ იმ ადგილას გაიმართა სადაც ერთი საუკუნის შემდეგ მისი ალმა მატერი დაიდებს ბინას.\n\n=== ადრეული კოლუმბიის კოლეჯი: 1784-1857 ===\nthumb|დევიტ კლინტონი, კოლუმბიაში გადმოსული პრინსტონიდან.\nმიუხედავად იმისა, რომ კოლეჯი მისი ომამდელი ლოიალისტური დამოკიდებულის გამო დისკრედიტირებული იყო, შტატში დარჩენილი კურსდამთავრებულები, მათ შორის ჰამილტონი, ჯეი და განსაკუთრებით კინგის კოლეჯის მმართველობის მაძიებლები, დიდი ენთუზიაზმით ბჭობდნენ მისი ხელახლა გახსნის შესახებ. თუმცა, ეს სავარაუდოდ შესაძლებელი გახდა მხოლოდ ერთი ფაქტის გამო — ნიუ-იორკის შტატის გუბერნატორ ჯორჯ კლინტონს საკუთარი ძმისშვილის დევიტისთვის კოლეჯის განათლების მისაცემად შტატის გარეთ გაგზავნა მოუწია (ნიუ-ჯერსის კოლეჯში) — ადგილობრივი საზოგადოება დადებითად განეწყო ქალაქში კოლეჯის არსებობაზე, ხოლო განახლებული კინგსი, რომელსაც თავისუფალდ შეეძლო საჭირო დაწესებულებების უზრუნველყოფა, ლოგიკური არჩევანი იყო.\n\n1784 წელს სკოლა ხელახლა გაიხსნა როგორც \"კოლუმბიის კოლეჯი\" — რომანტიკულად პატრიოტული სახელი, რომელიც ახალი რესპუბლიკისადმი ლოიალურობას უსვამდა ხაზს. თუმცა ეს გახსნა ისე განხორციელდა, რომ კოლუმბიის კოლეჯი განსხვავებული უნდა ყოფილიყო როგორც ხასიათით ისე სახელითაც. ახალ ქარტიაში კოლეჯის ყოფილი ინგლისის ეკლესიასთან ასოციაცია არ ფიგურირებდა. მისი მმართველობა რეგენტთა საბჭოს უნდა ჩაბარებოდა, რომლებიც ნიუ-იორკის შტატის ყველა საგრაფოს წარმოადგენდნენ, ხოლო გუბერნატორი კლინტონი კი კანცლერი იქნებოდა. როგორც შტატის ქონება შტატის კონტროლს ქვეშ, კოლუმბია უნდა გამხდარიყო მთელი შტატის საზოგადოებრივი განათლების სისტემის ბაზისი.\n\nვინაიდან შტატმა ამ დაწესებულების დაფინანსებით დიდად თავი არ შეიწუხა, ამგვარი გარიგება ორივე მხარისთვის სწრაფად მიუღებელი ხდებოდა. რეგენტთა ექსპანსიამ 20 ახალი ნიუ-იორკის მოქალაქით ჰამილტონსა და ჯეის უპირატესობა მისცა და ისინი, ნიუ-იორკის მერ ჯეიმზ დუეინთან ერთად, კოლეჯის პრივატიზაციას აწვებოდნენ. 1787 წელს კოლეჯის ახალი ქარტია მიიღეს, რომელიც დღემდე ძალაშია, და რომელმაც კერძო რწმუნებულთა საბჭოს უფლებამოსილება მიანიჭა. სემუელ ჯონსონის ვაჟი, უილიამ სემუელ ჯონსონი მისი პრეზიდენტი გახდა.\n\n1790-იან წლებში ნიუ-იორკის ფედერალური და შტატის დედაქალაქად გამოცხადების პერიოდში განახლებული კოლუმბია ყვაოდა ფედერალისტი ჰამილტონისა და ჯეის ხელმძღვანელობის ქვეშ. 1790 წელს სემესტრის გახსნას ჯორჯ ვაშინგტონი დაესწრო. იმავე წლიდან გაღვივდა ინტერესი იურიდიულ განათლებაში პროფესორ ჯეიმზ კენტის ხელმძღვანელობით. შტატისა და ქვეყნის ჯეფერსონის ერაში შესვლასთან ერთად კოლეჯის იღბალმა ნელ-ნელა უკუღმა შებრუნება დაიწყო. უმთავრესი სირთულე დაფინანსება იყო; კოლეჯი, რომელიც უკვე ნაკლებ ფულს იღებდა შტატიდან პრივატიზაციის გამო, სულ უფრო ღრმა ფინანსურ კრიზისში ვარდებოდა მოქიშპე პოლიტიკოსთან ძალაუფლებაში მოსვლის გამო და ასევე ახალი აპსტეიტის კოლეჯები ჰამილტონი და იუნიონი უფრო ეფექტურად ახერხებდნენ სუბსიდიების მიღებას. ის რაც კოლუმბიას შეხვდა იყო მანჰეტენის უძრავი ქონება, რაც მხოლოდ მოგვიანებით გახდა მომგებიანი.\n\nკოლუმბიის რეპუტაცია ძირს ვარდებოდა XIX საუკუნის მთელი პირველი ნახევრის განმავლობაში. იურიდიული ფაკულტეტის წარუმატებლობის გამო 1807 წელს სამედიცინო ფაკულტეტი სკოლას გამოეყო და მედიკოსთა და ქირურგთა დამოუკიდებელ კოლეჯს შეუერთდა. წინააღმდეგობამ სტუდენტებსა და პროფესორ-მასწავლებლებს შორის პიკს მიაღწია 1811 წლის \"ჯანყიანი გახსნისას\", როდესაც სტუდენტებმა აურზაური მოაწყვეს მმართველობის გადაწყვეტილების გამო ხარისხი არ მიენიჭებინა ჯონ სტივენსონისთვის, რომელმაც მის სიტყვაში წინააღმდეგობრივი ფრაზები შეიტანა.\n\nმიუხედავად იმისა, რომ კოლეჯმა საბოლოოდ შეძლო სტრუქტურული სიტლანქის გამო მისი სამარცხვინო რეპუტაციის შეფერთხვა კოლეჯ ჰოლისთვის რამდენიმე ფრთის დამატებით იმჟამად მოდურ ბერძნული აღორძინების სტილში, ამ მცდელობამ ვერ შეძლო კოლუმბიის ხანგრძლივი დაღმასვლის პროცესის შეჩერება და ის მალე დაჩრდილა 1854 წლის გიბსის საქმემ, რომელშიც განთქმულ ქიმიის პროფესორ ოლივერ ვოლკოტ გიბსს კოლეჯში, რომელიც მან დაამთავრა, პროფესორის სტატუსი არ მისცეს, მისი უნიტარული ასოციაციის გამო. ეს შემთხვევა ბევრისთვის ამ ორგანიზაციის ვიწრო მფოსლმხედველობას მიანიშნებდა. 1854 წლის ივლისში ბოსტონის \"ქრისჩიან ეგზემაინერი\" სტატიაში \"ბოლოდროინდელი სიძნელეები კოლუმბიის კოლეჯში\", აღნიშავდა, რომ სკოლა \"ძლიერი იყო კლასიკაში\", თუმცა \"სუსტი მეცნიერებაში\" და \"ძალიან ცოტა გამორჩეული კურსდამთავრებული ჰყავდა\".\n\n=== ექსპანსია და გადასვლა მედისონ ავენიუზე ===\nthumb|left|200px|გოტიკური აღორძინების სტილის იურფაკის შენობა\n1857 წელს კოლეჯი პარკ პლეისიდან გოთური აღორძინების სტილის კამპუსზე გადავიდა 49-ე ქუჩასა და მედისონ ავენიუზე, სადაც ის მომდევნო 50 წელს დარჩა. ეს გადასვლა დაემთხვა კოლეჯის ახალ გარდასახვას; იმ წლის დასაწყისში კოლეჯის პრეზიდენტმა ჩარლზ კინგმა კოლუმბია უნივერსიტეტად გამოაცხადა. მე-19 საუკუნის ბოლო ნახევარი პრეზიდენტ ფ. ბარნარდის ხელმძღვანელობით ორგანიზაცია სწრაფად იძენს ნამდვილი თანამედროვე უნივერსიტეტის სახელს. კოლუმბიის იურიდიული სკოლა 1858 წელს დაარსდა, ხოლო 1864 წელს ნაღმების სკოლა, რაც პირველი ასეთი სახის დაწესებულება იყო და წინამორბედი გახდა დღევანდელი ფუს ფონდის საინჟინრო და გამოყენებით მეცნიერების სკოლის. ბარნარდის ქალთა კოლეჯი კოლუმბიის პრეზიდენტმა დააარსა 1889 წელს; კოლუმბიის უნივერსიტეტის ექიმებისა და ქირურგების კოლეჯი უნივერსიტეტის ნაწილი გახდა 1891 წელს, მას მოჰყვა ტიჩერსის კოლეჯი 1893 წელს. პოსტსაბაკალავრო ფაკულტეტებმა პოლიტიკურ მეცნიერებაში, ფილოსოფიაში და წმინდა მეცნიერებაში პირველი ფილოსოფიის დოქტორის ხარისხი გასცეს 1875 წელს. ეს პერიოდი გახდა მოწმე კოლუმბიის კოლეჯთაშორის სპორტში მონაწილეობის ინაუგურაციის, 1867 წელს ბეისბოლის გუნდის შექმნით, 1870 წელს ფეხბურთის გუნდის ორგანიზაციით და 1873 წელს ნიჩბოსანთა გუნდის ჩამოყალიბებით. კოლუმბიის პირველი კოლეჯთაშორისი საფეხბურთო მატჩი რატგერსთან ჩატარდა ანგარიშით 6-3 (წაგება). გაზეთი \"Columbia Daily Spectator\" ამავე პერიოდში იწყებს გამოცემას (1877).\n\n=== მორნინგსაიდ ჰაიტსი ===\nframe|მორნინგსაიდ ჰაიტსის კამპუსის განაშენიანება 1915 წელს\n1896 წელს უნივერსიტეტის რწმუნებულებმა ახალი სახელის \"კოლუმბიის უნივერსიტეტი\" გამოყენებაზე ოფიციალური ნებართვა გასცეს და ამჟამად ეს დაწესებულება ოფიციალურად ცნობილია როგორც \"Columbia University in the City of New York\" (კოლუმბიის უნივერსიტეტი ქალაქ ნიუ-იორკში). ამასთან, საინჟინრო ფაკულტეტს დაარქვეს \"School of Mines, Engineering and Chemistry\" (მაღაროების, ინჟინერიისა და ქიმიის სკოლა). ამ პერიოდში უნივერსიტეტის პრეზიდენტი სეთ ლოუს გადაწყვეტილებით კამპუსი ისევ გადაიტანეს, ამჯერად 49-ე ქუჩიდან მის თანამედროვე ადგილსამყოფელზე, რომელიც გაცილებით ვრცელი (და იმ პერიოდში უფრო სოფლის ტიპის) კამპუსი იყო ჯერ კიდევ ჩამოყალიბების პროცესში მყოფი მორნინგსაიდ ჰაიტსის უბანში. ამ ადგილას უნივერისტეტის გადმოსვლამდე ბლუმინგდეილის ფსიქიკურად ავადმყოფთა თავშესაფარი მდებარეობდა. თავშესაფრის ერთ-ერთი შენობა, ზედამხედველთა კოტეჯი (ამჟამად ცნობილი როგორც ბუელის ჰოლი), დღესაც არსებობს.\n\nშენობა, რომელსაც ხშირად უნივერსიტეტის ემბლების სახით გამოსახავენ, არის მორნინგსაიდ ჰაიტსის კამპუსის ცენტრში — ლოუს მემორიალური ბიბლიოთეკა. 1895 წელს აგებულ შენობას დღესაც ლოუს ბიბლიოთეკას უწოდებენ, თუმცა მან ამ დანიშნულებით ფუნქციონირება შეწყვიტა 1934 წელს. მასში ამჟამად განლაგებულია პრეზიდენტისა და პროვოსტის ოფისები, დამთვალიერებელთა ცენტრი, წრმუნებულთა დარბაზი და კოლუმბიის უსაფრთხოების განყოფილება. პართენონისა და პანთეონის მაგალითზე აგებულ შენობას უდიდესი გრანიტით ნაგები გუმბათი აქვს აშშ-ში.<ref></ref>\n\nthumb|left|[[ლოუს მემორიალური ბიბლიოთეკა|კიბეები ლოუს ბიბლიოთეკის წინ]], დაახ. 1900 \n\nლოუს შემდეგი პრეზიდენტი ნიკოლას მიურეი ბატლერის ხელმძღვანელობით კოლუმბია სწრაფად გახდა ქვეყნის წამყვანი კვლევითი დაწესებულება. მის მიერ დანერგილი \"მულტივერსტიტეტის\" მოდელს შემდგომში მრავალი უნივერსიტეტი ნერგავს. მორნინგსაიდ ჰაიტსის კამპუსზე კოლუმბიამ თავი მოუყარა კოლეჯს, იურიდიულ ფაკულტეტს, სამაგისტრო ფაკულტეტებს, მაღაროების სკოლას (მოგვიანებით საინჟინრო ფაკულტეტი) და ექიმთა და ქირურგთა კოლეჯს. ბატლერს კოლუმბიის პრეზიდენტის პოსტი ოთხ ათწლეულს ეკავა და, შესაბამისად, მნიშვნელოვანი ფიგურა გახდა ამერიკის საზოგადოებრივ ცხოვრებაში (როგორც ვიცე-პრეზიდენტობის კანდიდატი და ნობელის ლაურეატი). მისი დანერგილია მრავალი ინოვაცია უნივერსიტეტის ადმინისტრაციის პრაქტიკაში, მათ შორის ცენტრალიზებული აკადემიური ურთიერთობები, რეგისტრარების, დეკანების, პროვოსტებისა და მდივნების პირდაპირი დანიშვნა, ასევე პროფესიონალიზებული საუნივერსიტეტო ბიუროკრატიის ჩამოყალიბება, რასაც იმ პერიოდის უნივერსიტეტებში პრეცედენტი არ მოეპოვებოდა.\n\n1893 წელს დაარსდა კოლუმბიის უნივერსიტეტის სტამბა \"ეკონომიკური, ისტორიული, ლიტერატურული, სამეცნიერო და სხვა დარგების შესწავლის წახალისებისთვის; და ამ დარგებში ორიგინალური კვლევების მომცველი სამეცნიერო ნამუშევრების პუბლიკაციების წასახალისებლად.\" სტამბის პუბლიკაციათა შორისაა \"კოლუმბიის ენციკლოპედია\" (1935).\n\n=== მანჰატენუილის კამპუსის ექსპანსია ===\n2007 წლის აპრილისთვის უნივერსიტეტს შესყიდული ჰქონდა მანჰატენუილის ინდუსტრიული უბნის დიდი ნაწილი, რაც ახალი კამპუსის გეგმის 2/3-ს შეადგენდა. ახალ კამპუსზე, რომელიც 125-ე ქუჩიდან 133-ე ქუჩამდე იჭიმება, კოლუმბიის ბიზნესისა და ხელოვნების სკოლების ახალი შენობები განთავსდება. აქვე იქნება სამედიცნო კვლევითი ცენტრები ნეიროდეგენერაციული დაავადებების (როგორიცაა პარკინსონი და ალცჰაიმერი) კვლევითი ცენტრი.<ref></ref> $7&nbsp;მილიარდის ღირებულების ექსპანსიის გეგმა მოიცავს ყველა არსებული შენობის დანგრევას, გარდა სამისა, რომლებსაც ისტორიული მნიშვნელობა აქვს. გაქრება ყველა ინდუსტრიული და სასაწყობე ნაგებობა და გადაასახლებენ 132 ბინის მცხოვრებს. მათ ნაცვლად უნივერსიტეტისთვის 632,000 მ² ახალი ფართი შეიქმნება. პრიცკერის პრემიის ლაურეატი არქიტექტორი რენცო პიანოს მიერ დაპროექტებულ კამპუსზე ასევე განთავსდება ფეხმავალთა ქუჩები და დამატებითი საზოგადო პარკები.\n\n2006 წელს ნიუ-იორკის ქალაქგეგმარების დეპარტამენტის მიერ სერტიფიცირებულ გარემოზე გავლენის ანგარიშში მითითებულია, რომ პროექტის ზონიდან 300 ადამიანის გადასახლება იქნება საჭირო, ასევე 3.300 ადამიანი იძულებული იქნება პროექტის მიმდებარე ზონიდან გადასახლდეს. უესტ-ჰარლემის თემთა აქტივისტი ჯგუფები პროექტს ეწინააღმდეგებოდნენ საკუთრებისა და მობინადრეთა უფლებების დაცვისთვის, ასევე მოითხოვდნენ ადგილობრივ მცხოვრებთათვის სამართლიან კომპენსაციას.<ref></ref><ref></ref> შემდგომმა საზოგადო მოსმენებმა უბნის გაცილებით ხმაურიანი პროტესტი გამოიწვია. ერთ-ერთ უკანასკნელ მოსმენაზე, 2008 წლის დეკემბერში, ნიუ-იორკის შტატის უძრავი ქონების გადახალისების სააგენტომ \"ემპაირ სტეიტ დეველოპმენტ კორპორეიშენი\" დაამტკიცა ემინენტ დომეინის გამოყენება, რომელიც, მანჰატენუილისთვის \"მიგდებული\" სტატუსის დეკლარირებით, სამთავრობო ორგანოებს კერძო საკუთრების საზოგადოებრივი სარგებლობისთვის გამოყენების უფლებას აძლევს.<ref></ref> 2009 წლის 20 მაისს, ნიუ-იორკის საზოგადო სამსახურების კონტროლის საბჭომ მანჰატენუილის ექსპანსიის გეგმა საბოლოოდ დაამტკიცა.<ref></ref>\n\n== განათლება ==\n=== ორგანიზაცია ===\nუნივერსიტეტის საბაკალავრო სკოლებია: კოლუმბიის კოლეჯი, ფუს ფონდის საინჟინრო და ტექნიკური მეცნიერების ფაკულტეტი, ზოგად საგანთა ფაკულტეტი. უნივერსიტეტს საფილიალო კავშირები აქვს ბარნარდის კოლეჯთან (საბაკალავრო ლიბერალურ ხელოვნებათა კოლეჯი ქალთათვის), ტიჩერსის კოლეჯთან, ებრაულ თეოლოგიურ სემინარიასთან და გაერთიანებულ თეოლოგიურ სემინარიასთან. შეთანხმებით ბარნარდისა და ტიჩერსის კოლეჯების კურსდამთავრებულებს დიპლომსა და ხარისხს კოლუმბიის უნივერსიტეტი ანიჭებს.\n\n== სქოლიო ==\n\n\n== რესურსები ინტერნეტში ==\n* კოლუმბიის მთავარი საიტი\n* კოლუმბიის არქიტექტურის, დაგეგმარებისა და პრეზერვაციის სკოლა\n\n\n\n\nკატეგორია:აშშ-ის უნივერსიტეტები\nკატეგორია:აივი ლიგა\nკატეგორია:ნიუ-იორკი", "url": "https://ka.wikipedia.org/wiki/კოლუმბიის_უნივერსიტეტი", "length": 24027}
{"id": "10597", "title": "ჩიკაგო", "text": "'''ჩიკაგო''' (აგრეთვე ცნობილი როგორც „მეორე ქალაქი“ ან „ქარის ქალაქი“, პოტავატომის ტომის ინდიელები, რომლებიც ამ ადგილას სახლობდნენ თეთრკანიანი ახალმოსახლეების გამოჩენამდე ამ ადგილას „ჩეეკაგუ“-ს უწოდებდნენ) — მოსახლეობით მესამე უდიდესი ქალაქი აშშ-ში ნიუ-იორკისა და ლოს-ანჟელესის შემდეგ.  ჩიკაგო მდებარეობს შუა-დასავლეთის შტატ ილინოისში მიჩიგანის ტბის სამხრეთ-დასავლეთ სანაპიროს გასწვრივ. გარეუბნებსა და გარშემო მდებარე ქაუნთების ჩათვლით ჩიკაგოლენდის დიდი მეტროპოლია 10 მილიონამდე მოსახლეს ითვლის.\n\n1833 წელს დაფუძნებული მცირე სასაზღვრო დასახლება ოლდ-ნორზვესტიდან ქალაქი გაიზარდა და განვითარდა მსოფლიოს ერთ-ერთ წამყვან მეტროპოლიად და დღეს ჩიკაგო მსოფლიოს „ალფა“ (ყველაზე გავლენიანი) ქალაქების ათეულშია. ჩიკაგო იყო ადგილი, სადაც მსოფლიოში პირველი ცათამბჯენი აშენდა და დღეისთვის იგი შუადასავლეთის ფინანსური, სატრანსპორტო და კულტურული დედაქალაქია. ქალაქი ასევე ცნობილია მისი ეთნიკური მრავალფეროვნებით. ჩიკაგოს ცათამბჯენები, ადგილობრივი სამზარეულო, პოლიტიკური ტრადიციები და სპორტული გუნდები მისი ყველაზე ცნობილი სიმბოლოებია.\n\n== ლიტერატურა ==\n\n\n\n\n*", "url": "https://ka.wikipedia.org/wiki/ჩიკაგო", "length": 1042}
{"id": "10599", "title": "გაბრიელ ოჩოპენტრეს ძე", "text": "'''გაბრიელ ოჩოპენტრეს ძე''' — X საუკუნის II ნახევრის ქართველი სამხედრო მოღვაწე, დავით III დიდის (კურაპალატის) სარდალი. მეთაურობდა 998 წელს ტაოს ასაოხრებლად წამოსულ ადარბადაგანის ამირა მამლანისა და სხვა ამირების შეერთებული ლაშქრის წინააღმდეგ გაგზავნილ ტაოელთა მხედრობას. მოხსენიებული ჰყავს XI საუკუნის სომეხ ისტორიკოს ასოლიკს.\n\n== ლიტერატურა ==\n\n\nკატეგორია:ქართველი სამხედრო მოღვაწეები", "url": "https://ka.wikipedia.org/wiki/გაბრიელ_ოჩოპენტრეს_ძე", "length": 384}
{"id": "10601", "title": "ოჰაიოს ოლქი", "text": "thumb|250px|ოჰაიოს ოლქი\n'''ოჰაიოს ოლქი''' (ხშირად მოიხსენიება როგორ '''ოჰაიოს ტერიტორია''') — ამ სახელით XVIII საუკუნეში მოიხსენიებოდა ტერიტორია რომელიც მოქცეულია აპალაჩის მთების დასავლეთით, მდინარე ოჰაიოს ზეგანზე, ტბა ერის სამხრეთით. ეს რეგიონი ფარავდა დღევანდელ ოჰაიოს, ინდიანას აღმოსავლეთ და პენსილვანიის დასავლეთ ნაწილს, ასევე დასავლეთ ვირჯინიის სამხრეთ დასავლეთს.\n\nკატეგორია:ჩრდილოეთ ამერიკის ტერიტორიები\nკატეგორია:აშშ-ის ისტორია", "url": "https://ka.wikipedia.org/wiki/ოჰაიოს_ოლქი", "length": 434}
{"id": "10602", "title": "რობერტ დინვიდი", "text": "მინი|რობერტ დინვიდი\n\n'''რობერტ დინვიდი''' (დ. 1693 — გ. 27 ივლისი, 1770) — კოლონიალური ვირჯინიის გუბერნატორი 1751–1758 წლებში.\n\nდინვიდი იბრძოდა ოჰაიოს ოლქზე უფლებების მოსაპოვებლად, რომლის დასაკავებლადაც ასევე იღვწოდნენ ფრანგები. 1753 წელს დინვიდიმ შეიტყო რომ ფრანგებმა ტბა ერის მახლობლად ფორტი ააგეს. მან 8 კაციანი რაზმი გააგზავნა ფრანგებთან ულტიმატუმის გადასაცემად, დინვიდი ითხოვდა ფრანგების მხრიდან ტერიტორიის დატოვებას, რაზეც ფანგებმა უარი განაცხადეს, ამ ფაქტს მოყვა ფორტ ნესესითის მოვლენები.\n\nდინვიდის მოღვაწების პერიოდში მას მუდმივი უთანხმოება ჰქონდა ფინანსურ უწყებებთან. 1758 წელს ის გაიწვიეს ვირჯინიიდან და სიცოცხლის ბოლომდე ცხოვრობდა ინგლისში.\n\n== ლიტერატურა ==\n* \n\n== რესურსები ინტერნეტში ==\n* ენციკლოპედია „ვირჯინია“\n\n\n\n\n\n\n\nკატეგორია:დაბადებული 1693\nკატეგორია:გარდაცვლილი 27 ივლისი\nკატეგორია:გარდაცვლილი 1770\nკატეგორია:კოლონიალური ვირჯინიის გუბერნატორები", "url": "https://ka.wikipedia.org/wiki/რობერტ_დინვიდი", "length": 864}
{"id": "10603", "title": "ფორტი ნესესითი", "text": "'''ფორტ ნესესითი''' (''ფორტ ნესესისთის ეროვნული ბრძოლის ველი'') მდებარეობს პენსილვანიაში ქალაქ ფარმინგტონის მახლობლად. ამ ადგილას გაიმართა ფრანგებისა და ინდიელების ომის პირველი ბრძოლა. პარკი დაარსებულია 1931 წლის კონგრესის აქტით, მისი ფართობია  4 კმ² (900 აკრი). აქ ჯორჯ ვაშინგტონის 400 კაციანი რაზმი შეებრძოლა ფრანგებს. ბრძოლა რომელიც ცნობილია დიდი მდელოების ბრძოლის სახელით გაიმართა 1754 წლის 3 ივლისს. ეს ბრძოლა არის ერთად ერთი რომელშიც ჯორჯ ვაშინგტონი დანებდა.\n\nკატეგორია:აშშ-ის ისტორია", "url": "https://ka.wikipedia.org/wiki/ფორტი_ნესესითი", "length": 490}
{"id": "10604", "title": "გაბრიელ მცირე", "text": "'''გაბრიელ მცირე''' (გ. 1802) — ქართველი საეკლესიო მოღვაწე, მწერალი და კალიგრაფი. ქართველი საეკლესიო მოღვაწე და მწერალი. საქართველოს მართლმადიდებელი სამოციქულო ეკლესიის წმინდანი, ხსენების დღე ახალი სტილით 30 მარტი (17 მარტი). ბერად იყო დავითგარეჯის იოანე ნათლისმცემლის მონასტერში, სადაც 30 წელი გაატარა. მოთარეშე ლეკებმა თავი მოჰკვეთეს. დასაფლავებულია იმავე მონასტერში. \n\nღირსი გაბრიელ მცირე თბილისელი იყო და თავს კერვით ირჩენდა. მაღალი სულიერებითა და პატიოსნებით გამორჩეული კაცისათვის ძნელი იყო ქალაქის მშფოთვარე ცხოვრება. ერთ დღეს მან ყველაფერი დატოვა, წავიდა დავით-გარეჯში, ნათისმცმლის უდაბნოში და ბერად აღიკვეცა.\n\nმონასტერში ღირსმა მამამ მწიგნობრულ საქმიანობას მიჰყო ხელი, მისმა სამწერლო მოღვაწეობამ სათანადო კვალი დააჩნია ქართულ სასულიერო მწერლობას. მან შეადგინა რამდენიმე ლიტურგიკულ-ზნეობრივი ხასიათის კრებული, გადმოკეთებული ცნობილ თეოლოგთა თხზულებიდან, შექმნა ორიგინალური სასულიერო თხზულებანიც, მათ შორის: 1) მღდველმთავრისა ლიტურღიისა განმარტებაჲ სახისმეტყუელებითი, ვითარებად ყოველსავე მღვდელმოქმედებასა მისსა საიდუმლოებით ძალი უპყრიეს; 2) მეექვსე მსოფლიო კრების სჯულის კანონისათვის; 3) სულიერნი თხრობანი სულთა ღმრთისმოყვარეთანი; 4) ცხოვრება და მოღვაწეობა ღირსისა მამისა ჩვენისა საქმოსან ონოსიფორესი; 5) მოკლე მოთხრობა პროფირისათვის.\n\nგაბრიელ მცირეს ორიგინალური მემუარული თხზულებანი თავმოყრილია ხელნაწერ კრებულში, რომელსაც „ჯვარშემოსილი“ ეწოდება (დაცულია ბოდლის ბიბლიოთეკაში, მარჯორი უორდროპის ფონდში). მათგან მნიშვნელოვანია ჰაგიოგრაფიული ძეგლი „ონოსიფორეს ცხოვრება“, „მღვდელმთავრისა ლიტურღიისა განმარტება“, მემუარული „თხრობანი“ და სხვა. გაბრიელ მცირეს ეკუთვნის აგრეთვე ასკეტიკურ-ჰომილეტიკური კრებულები: 1892-1894 გამოცემული „გვირგვინი“, „სამოთხის ყვავილი“ (1895), „ოქროს წყარო“ (1905), „სუფევა“, „კლიტე“, „სამასეული“, „მანანა“ და სხვა. მათში თავმოყრილია ბასილი დიდის, იოანე ოქროპირის, მაქსიმე აღმსარებლის, იოანე მოსხისა და სხვა თხზულებათაგან გამოკრეფილი მასალა. ყოველი კრებულის სათაურსა და შემადგენელი თავების რაოდენობას სიმბოლური მნიშვნელობა აქვს.\n\nმოუკლებელ მოღვაწეობაში, მარხვასა და ლოცვაში მყოფი ღირსი მამა ძმებისადმი საოცარი სიყვარულითა და მსახურებითაც გამოირჩეოდა, ყველას ეხმარებოდა, უვლიდა, ამხნევებდა.\n\nერთხელ, დიდმარხვის დღეებში, ნათლისმცემლის უდაბნოში თბილისელი მთავარდიაკონი ჩამოვიდა სამოღვაწეოდ. რამდენიმე ხანში დიაკონს ოჯახი მოენატრა, მონასტერში ვეღარ გაჩერდა და თბილისში დაბრუნება გადაწყვიტა. ღირსმა გაბრიელმა გამოაცილა, მაგრამ გზაში ლეკები დახვდნენ და გაბრიელი მოკლეს.\n\nძმებმა ნეტარი მამის წმნიდა ცხედარი მონასტერში გადმოასვენეს და იქვე დაფლეს.\n\n== იხილეთ აგრეთვე ==\n* ქართველი წმინდანები\n\n== ლიტერატურა ==\n\n* „წმიდანთა ცხოვრება“, ტომი I, თბილისი, 2001 წ.\n\nკატეგორია:ქართველი საეკლესიო მოღვაწეები\nკატეგორია:ქართველი მწერლები\nკატეგორია:ქართველი კალიგრაფები\nკატეგორია:გარდაცვლილი 1802\nკატეგორია:ქართველი წმინდანები", "url": "https://ka.wikipedia.org/wiki/გაბრიელ_მცირე", "length": 2735}
{"id": "10605", "title": "დავითგარეჯა", "text": "'''დავითგარეჯა''' — ფეოდალური ხანის საქართველოს ერთ-ერთი თვალსაჩინო რელიგიურ-კულტურული ცენტრი, სამონასტრო გამოქვაბულთა კომპლექსი. მდებარეობს საგარეჯოს მუნიციპალიტეტის ტერიტორიაზე, თბილისიდან სამხრეთ-აღმოსავლეთით 60-70 კმ-ში, გარეჯის სერზე. სამონასტრო კომპლექსის მცირე ნაწილი (ბერთუბანი) აზერბაიჯანის ტერიტორიაზე მდებარეობს.<ref>Каландадзе: Грузия не потеряет монастырь \"Давид Гареджи\" в споре с Азербайджаном // «Кавказский узел»</ref><ref>В парламенте Грузии вновь обсуждают вопрос о монастыре \"Давид Гареджи\" // «Кавказский узел»</ref><ref>В Азербайджане возмущены сведениями о передаче монастыря \"Давид Гареджи\" Грузии // «Кавказский узел»</ref><ref>Азербайджан и Грузия вновь делят Давид Гареджи // «Кавказский узел»</ref> უდაბნოსა და ჩიჩხიტურის მონასტრები სადავოა აზერბაიჯანსა და საქართველოს შორის<ref>ლ. მირიანაშვილი, „საქართველოს სამხრეთ-აღმოსავლეთი საზღვრის ცვლილების ისტორია XX საუკუნეში“ ჟურნალი „კავკასიოლოგიური ძიებანი“ #1, 2009, გვ. 493–501</ref>.\n\n== ისტორია ==\nკომპლექსი დაარსდა VI საუკუნის I ნახევარში ერთ-ერთი ასურელი მამის, დავითის მიერ. იგი თავის მოწაფე ლუკიანესთან ერთად მოვიდა გარეჯის უდაბნოში და დასახლდა პატარა, ბუნებრივ მღვიმეში. ასე ჩაეყარა საფუძველი მონასტერს, რომელიც შემდგომ საუკუნეებში ცნობილი გახდა დავითის ლავრის სახელით.\n\nდავითის ლავრა გარეჯის სამონასტრო ცხოვრების ცენტრი იყო. დროთა ვითარებაში მას განშტოებები შეემატა. გარეჯა ისტორიულ წყაროებში მოხსენიებულია, როგორც „გარეჯის მრავალმთის ათორმეტნი მონასტერნი“. „ქართლის ცხოვრება“<ref>ტ. II, 1959 წ, გვ. 272. </ref> მოგვითხრობს: მეფე დემეტრე II-ის დროს სადუნმა „იქმნა კეთილიცა საქმე  მონასტერთა და გლახაკთა მიმართ, რომელი დღეთა ცხოვრებისა მისისათა მან მისცა ყალანი და მალი ათორმეტთა უდაბნოთა გარეჯისათა და განათავისუფლა ქუეყანა გარესჯისა და მსახურებდა მეფესა დიმიტრის“. აკადემიკოსი გ. ჩუბინაშვილი გარეჯის მონასტრების „ათორმეტად“ მოხსენიების საკითხს გვერდს ვერ აუვლიდა, მაგრამ რადგან ხელთ არსებული მასალები მხოლოდ შვიდი მონასტრის ლოკალიზების საშუალებას აძლევდა, ამიტომ სხვა მეცნიერების მსგავსად იგიც „თორმეტს“ ქრისტიანულ რელიგიაში გავრცელებულ სიმბოლურ საკრალურ რიცხვს უკავშირებდა.\n\nვახუშტი ბაგრატიონის ცნობით, „გარეჯის მთას არს მონასტერნი კლდესა შინა გამოკვეთილნი, სენაკნი, ტრაპეზნი, პალატნი; ზამთარ თბილი, ზაფხულ გრილი. ნათლისმცემელს ზის არქიმანდრიტი, ჩიხტიტურს ზის წინამძღვარი, დავით-გარეჯას არქიმანდრიტი, ბერთუბანს წინამძღვარი. არამედ ყოფილა მონასტერნი მრავალნი ვიდრე მწარე წყალმდე და მოწესიტა სავსენი, ხოლო აწ არს ხუთი მოწესია მყოფი“<ref>ვ. ბატონიშვილი....</ref>. \n\nპლატონ იოსელიანი, დავითის ლავრის გარდა, ჩამოთვლის კიდევ თერთმეტ მონასტერს: აღდგომისა წამებული, ბერთუბანი, დოდოს რქა, იოანე ნათლისმცემელი, ჩიჩხიტური, თეთრ-სენაკები, მაღაზანა ანუ მღვიმე, ქოლაგორი, მოხატული, ვერანგარეჯა და პირუკუღმარი. \n\nვახტანგ VI-ს თავის ერთ-ერთ ლექსში მოხსენიებული აქვს დავითის ლავრა, ბერთუბანი, ჩიჩხიტური, ნათლისმცემელი, წამებული, დოდო. \n\nმონასტრების სია გვხვდება საკათალიკოსო მამულების „სითარხნის გუჯარში“: „... იორზე მონასტერი სიონი და მონასტერნი ქუაბნი მათითა მამულითა... დავითის საფლავი და დოდოს რქა, მონასტერი და უდაბნო თუისითა შესავლითა“. თეიმურაზ თოდუას აზრიტ, „იორზე მონასტერი სიონი“ უნდა იყოს ერწოს სიონი, თუმცა ვინაიდან თავისი ადგილმდებარეობით გარეჯის მონასტრებს არაფრით უკავშირდება, ამიტომ აღნიშნული ძეგლის მათ რიცხვში შეტანას თოდუა საეჭვოდ მიიჩნევს.\n\nადრეფეოდალური ხანის ტერიტორიული განაწილების მიხედვით, გარეჯის მონასტრებს, კახეთის საორეპისკოპოზოს სამხრეთ სასაზღვრო ზონაში უფრო ადრე კამბეჩანის, ხოლო შემდგომ კუხეთის ტერიტორია ჰქონდათ დაკავებული. ეს მონასტრები მტკვრის პარალელურად გადაჭიმულ გარეჯის მთებსა და ივრის ხეობის ქვედა წელის მიდამოებში განლაგებულ ხრიოკ კლდეებში მდებარეობენ. \n\nშემდეგში თანდათან ჩამოყალიბდა შორი-შორს მდებარე გამოქვაბულ მონასტერთა კომპლექსების ქსელი: წამებული, ნათლისმცემელი, ჩიჩხიტური, თერთრსენაკები, დოდოს რქა, უდაბნო, აღდგომისა წამებული, ბერთუბანი, მღვიმე, ქოლაგირი, დიდი ქვაბები, ვერანგარეჯა, პირუკუღმარი, პატარა ქვაბები. \n\nდავითგარეჯის მონასტერთა საქმიანობა თვალსაჩინო და მნიშვნელოვანი ფაქტორი გახდა ქართველი ხალხის როგორც რელიგიურ, ისე საერთოდ კულტურულ ცხოვრებაში. XII საუკუნის დასაწყისში დავით IV აღმაშენებელმა დავითგარეჯის მონასტრები სამეფო საკუთრებად აქცია, ხელს უწყობდა მათ დაწინაურებას. მონასტრები გათავისუფლებული იყო სახელმწიფო გადასახადებისაგან. 1265 მონღოლთა ლაშქარმა ბერქა-ყაენის სარდლობით დაარბია და მოაოხრა დავითგარეჯა და მისი მიდამოები.\nthumb|250px|დავითგარეჯის უდაბნო, კახეთის რუკაზე\nXIV საუკუნის I ნახევარში, გიორგი V ბრწყინვალის მეფობაში, დავითგარეჯა მძლავრ პოლიტიკურ და ეკონომიკურ ცენტრად იქცა. მონასტერთა მესვეურნი მონაწილეობდნენ სამეფო დარბაზის მუშაობაში და ქვეყნის საეკლესიო საქმეთა მართვაში. XIV საუკუნის ბოლოს თემურლენგის მრავალგზის ლაშქრობების დროს, სამონასტრო ცხოვრება მოიშალა. 1424 წელს ალექსანდრე I დიდმა დავითგარეჯა მცხეთის სვეტიცხოვლის საპატრიარქო ეკლესიას შესწირა. 1616-1617 წლებში სპარსელთა ლაშქარმა დაარბია, მონასტრები გაუქმდა. 1639 წელს თეიმურაზ I-მა აღადგინა აქ სამონასტრო ცხოვრება XVIII საუკუნეში დავითგარეჯა კვლავ მეფის ხელდებული გახდა. მას ეკუთვნოდა ვრცელი მამულები და სოფლები, იქ მოსახლე გლეხები სამონასტრო ყმებად ითვლებოდნენ. დავითგარეჯის მონასტრებმა XIX  საუკუნის დასასრულამდე იარსება. \nმინი|დავით-გარეჯის სამონასტრო კომპლექსი და გარეჯის ქედი (Mont Gouredgia)  გიიომ დელილის და სულხან-საბა ორბელიანის მიერ შედგენილ რუკაზე, რომელიც გამოიცა პარიზში 1723 წელს\nდავითგარეჯის სამონასტრო მშენებლობამ თავის მწვერვალს საქართველოს საერთო ეროვნულ და კულტურულ-პოლიტიკური აღმავლობის დროს, XII-XIII საუკუნეების მიჯნაზე მიაღწია. დავითგარეჯში გამომუშავდა სამონასტრო ცხოვრებისა და მშენებლობის საკუთარი წესი, ფრესკული მხატვრობის საკუთარი სკოლა.\n\nამ პერიოდის დავითგარეჯის მონასტრების სახე მკვეთრად განსხვავდება ადრინდელი პერიოდის მონასტრებისაგან. მთავარ ეკლესიებსა და სატრაპეზოებში ადრინდელი უბრალოებისა და უშუალობის ნაცვლად თავი იჩინა დიდებულებამ, გრანდიოზულობამ, ინტერესმა ფართო, თავისუფალი სივრცისადმი. შთაბეჭდილებას კიდევ უფრო აძლიერებდა მთავარი ეკლესიებისა და საერთო სატრაპეზოების კედლების მოხატულობა. დავითგარეჯის მხატვრობას განსაკუთრებულ მნიშვნელობას ანიჭებს ქტიტორთა მრავალრიცხოვანი გამოსახულებები, მ. შ. საქართველოს მეფეთა პორტრეტები (თამარ მეფე და მისი ძე გიორგი IV ლაშა — ბერთუბნის ეკლესია, ამჟამად — ხელოვნების სახელმწიფო მუზეუმი, თბილისი; მეფე დემეტრე II თავდადებული — უდაბნოს მონასტრის ხარების ეკლესიის მოხატულობა). ქტიტორთა პორტრეტები ზომით ბევრად ჭარბობს რელიგიური პერსონაჟების გამოსახულებებს, რაც მოწმობს ქართველი ოსტატის დამოუკიდებლობად ბიზანტიური ხელოვნების მიერ დაკანონებული სქემებისაგან. აღსანიშნავია ბერთუბნის სატრაპეზოს მოხატულობა, რომელიც საზეიმო და დიდებულ შთაბეჭდილებას ტოვებს. უდაბნოს მთავარ ეკლესიაში გამოსახულია სცენები დავით გარეჯელის ცხოვრებიდან ასევე  საინტერესოა უდაბნოს მონასტრის ამაღლების ეკლესიის აფსიდის მოხატულობაც, რომელიც გამოირჩევა მეტყველი სახეებით და დინამიკურობით.\n\nმინი|უდაბნოს მონასტრის კედლის მხატვრობა\nგვიანდელ ფეოდალურ ხანაში ცალკეული სამონასტრო კომპლექსი ურთიერთშორის დაკავშირებული იყო საგუშაგო და სასიგნალო კოშკებით, რომლებმაც ჩვენამდე ნანგრევების სახით მოაღწია. საინტერესოა ბოლო საუკუნეების (XVII, განსაკუთრებით XVIII საუკუნე) ცალკეული გამოქვაბულები, რომლებიც გაჯის  ნაძერწი მორთულობითაა გაფორმებული.\n\nსხვადასხვა დროს დავითგარეჯის მონასტრებში მოღვაწეობდნენ ონოფრე გარეჯელი (XII ს.), დემეტრე I, ონოფრე მაჭუტაძე (XVII-XVIII საუკუნეების მიჯნა), სულხან-საბა ორბელიანი, ბესარიონ ბარათაშვილ-ორბელიშვილი, ნიკოლოზ ჩერქეზიშვილი (XVIII ს), გაბრიელ საგინაშვილი (XVIII ს), გრიგოლ დოდორქელი, ანტონ I,  ტიმოთე გაბაშვილი, გაბრიელ მცირე და სხვა. გარეჯელი მოღვაწეები წერდნენ ხელნაწერებს, ადგენდნენ კრებულებს, დახმარებას უწევდნენ კულტურის სხვა კერებს. დავითგარეჯში დაცული იყო ხელნაწერთა მდიდარი ფონდი.\n\n===საქართველო-აზერბაიჯანის საზღვარი===\nმინი|ტერიტორიების გაცვლის სქემატური რუკა\nდავითგარეჯის მუზეუმ-ნაკრძალში მიმდინარე სარესტავრაციო-საადაპტაციო სამუშაოების სამეცნიერო ხელმძღვანელმა, არქიტექტორ-რესტავრატორმა თემურ აბრამიშვილმა 80-იან წლებში შეადგინა პროექტი, რომელიც ბერთუბნის მონასტრის ტერიტორიის საქართველოს სსრ საზღვრებში მოქცევას ისახავდა მიზნად, რათა გარეჯის სამონასტრო კომპლექსის ერთიანობა აღდგენილიყო. ამისთვის ორ სახელმწიფოს მიწები უნდა გაეცვალა. ზემოაღნიშნული პროექტი ძეგლთა დაცვის მთავარმა სამმართველომ საქართველოს სსრ კპ ცენტრალურ კომიტეტში წარადგინა და ამ მიმართულებით მუშაობა დაიწყო კიდეც.\n\n== დავითგარეჯის სამონასტრო კომპლექსი ==\nმოსე ჯანაშვილი თავის თხზულებაში დავითგარეჯას აღწერს შემდეგნაირად:\n\n\n\n\n==საინტერესო ფაქტები==\n2006 წლის 7 ნოემბერს, საქართველოს პრეზიდენტის ბრძანებულების თანახმად მიენიჭა ეროვნული მნიშვნელობის კულტურის უძრავი ძეგლის კატეგორია<ref></ref>.\n\n2007 წლის 24 ოქტომბრიდან დავითგარეჯა შეტანილია იუნესკოს მსოფლიო მემკვიდრეობის საცდელ სიაში.<ref>David Gareji Monasteries and Hermitage</ref>\n\n== გალერეა ==\n<gallery>\nDavid Gareja, Georgia.jpg \nDavid Gareja, Orthodox monk, Georgia.jpg\nMount Gareja 2, Georgia.jpg\nსურათი:Geo92-153-2400jpg.jpg|<small>ცანგალას ფოტო</small>\nსურათი:Geo92-142-2400.jpg|<small>ცანგალას ფოტო</small>\nსურათი:Davit gareji4.JPG|\nthumb|300px|დავითგარეჯა. მონასტრის კომპლექსი. 2008წ. ნოემბერი\nსურათი:Davit-gareji udabno.JPG|\nსურათი:Davit gareji5.JPG|\n</gallery>\n\n==ლიტერატურა==\n\n* Г. Чубинашвили, «Пещерные монастыри Давит Гареджи», Тб., 1948\n\n== რესურსები ინტერნეტში ==\n*დავითგარეჯა (საგარეჯოს რ-ნი) (ნ.1) | საქართველოს ისტორიულ ძეგლთა ბიბლიოგრაფიული ლექსიკონი\n*დავითგარეჯა (საგარეჯოს რ-ნი)(ნ.2) | საქართველოს ისტორიულ ძეგლთა ბიბლიოგრაფიული ლექსიკონი\n*დავითგარეჯა (სამონასტრო კომპლექსი; საგარეჯოს მუნიციპალიტეტი) | ქართველოლოგიური წიგნებისა და კრებულების ფოტომასალის აღწერილობა\n* ემუქრება თუ არა საფრთხე დავით გარეჯს // InterPressNews – 23-03-2011\n\n==სქოლიო==\n\n\n\n\n\n\nკატეგორია:ეროვნული მნიშვნელობის კატეგორიის კულტურის უძრავი ძეგლები\nკატეგორია:კულტურული მემკვიდრეობის ძეგლები კახეთის მხარეში\nკატეგორია:კლდის არქიტექტურა", "url": "https://ka.wikipedia.org/wiki/დავითგარეჯა", "length": 9538}
{"id": "10606", "title": "უილიამ ჰოუი", "text": "'''სერ უილიამ ჰოუი''' (; დ. 10 აგვისტო, 1729 — გ. 12 ივლისი, 1814) — ინგლისელი გენერალი, ბრიტანეთის არმიის მთავარსარდალი ამერიკის რევოლუციის დროს. იგი რაინდად აკურთხეს 1774 წელს.\n\nუილიამი დაიბადა ინგლისში, ოჯახში იყო მესამე შვილი, მშობლები იყვნენ ემანუელ ჰოუი და მერი-სოფია ჰოუი, მეფე ჯორჯ I-ის ნახევარდა. სამეფო ოჯათან ასეთი ახლო კავშირი რა თქმა უნდა დაეხმარა ძმებს თავიანთი კარიერის განვითარებაში, თუმცა ისინი ისედაც ნიჭიერი ოფიცრები იყვნენ.\n\n1780 წლის 20 მაისს იგი გადადგა დაკავებული თანამდებობიდან და დაბრუნდა სამშობლოში.\n\n==რესურსები ინტერნეტში==\n* ენციკლოპედია „ბრიტანიკა“\n\n==სქოლიო==\n\n\n\n\n\nკატეგორია:ინგლისელი მთავარსარდლები\nკატეგორია:დაბადებული 10 აგვისტო\nკატეგორია:დაბადებული 1729\nკატეგორია:გარდაცვლილი 12 ივლისი\nკატეგორია:გარდაცვლილი 1814", "url": "https://ka.wikipedia.org/wiki/უილიამ_ჰოუი", "length": 747}
{"id": "10609", "title": "კიოტოს ოქმი", "text": "'''კიოტოს ოქმი''' ან '''კიოტოს პროტოკოლი'''  — გაერთიანებული ერების ორგანიზაციის კლიმატის ცვლილების ჩარჩო–კონვენციის (UNFCCC) ფარგლებში დადებულ დამატებით საერთაშორისო შეთანხმება.\n\nკონვენციისგან განსხვავებით კიოტოს ოქმი ქვეყნებისთვის სათბურის აირების ატმოსფეროში გაფრქვევის კონკრეტულ (თითოეული ქვეყნისთვის განსხვავებულ) ზღვრებს (ლიმიტებს, ქვოტებს) ადგენს. ქვეყნებს ეძლევათ უფლება გაფრქვევათა შემცირების ნაწილი სხვა ქვეყნის ტერიტორიაზე შეასრულონ, ანუ, ფაქტობრივად ქვოტებით ივაჭრონ.\n\n== მიზანი ==\nthumb|300px|დედამიწის ატმოსფეროში [[სათბურის აირები]]ს კონცენტრაციის დინამიკა\nოქმის მიზანია ატმოსფეროში სათბურის აირების კონცენტრაციის დასტაბილება ისეთ დონეზე, რომელიც დედამიწის კლიმატისთვის საშიში არ იქნება.\n\nკლიმატის ცვლილების სამთავრობათშორისო ჯგუფის ვარაუდით საშუალო გლობარული ტემპერატურის ზრდა 1990-2100 წლებში 1.4&nbsp;°C (2.5&nbsp;°F) - 5.8&nbsp;°C (10.4&nbsp;°F) იქნება. ზოგიერთ მკვლევარს მიაჩნია, რომ კიოტოს ოქმის სრულიად შესრულების შემთხვევაშიც კი არ არის გარანტია, რომ ტემპერატურის ზრდის ტემპი მნიშვნელოვნად შენელდება. ამის გამო მრავალი კრიტიკოსი და მწვანეთა მოძრაობის ლიდერი ეჭვქვეშ აყენებს ოქმის მნიშვნელობას, თუკი მას გამონაბოლქვების უფრო მნიშვნელოვანი შემდგომი შემცირება არ მოჰყვა თან.\n\nოქმის მომხრეები აღნიშნავენ, რომ ეს მხოლოდ პირველი ნაბიჯია და რომ UNFCCC-ის მოთხოვნების გადახედვა მომავალშიც მოხდება, როცა ამ შეთანხმების პირველი შედეგები უკვე სახეზე იქნება. სავარაუდოდ კონვენციის ახალი ოქმი 2010 წლისთვის შემუშავდება.\n\n==რესურსები ინტერნეტში==\n\n* Full text of the Kyoto Protocol (HTML version), (PDF version) (Alternate HTML version) \n* Kyoto Protocol to the United Nations Framework Convention on Climate Change at Law-Ref.org  – fully indexed and crosslinked with other documents\n* List of countries who have ratified, accepted, approved, or accessed the Kyoto Protocol\n* The layman's guide to the Kyoto Protocol\n* http://www.allvoices.com/contributed-news/10838032-whether-ukraine-is-punished-for-discredit-of-idea-of-the-kyoto-protocol\n* 2008 Cap and trade Bill in the U.S. Senate \n* The case against carbon trading by The Rising Tide Environmentalist Group \n* Text of the Protocol  at the Center for a World in Balance\n*Kyoto: On Target? – Google Docs\n*2010 Climate Talks in Jeopardy as Industrialized Nations Threaten Kyoto Protocol – video report by ''Democracy Now!''\n\nკატეგორია:კლიმატის ცვლილების კონვენცია\nკატეგორია:საქართველოს საერთაშორისო ხელშეკრულებები\nკატეგორია:გარემოსდაცვითი ხელშეკრულებები\nკატეგორია:ავღანეთის საერთაშორისო ხელშეკრულებები\nკატეგორია:ალბანეთის საერთაშორისო ხელშეკრულებები\nკატეგორია:ალჟირის საერთაშორისო ხელშეკრულებები\nკატეგორია:ანგოლის საერთაშორისო ხელშეკრულებები\nკატეგორია:ანტიგუა და ბარბუდის საერთაშორისო ხელშეკრულებები\nკატეგორია:არგენტინის საერთაშორისო ხელშეკრულებები\nკატეგორია:სომხეთის საერთაშორისო ხელშეკრულებები\nკატეგორია:ავსტრალიის საერთაშორისო ხელშეკრულებები\nკატეგორია:ავსტრიის საერთაშორისო ხელშეკრულებები\nკატეგორია:აზერბაიჯანის საერთაშორისო ხელშეკრულებები\nკატეგორია:ბაჰრეინის საერთაშორისო ხელშეკრულებები\nკატეგორია:ბანგლადეშის საერთაშორისო ხელშეკრულებები\nკატეგორია:ბარბადოსის საერთაშორისო ხელშეკრულებები\nკატეგორია:ბელარუსის საერთაშორისო ხელშეკრულებები\nკატეგორია:ბელგიის საერთაშორისო ხელშეკრულებები\nკატეგორია:ბელიზის საერთაშორისო ხელშეკრულებები\nკატეგორია:ბენინის საერთაშორისო ხელშეკრულებები\nკატეგორია:ბჰუტანის საერთაშორისო ხელშეკრულებები\nკატეგორია:ბოლივიის საერთაშორისო ხელშეკრულებები\nკატეგორია:ბოსნია და ჰერცეგოვინის საერთაშორისო ხელშეკრულებები\nკატეგორია:ბოტსვანის საერთაშორისო ხელშეკრულებები\nკატეგორია:ბრაზილიის საერთაშორისო ხელშეკრულებები\nკატეგორია:ბრუნეის საერთაშორისო ხელშეკრულებები\nკატეგორია:ბულგარეთის საერთაშორისო ხელშეკრულებები\nკატეგორია:ბურკინა-ფასოს საერთაშორისო ხელშეკრულებები\nკატეგორია:ბურუნდის საერთაშორისო ხელშეკრულებები", "url": "https://ka.wikipedia.org/wiki/კიოტოს_ოქმი", "length": 3684}
{"id": "10612", "title": "გაბრიელ პატარაი", "text": "'''გაბრიელ პატარაჲ''' — X საუკუნის ქართველი კალიგრაფი. მოღვაწეობდა სამხრეთ საქართველოს ერთ-ერთ სავანეში, შესაძლოა პარხალში.\n\nცნობილია მის მიერ გადაწერილი რამდენიმე წიგნი: ა) პარხლის მრავალთავი (ხელნაწერთა ეროვნული ცენტრი, A-95), უზარმაზარი ხელნაწერი (1310 გვერდი, ზომა 45,5x34 სმ), რომელშიც შესულია ქართული მწერლობის უძველესი ძეგლების — შუშანიკისა და აბო თბილელის მარტვილობათა ტექსტები. კრებული ნაწერია ყავისფერი მელნით, ორ სვეტად, ლამაზი, მკაფიო ნუსხურით, ასოები მსხვილია, სამკაულები არ აქვს. საზედაო ასოების უმეტესობა შესრულებულია მელნით, ნაწილი — სინგურით. XVI საუკუნეში კრებული ჯერ კიდევ პარხლის მონასტერს ეკუთვნოდა, XVII საუკუნეში კი თურქეთიდან გამოიხსნა და განაახლა დადიანის ასულმა დედოფალთ დედოფალმა მარიამმა.\n\nბ) პარხლის II ოთხთავი (ხელნაწერთა ეროვნული ცენტრი, S-4927).\n\nგ) საკითხავი და სიტყვები წმ. მამათა (იქვე, A-144). ეს დიდი ფორმატის წიგნი ძლიერ დაზიანებულია. შესრულებულია სინგურით, ზოგი ასოს მოხაზულობაში შეტანილია ოდნავ შესამჩნევი ორნამენტულობა, მაგრამ მთლიანად ხელნაწერის მორთულობა ზომიერია.\n\n==ლიტერატურა==\n\n\nკატეგორია:ქართველი კალიგრაფები\nკატეგორია:X საუკუნის ქართველები", "url": "https://ka.wikipedia.org/wiki/გაბრიელ_პატარაი", "length": 1088}
{"id": "10613", "title": "გაბრიელ საფარელი", "text": "'''გაბრიელ საფარელი''' — X-XI საუკუნეების ქართველი ოქრომჭედელი. მისი ნამუშევრებიდან შემონახულია საფარის მონასტრის საწინამძღვრო ჯვარი (მოოქრული ვერცხლი, 52,5x44,5 სმ. როგორც ჩანს, ჯვარი მოგვიანებით ბრეთის ეკლესიაში გადმოუტანიათ. იგი სამეცნიერო ლიტერატურაში ბრეთის ჯვრის სახელითაა ცნობილი).\n\nჯვრის ცენტრში გამოსახულია ჯვარცმული ქრისტე, მკლავების ბოლოებში — ღვთისმშობლისა და იოანე მახარებლის ფიგურები (შესრულებულია გაბრიელ საფარელის თანაშემწის მიერ) და ორი მედალიონი (ანგელოზი და წვეროსანი წმინდანი). ყველა ფიგურა ცალკე ფირფიტაზეა ნაჭედი და შემდეგ ჯვარზე დაკრული. ჯვრის ზურგზე და ტარზე ფორლოვანი ორნამენტებია. წარწერებში, გარდა ოსტატისა, მოხსენიებულია ბაგრატ III, მისი მამა მეფეთ მეფე გურგენი და მართა დედოფალი. მათი ტიტულატურის მიხედვით ჯვრის შესრულების თარიღი უნდა იყოს 994-1001. \n\nგაბრიელ საფარელი თავისი დროის მოწინავე ოსტატი იყო. მას აინტერესებდა ადამიანის გამოსახვა. იმავე დროს თვალდახუჭული ქრისტეს სახე, გამხდარი, დაძაბული სხეული უაღრესად ექსპრესიულია. დიდ დახელოვნებას მოწმობს ორნამენტის შესრულებაც.\n==ლიტერატურა==\n* ქსე, ტ. 2, გვ. 608, თბ., 1977\n\nკატეგორია:ქართველი ოსტატები\nკატეგორია:ქართველი ოქრომჭედლები", "url": "https://ka.wikipedia.org/wiki/გაბრიელ_საფარელი", "length": 1112}
{"id": "10615", "title": "გაგიკი", "text": "'''გაგიკი''' — კახეთ-ჰერეთის მეფე (დაახლოებით 1039-1058 წწ.), დავით უმიწაწყლოს შვილი, კვირიკე III დიდის დისწული და შვილობილი. 1039-1040 წწ. გაგიკი საქართველოს მეფე ბაგრატ IV-ს ეხმარებოდა თბილისისათვის ბრძოლაში, შემდეგ კი ებრძოდა ბაგრატ IV-ს, რომელიც კახეთ-ჰერეთის დაპყრობას ცდილობდა. ბრძოლა მოხდა მიქელ-გაბრიელის მთასთან (მისი მდებარეობა დაუდგენელია). გაგიკი დამარცხდა. ბაგრატმა დაატყვევა კახეთ-ჰერეთის ერისთავები, გადავიდა თიანეთში და გადაწვა ბოდოჯის სასახლე. კახეთ-ჰერეთის სამეფომ დაკარგა ჰერეთი, რომელიც შემდეგში ხან გაგიკის ხელში იყო, ხან კი ბაგრატისა. 1044-1045წწ. გაგიკი ბაგრატ IV-ის მოწინააღმდეგე ლიპარიტ ბაღვაშის მოკავშირე გახდა.  დაახლოებით 1045-1046 წლებში, როდესაც ბაგრატ IV თბილისში შევიდა და ისნის გასათავისუფლებლად იბრძოდა, გაგიკი მის მხარეზე გადავიდა, მაგრამ მალე (1046-1047 წწ.), როდესაც ლიპარიტი კვლავ განუდგა საქართველოს მეფეს, გაგიკმა ისევ ლიპარიტის მხარე დაიჭირა. ასეთი მოქნილი პოლიტიკის წყალობით, გაგიკმა მოახერხა კახეთ-ჰერეთის პოლიტიკური დამოუკიდებლობის შენარჩუნება.\n\n==ლიტერატურა==\n\n\n\n\n\n\n\n\nკატეგორია:კახეთ-ჰერეთის მეფეები", "url": "https://ka.wikipedia.org/wiki/გაგიკი", "length": 1044}
{"id": "10617", "title": "იონა (გედევანიშვილი)", "text": "'''იონა გედევანიშვილი''' (ერისკაცობაში — ''ივანე''; დ. 1737 ― გ. 1821) — ქართველი საეკლესიო მოღვაწე, მოგზაური და მწერალი.\n\n==ცხოვრება და მოღვაწეობა==\nდაიბადა 1737 წელს. ბერად აღიკვეცა 16 წლის ასაკში. 1756 რუსეთში გაჰყვა თავის აღმზრდელს ანტონ I-ს. რუსეთიდან დაბრუნებულმა ანტონმა მცხეთის ჯვრის არქიმანდრიტად აკურთხა. 1775-1780 წლებში იყო რუისის მიტროპოლიტი იყო. \n\n1780 წელს სამეფო კართან პირადი კონფლიქტის გამო, ერეკლე II-ის განჩინებით საეკლესიო კრებამ ეპარქია ჩამოართვა და იძულებით გააწესა დავითგარეჯის უდაბნოში. გედევანიშვილი იმერეთში გაიპარა. მაგრამ არ შეიწყნარეს და თბილისში დააბრუნეს. აქედან ის ახალციხეს გაიქცა, კონსტანტინოპოლში ჩავიდა და შემოიარა აღმოსავლეთის ქვეყნები. აღმოსავლეთის ეკლესიათა პატრიარქებს მისთვის მღვდელმთავრის ხარისხი აღუდგინეს. გედევანიშვილმა იმოგზაურა ევროპაში, 1790-1793 წლებში ცხოვრობდა ისტორიული მოლდოვის რეგიონში, სადაც ორი წლის განმავლობაში წინამძღვრობდა პანგერაცის მონასტერს. აღნიშნულ პერიოდში იგი პოტიომკინის კარზე დიპლომატიური მისიით ჩასულ ქართველ მოღვაწეებს შეხვდა. გედევანიშვილი აქტიურად ჩაება რუსეთის კულტურულ ცხოვრებაში, იყო სასულიერო წიგნების გამომცემელი საზოგადოების წევრი. ეკატერინე II-მ რუსეთის წინაშე განსაკუთრებული დამსახურებისათვის დიდი პენსია დაუნიშნა. 1792-იდან ცხოვრობდა კიევში, 1795-დან მოსკოვში, სადაც 1821 წელს გარდაიცვალა.\n\nთავისი მოგზაურობა (1805-1810) გედევანიშვილმა აღწერა თხზულებაში „მიმოსულა ანუ მგზავრობა იონა რუისის მიტროპოლიტისა“. ნაწარმოებში აღწერილია კონსტანტინოპოლი, ათონის ივერთა მონასტერი, იერუსალიმი, ალექსანდრია, სინის მთა, ვენა, პოლონეთის, მოლდავეთისა და რუსეთის ქალაქები, ხალხთა ზნე-ჩვეულებები, ვაჭრობა-მრეწველობა და სხვა. მეცნიერული თვალთახედვისა და ერუდიციის წყალობით გედევანიშვილის ნაშრომს მნიშვნელოვანი ადგილი უჭირავს მოგზაურული ჟანრის თხზულებათა შორის.\n\n==მოვლენები==\n2021 წლის 1 ივლისს რუმინეთში საქართველოს საელჩოს ინიციატივითა და მოლდოვისა და ბუკოვინის სამიტროპოლიტოს ხელშეწყობით, რუმინეთის ნეამცის ოლქის პანგერაცის მონასტერში XVIII-XIX საუკუნეებში მოღვაწე ცნობილი ქართველი მიტროპოლიტის, მწერლისა და მოგზაურის, იონა გედევანიშვილის მემორიალური დაფა გაიხსნა<ref>kartuli.kvira.ge // რუმინეთის პანგერაცის მონასტერში იონა გედევანიშვილის მემორიალური დაფა გაიხსნა</ref>.\n<gallery>\nIona Gedevanishvili (1).jpg|მემორიალური დაფა\nIona Gedevanishvili (2).jpg|მემორიალური დაფა\nIona Gedevanishvili (3).jpg|მემორიალური დაფის გახსნის ცერემონიალი\nIona Gedevanishvili (4).jpg|მემორიალური დაფის გახსნის ცერემონიალი\n</gallery>\n\n==ლიტერატურა==\n*''კეკელიძე კ.,'' ქართული ლიტერატურის ისტორია, ტ. 1, თბ., 1960;\n\n\n==რესურსები ინტერნეტში==\n* Иона (Гедеванов). Посещение Новороссийского края Ионою, митрополитом Руисским (в Грузии) : отрывок из полного его Путешествия по Востоку и России, с 1790 по 1799 год, изданного на грузинском языке, с нужными примечаниями, по приказанию его светлости наместника Кавказского, князя Михаила Семеновича Воронцова, Платоном Иосселианом / пер. Н. Берзенова. - Тифлис : Тип. канцелярии Наместника Кавк., 1852. - 26 с. - На авантит. : Из кн. графа А. Уварова ; Перепеч. из №№ 28 и 32 Закавк. вестника за 1852 г.\n\n==სქოლიო==\n\n\n\n\nკატეგორია:მროველი მღვდელთმთავრები\nკატეგორია:ქართველი მწერლები\nკატეგორია:დაბადებული  1737\nკატეგორია:გარდაცვლილი  1821\nკატეგორია:ქართველი მოგზაურები", "url": "https://ka.wikipedia.org/wiki/იონა_(გედევანიშვილი)", "length": 3157}
{"id": "10621", "title": "რენე პრევალი", "text": "thumb|რენე პრევალი '''რენე გარსია პრევალი''' (დ. 17 იანვარი, 1943, პორტ-ო-პრენსი — გ. 3 მარტი, 2017, პორტ-ო-პრენსი) — ჰაიტის პოლიტიკური მოღვაწე, ქვეყნის პრეზიდენტი 1996–2001 და 2006–2011 წლებში.  \n\n== ბიოგრაფია ==\nპრევალი განათლებით აგრონომია და დიპლომი მიღებული აქვს გემბლუქსის კოლეჯში, ბელგიაში. 1963 წელს ის იძულებული იყო ჰაიტი დაეტოვებინა ოჯახითურთ მაშინდელი მმართველი დიქტატორის ფრანსუა დუვალიეს, ცნობილი აგრეთვე როგორც „პაპა დოკი“, დევნის გამო. ბრუკლინში, ნიუ-იორკი, ხუთი წლის გატარების შემდეგ ის ჰაიტიზე ბრუნდება და მინერაული რესურსების ეროვნულ ინსტიტუტში იწყებს მუშაობას.\n\n1991 წლის 13 თებერვლიდან 11 ოქტომბრამდე პრევალი პრემიერ მინისტრის პოსტზე იმყოფებოდა, თუმცა 1991 წლის სამხედრო გადატრიალების შედეგად ისევ მოუწია ქვეყნიდან გაქცევა. ამ პერიოდში ის ჟან-ბერტრან არისტიდს უკავშირდება, მისი მარჯვენა ხელი და ლავალასის ოჯახის პარტიის ლიდერი ხდება.\n\n1996 წელს 88% ხმების რაოდენობით ის პრეზიდენტად იქნა არჩეული ხუთი წლით. ინაუგურაციის დროს პრევალი გახდა მეორე დემოკრატიულად არჩეული პრეზიდენტი ამ ქვეყნის არსებობის 200-წლიანი ისტორიის განმავლობაში. ხოლო 2001 წელს ის გახდა პირველი პრეზიდენტი, რომელიც თანამდებობიდან წავიდა პრეზიდენტობის ვადის ბუნებრივად გასვლის გამო.\n\nპრეზიდენტად ყოფნის განმავლობაში პრევალი რამდენიმე მნიშვნელოვან ეკონომიკურ რეფორმას ატარებს, მათ შორის მრავალი სახელმწიფო ორგანიზაციის პრივატიზაციას. მავანთა მოსაზრებით ეს იყო პრევალზე გარე ზეწოლის შედეგი, რომელშიც დიდი წვლილი საერთაშორისო სავალუტო ფონდს უნდა მიუძღოდეს. უმუშევრობა (თუმცა მაინც საკმაოდ მაღალი) ყველაზე დაბალ დონეს აღწევს დუვალიეს რეჟიმის გადავარდნის შემდეგ პრევალის ვადის მიწურულს. უმუშევრობის ვარდნის ტენდენცია შემდგომშიც შენარჩუნებულ იქნა არისტიდის მმარჳელობის პერიოდში 2004 წლის გადატრიალებამდე.\n\nროგორც პრეზიდენტი, პრევალი სამხედრო და პოლიციის თანამშრომელთა მიერ ადამიანის უფლებათა დარღვევების გამოძიებისა და დამნაშავეთა გასამართლების მკაცრი მომხრე იყო.\n\nპრევალი კენჭს იყრიდა ჰაიტის საპრეზიდენტო არჩევნებში 2006 წელს. ნაწილობრივი საარჩევნო შედეგების მიხედვით, რომელიც 9 თებერვალს იქნა გამოცხადებული, მას ამომრჩეველთა 60% ჰქონდა მიღებული, თუმცა მომდევნო დათვლების შედეგად მისი წილი 48.7%-მდე დაეცა, რაც აუცილებელს ხდიდა მეორე ტურის ჩატარებას. ამ განცხადებას მოჰყვა ჰაიტის მოსახლეობის მასობრივი საპროტესტო გამოსვლები მის დედაქალაქსა და სხვა ქალაქებში. 14 თებერვალს პრევალი აცხადებს რომ ხმების დათვლის დროს გაყალბებას ჰქონდა ადგილი და ითხოვს, რომ ის არჩევნებში გამარჯვებულად იქნეს გამოცხადებული მეორე ტურის გარეშე. მის განცხადებას ამყარებდა ის ფაქტი, რომ დათვლილ საარჩევნო ბიულეტენებში შემოწმების შემდეგ მრავალი ცარიელი ბარათი იქნა ნაპოვნი.\n\n16 თებერვალს პრევალი საპრეზიდენტო არჩევნებში გამარჯვებულად გამოცხადდა დროებითი საარჩევნო საბჭოს მიერ ამომრჩეველთა 51.15%-ით, ცარიელი ბარათების დათვლიდან ამოღების შედეგად. ეს გადაწყვეტილება მრავალმა ოპოზიციურმა პარტიამ გააპროტესტა, როგორც უსამართლო, თუმცა საერთაშორისო დამკვირვებლების სიჩუმის გამო გადაწყვეტილება არ შეცვლილა.\n\nპრევალის ძირითადი მხარდამჭერები ჰაიტის ღარიბი ფენებიდან მოდის, განსაკუთრებით კი პორტ-ო-პრენსის უღარიბესი უბნებიდან. მისი საარჩევნო კამპანიის დროს ის გაემიჯნა ლავალასის პარტიასთან მის ყოფილ ასოციაციას და გამოდიოდა როგორც „ლა ესპერანცას“ კანდიდატი. პრევალი მხარს უჭერს გაეროს ძალების ყოფნას ქვეყანაში, ამბობს რა, რომ ისინი „უნდა დარჩნენ იმდენ ხანს რამდენიც ეს საჭირო იქნება“.\n\n==რესურსები ინტერნეტში==\n*René Préval 2005 Elections Archives \n*René Préval entry at Cooperative Research.org \n*United States Central Intelligence Agency World Factbook (2000)\n*Profile of H.E. Mr. Réné Garcia Preval \n*St. Petersburg times – Ex-leader still enigma as Haitians cast ballots\n*Brief analysis of Préval's rise to Head of State 2006\n*Rene Préval Haiti May Get One Last Chance in Spite of Washington's Best Efforts  Council on Hemispheric Affairs\n*Prensa Latina February 2006 \"No Match for René Préval in Haiti\"\n*Préval supporters protest Haiti election results \n\n\n\n\nკატეგორია:ჰაიტის პრეზიდენტები\nკატეგორია:დაბადებული  17 იანვარი\nკატეგორია:დაბადებული 1943\nკატეგორია:გარდაცვლილი 3 მარტი\nკატეგორია:გარდაცვლილი 2017\nკატეგორია:ჰაიტის პრემიერ-მინისტრები", "url": "https://ka.wikipedia.org/wiki/რენე_პრევალი", "length": 3990}
{"id": "10623", "title": "გედეონ II", "text": "'''გედეონ II გენათელი''' — გელათის ეპისკოპოსი მიტროპოლიტის წოდებით 1717-1733, რაჭის ერისთავის პაპუნა II-ის ძე. მონაწილეობდა შინაფეოდალურ ომებში — გამოდიოდა იმერეთის მეფის ალექსანდრე V-ის წინააღმდეგ და მხარს უჭერდა თავის ძმას შოშიტა III-ს, რაჭის ერისთავს. დაახლოებით 1733 ალექსანდრე V-მ თავის მხარეზე გადაიბირა და ბარში საერისთავო მამული უბოძა. გედეონ II-მ თავი დაანება მღვდელმთავრობას და ამის შემდეგ ბარის ერისთავად იწოდებოდა.\n\n==ლიტერატურა==\n\n\nკატეგორია:გელათის მღვდელთმთავრები\nკატეგორია:რაჭის ერისთავები (საგვარეულო)", "url": "https://ka.wikipedia.org/wiki/გედეონ_II", "length": 518}
{"id": "10624", "title": "ალექსანდრია", "text": "thumbnail|300px|ანტიკურობა და თანამედროვეობა გვერდიგვერდ დგას ეგვიპტის ამ მთავარ ხმელთაშუაზღვისპირა პორტზე\n\n'''ალექსანდრია''' (, , ) — ქალაქი ეგვიპტეში.  სახელი მისი დამფუძნებლის, ალექსანდრე დიდის პატივსაცემად დაერქვა და როგორც ეგვიპტის პტოლემეური მმართველების სატახტო ქალაქი, მყისვე გახდა ერთ-ერთი უმნიშვნელოვანესი ქალაქი ელინისტურ სამყაროში - ჩამორჩებოდა რა მხოლოდ რომს მისი სიდიდითა და სიმდიდრით ანტიკურობის ხანის განმავლობაში. თუმცა ეგვიპტის შუა საუკუნეების მაჰმადიანი მმართველების მიერ კაიროს დაფუძნების შემდეგ ალექსანდრიის სტატუსი, როგორც ქვეყნის დედაქალაქისა, მალევე დასრულდა. ამან დასაბამი მისცა მის დაღმასვლას და ოსმალეთის იმპერიის პერიოდში ის უკვე იმდენად დაკნინდა, რომ მხოლოდ მცირე მეთევზეთა სოფლადღა მოიხსენიებოდა.\nანტიკურ ხანაში ალექსანდრია ცნობილია იყო მისი შუქურით (მსოფლიოს შვიდ საოცრებათა შორის ერთ-ერთი) და ბიბლიოთეკით (მსოფლიოში უდიდესი). ალექსანდრიის მიდამოების არქეოლოგიური გათხრები დაიწყო 1994 წელს, რამაც ალექსანდრიის პტოლემეოსის დინასტიის პერიოდის მრავალი დეტალი გამოავლინა.\n\n== დაძმობილებული ქალაქები ==\n*  ბრატისლავა, სლოვაკეთი<ref name=\"Bratislava\"></ref>\n*  ოდესა, უკრაინა\n*  კლივლენდი, აშშ\n*  კონსტანცა, რუმინეთი\n*  კაზანლიკი, ბულგარეთი\n*  დურბანი, სამხრეთ აფრიკა\n*  სანქტ-პეტერბურგი, რუსეთი\n*  შანჰაი, ჩინეთი\n*  ბალტიმორი, აშშ<ref name=\"Baltimore\"></ref>\n\n== კლიმატი ==\n\n\n==იხილეთ აგრეთვე==\n*ეგვიპტის ქალაქები\n\n== რესურსები ინტერნეტში ==\n* Official website\n* Expatriates in Alexandria \n* British Council's Lawrence Durrell Celebration in Alexandria\n* Richard Stillwell, ed. ''Princeton Encyclopedia of Classical Sites'', 1976:  “Alexandria, Egypt”\n* Hidden Egyptian City Found Beneath Alexandria \n* Alexandria in the First Century\n\n== სქოლიო ==\n\n\n\n\nკატეგორია:ეგვიპტის ქალაქები\nკატეგორია:ძველი საბერძნეთის ქალაქები\nკატეგორია:ძველი რომის ქალაქები\nკატეგორია:ალექსანდრიის მუჰაფაზა", "url": "https://ka.wikipedia.org/wiki/ალექსანდრია", "length": 1806}
{"id": "10626", "title": "გედეონ I", "text": "'''გედეონ I გენათელი'''  (ლორთქიფანიძე; გ. 1682) — გელათის ეპისკოპოსი მიტროპოლიტის წოდებით 1660-1682, დაახლოებით 1660-1664 იყო ნიკორწმინდის ეპისკოპოსიც. გედეონ I-მა შეძლო ოსმალთა ბატონობის შედეგად დაკნინებული გელათის საეპისკოპოსოს მეურნეობის ნაწილობრივ აღდგენა, გელათს შეუძინა თავისუფალი მიწები და იქ გლეხები დაასახლა, 1668 მდინარე ჭიშურაზე ააგო ხიდი. შეუდგა მეორე ხიდის აგებას მდინარე წყალწითელაზე, მაგრამ ვერ დაამთავრა.\n\n1669 გედეონ I ბაგრატ IV-მ ელჩად გაგზავნა რუსეთში მეფე ალექსი მიხეილის ძესთან. მოსკოვში გედეონ I-ს, როგორც ბაგრატ IV-ის პოლიტიკის დამცველს, დაუპირისპირდა ტახტის მოცილე დარეჯან დედოფლის მომხრე ქართველი ბატონიშვილი ნიკოლოზი (შემდგომში ერეკლე I), რომელმაც შეძლო გედეონ I-ის პიროვნების კომპრომეტირება რუსეთის მეფის თვალში.\n\n1672 წლის დეკემბერში გედეონ I კირილეს მონასტერში გადაასახლეს, საიდანაც 1676 სექტემბერს დასავლეთ საქართველოში დაბრუნდა. გედეონ I-ის მწიგნობრული მოღვაწეობიდან შემონახულია მხოლოდ ერთი ხელნაწერი სახარება-სამოციქულო, რომელიც მისი დაკვეთით გადაუწერიათ.\n\n==ლიტერატურა==\n\n\nკატეგორია:გელათის მღვდელთმთავრები\nკატეგორია:გარდაცვლილი 1682", "url": "https://ka.wikipedia.org/wiki/გედეონ_I", "length": 1067}
{"id": "10628", "title": "ალექსანდრიის ბიბლიოთეკა", "text": "thumb|ალექსანდრიის ბიბლიოთეკა, XIX საუკუნის სტილიზებული გრავიურა\n'''ალექსანდრიის სამეფო ბიბლიოთეკა''' — ძველი მსოფლიოს ერთ-ერთი უდიდესი ბიბლიოთეკა. მდებარეობდა ალექსანდრიაში. დაარსდა ძვ. წ. III საუკუნეში, პტოლემეების სამეფოს მეფის პტოლემე II-ის დროს. ბიბლიოთეკის დაარსებაში მონაწილეობდნენ პერიპატეტიკოსები დემეტრიუს ფალერელი და სავარაუდოდ სტრატონ ლამპსაკელიც. სხვადასხვა წყაროს მიხედვით, ბიბლიოთეკაში 400-დან 700 ათასამდე პაპირუსის გრაგნილი ინახებოდა. ზოგიერთი თანამედროვე მეცნიერი კი შედარებით მცირე ციფრს ასახელებს — 10-დან 50 ათასამდე გრაგნილი. ალექსანდრიის ბიბლიოთეკა აკადემია უფრო იყო, ვიდრე უბრალოდ წიგნსაცავი; აქ ცხოვრობდნენ და მუშაობდნენ მეცნიერები, რომლებიც დაკავებული იყვნენ, როგორც კვლევითი სამუშაოებით, ისე მასწავლებლობით. ბიბლიოთეკაში ასევე არსებობდა წიგნის გადამწერთა შტატი.\n\nალექსანდრიის ბიბლიოთეკის პირველი მცველები იყვნენ ზენოდოტ ეფესელი (ძვ.წ 234 წლამდე), მის შემდეგ ერატოსთენე (ძვ.წ 236-დან 195-მდე), არისტოფანე ბიზანტიონელი (მიახლოებით ძვ.წ 185—180 წლები). ასევე მუშაობდნენ ელინიზმის ეპოქის სხვა გამოჩენილი მეცნიერებიც, მათ შორის ევკლიდე.\n\nძვ.წ 48-47 წლებში იულიუს კეისარი იბრძოდა ეგვიპტეში, კლეოპატრასა და მისი ძმის, პტოლემე XIII–ის შორის არსებულ დინასტიურ ომში. საბრძოლო მოქმედებების შედეგად, კერძოდ ქალაქის აღების დროს, ხანძარი გაჩნდა და ალექსანდრიის ბიბლიოთეკაში არსებული წიგნების ნაწილი დაიწვა. მოგვიანებით ბიბლიოთეკის შენობა აღადგინეს და ერთ-ერთი ვერსიის თანახმად, მისი წიგნების საცავი მარკუს ანტონიუსმა შეავსო პერგამონის ბიბლიოთეკიდან გადატანილი წიგნებით.\n\n==თანამედროვე მდგომარეობა==\nthumb|ბიბლიოთეკა ალექსანდრინა\n2002 წელს ალექსანდრიაში, ძველი ბიბლიოთეკის ადგილას, აშენდა ახალი, თანამედროვე ტიპის ბიბლიოთეკა ალექსანდრინა (ახალი ალექსანდრიის ბიბლიოთეკა). ბიბლიოთეკით სარგებლობა ყველა მსურველს შეუძლია. ბიბლიოთეკის მშენებლობის შედეგად ეგვიპტეში შეიქმნა ახალი საგანმანათლებლო სისტემა, მთავრობისგან დამოუკიდებელი საჯარო საგანმანათლებლო ორგანიზაცია.<ref name=BLUEjeansWITHblueCORNFLOWERS></ref>\n\n2011 წლის ეგვიპტის რევოლუციის დროს, ალექსანდრიის მცხოვრებლებმა ცოცხალი ჯაჭვი შემოარტყეს ბიბლიოთეკას, რათა იგი მაროდიორთა შეტევისგან დაეცვათ.<ref name=BLUEjeansWITHblueCORNFLOWERS/>\n\n==რესურსები ინტერნეტში==\n* ალექსანდრიის ბიბლიოთეკა — ''ენციკლოპედია ბრიტანიკა''\n* ალექსანდრიის ბიბლიოთეკა \n\n==სქოლიო==\n\n\nკატეგორია:ეგვიპტოლოგია\nკატეგორია:ბიბლიოთეკები", "url": "https://ka.wikipedia.org/wiki/ალექსანდრიის_ბიბლიოთეკა", "length": 2268}
{"id": "10629", "title": "ალექსანდრიის შუქურა", "text": "მინი|ალექსანდრიის შუქურა\nმინი|არქეოლოგიური გათხრების შედეგად შექმნილი ნახატი\n'''ალექსანდრიის შუქურა''' (აგრეთვე ცნობილი როგორც ''ფაროსი'', ბერძ. Φάρος - შუქურა) მდებარეობდა ალექსანდრიაში, ეგვიპტე, აშენდა ძვ.წ. 279 წელს მე-3 საუკუნეში და მსოფლიოს შვიდ საოცრებათაგან ერთ-ერთად მიიჩნევა. მან ფუნქციონირება შეწყვიტა და თითქმის სრულიად დაინგრა მე-14 საუკუნეში მომხდარი ორი ძლიერი მიწისძვრის შედეგად. მისი ნარჩენები ნაპოვნი იქნა მყვინთავების მიერ 1994 წელს, შემდეგ კი სატელიტური ფოტოებით შუქურის დანარჩენი ნაწილები აღმოაჩინეს. შუქურის კოშკი სავარაუდოდ 134 მეტრის სიმაღლის იყო და იმ დროისთვის, დედამიწაზე არსებულ, ადამიანის მიერ აგებულ ყველაზე მაღალ ნაგებობათა სიაში, მეორე ადგილას უნდა ყოფილიყო ხეოფსის პირამიდის შემდგომ.\n\nთეთრი ქვის ბლოკებით ნაგები კოშკი სამი ნაწილისგან შედგებოდა: ქვედა მართკუთხა პლატფორმა ცენტრალური ფუნდამენტით, შუა ოქტაგონური სექცია და მაღლა კი, მრგვალი სექცია. შუქურის თავში დიდი სარკე იყო დამონტაჟებული, რომელიც დღის განმავლობაში მზეს ირეკლავდა და მისი შუქი 100 კილომეტრზე აღწევდა, ღამე კი ცეცხლს ანთებდნენ. როგორც ალექსანდრიის ზარაფხანის რომაულ მონეტებზეა აღბეჭდილი, შუქურის პლატფორმის ოთხივე კუთხეში ტრიტონის ქანდაკებები იდგა. ასევე, რომაულ პერიოდში, კოშკის თავზეც უნდა მდგარიყო ერთი ქანდაკება. მოგვიანებით, მრავალი ადრეული ისლამური მეჩეთის მინარეთთა დიზაინი ფაროსის მსგავსი სამ-სექციანი პროექტით იქმნებოდა, რაც შუქურის დიდ არქიტექტურულ ზეგავლენაზე მეტყველებს.\n\n== იხილეთ აგრეთვე ==\n*ჰერკულესის კოშკი\n\n== ლიტერატურა ==\n*Harris, William V., and Giovanni Ruffini. 2004. ''Ancient Alexandria Between Egypt and Greece''. Leiden: Brill.\n*Jordan, Paul. 2002. ''The Seven Wonders of the Ancient World''. Harlow: Longman.\n*Polyzōidēs, Apostolos. 2014. ''Alexandria: City of Gifts and Sorrows: From Hellenistic Civilization to Multiethnic Metropolis''. Chicago: Sussex Academic Press, 2014.\n*Thompson, Alice. 2002. ''Pharos''. London: Virago.\n*Tkaczow, Barbara, and Iwona Zych. 1993. ''The Topography of Ancient Alexandria: An Archaeological Map''. Warszawa: Zaklad Archeologii Śródziemnomorskiej, Polskiej Akadmii Nauk.\n\n== რესურსები ინტერნეტში ==\n\n*Ancient History Encyclopedia – Lighthouse of Alexandria\n*Description of Alexandria and the Pharos \n\n\n\n\nკატეგორია:ანტიკური არქიტექტურა\nკატეგორია:მსოფლიო საოცრებები", "url": "https://ka.wikipedia.org/wiki/ალექსანდრიის_შუქურა", "length": 2224}
{"id": "10631", "title": "გელათის მონასტერი", "text": "'''გელათის მონასტერი''' — ქართული ხუროთმოძღვრული ანსამბლი, შუა საუკუნეების საქართველოს კულტურის უმნიშვნელოვანესი ცენტრი, იუნესკოს მსოფლიო კულტურული მემკვიდრეობის და საქართველოს ეროვნული მნიშვნელობის კულტურის ძეგლი. აგებულია ქუთაისის ჩრდილო-აღმოსავლეთით 11 კმ-ზე, მდინარე წყალწითელის ხეობაში. დაარსებულია 1106 წელს დავით აღმაშენებლის თაოსნობით. შემოზღუდულია გალავნით. ანსამბლში შედის სხვადასხვა  დროინდელი (ძირითადად XII-XIII სს.) შენობები.\n\nსახელწოდება „გელათი“ შესაძლოა მომდინარეობდეს იერუსალიმის ერთ-ერთი კარიბჭის „გენნათის“ სახელიდან.<ref>მახარაძე ნ. საიდან მომდინარეობს სახელწოდება „გელათი“, ქუთაისის უნივერსიტეტის მოამბე № 4, 1995: 5-15.</ref>\n\n== კომპლექსი ==\n\n\n140პქ|მინი|წარწერა [[დავით აღმაშენებელი|დავით აღმაშენებლის]] საფლავზე\nგელათის მონასტრის გალავნის სამხრეთით, მთავარ შესასვლელში, დავით აღმაშენებლის საფლავია. გელათის მონასტერი სამეფო სახლის საკუთრება და საძვალე იყო, ტერიტორიულად ახლოს მდებარეობდა სამეფოს პოლიტიკურ ცენტრთან - ქუთაისთან, აქ არის დასაფლავებული სრულიად საქართველოს თითქმის ყველა მეფე: დავით IV აღმაშენებელი, დემეტრე I, გიორგი III, თამარი (თამარის ისტორიკოსების ცნობით) და სხვა. იმერეთის მეფეები: ბაგრატ III, გიორგი II, გიორგი III, გიორგი VI, ალექსანდრე V, სოლომონ I და სხვა.\n\nგელათის მონასტერი ერთ-ერთი მდიდარი ფეოდალური სენიორია იყო. მის მფლობელობაში ითვლებიდა ვრცელი მიწა-წყალი. მეურნეობაში წამყვანი დარგი იყო მიწათმოქმედება, განვითარებული მევენახეობა, ღვინის, თაფლისა და სანთლის სასაქონლო-საბაზრო წარმოება მონასტერს დიდ ფულად შემოსავალს აძლევდა.\n\n== ისტორია ==\n\nXII-XV საუკუნეებში გელათის მონასტერს მინიჭებული ჰქონდა სრული ავტონომია, აღიარებდა მხოლოდ მეფის უმაღლეს უფლებას. საქართველოს კათოლიკოს-პატრიარქსაც კი არ ჰქონდა არავითარი სახელისუფლო ძალა (გარდა მღვდლების კურთხევისა). გელათის მონასტერში მეფეს ჰყავდა თავისი პირადი წარმომადგენელი. მონასტრის უფროსი მონაზვნები და მოძღვართმოძღვარი სამეფო დარბაზის წევრებად ითვლებოდნენ. XIII საუკუნის II ნახევარსა - XV საუკუნეში ქვეყნის პოლიტიკური-ეკონომიური დაკნინების გამო (მონღოლების, თემურლენგის შემოსევები, გამწვავებული შინაფეოდალური საადგილმამულო ბრძოლები) გელათის მონასტრის ეკონომიური და კულტურული ცხოვრება შეფერხდა. მისი ძველი მდგომარეობა ნაწილობრივ აღადგინა გიორგი ბრწყინვალემ.\n\nსაქართველოს პოლიტიკური დაშლის (XV საუკუნის II ნახევარი) შემდეგ გელათის მონასტერი დასავლეთ საქართველოს მეფეების ხელში გადავიდა. 1510 წლის 23 ნოემბერს იგი გადაწვა იმერეთში შემოჭრილმა ოსმალთა ჯარმა. იმერეთის მეფეებმა ბაგრატ III-მ და გიორგი II-მ გელათის მონასტერში დიდი მასშტაბის სამეურნეო და საამშენებლო სამუშაოები ჩაატარეს - კაპიტალურად შეაკეთეს და მოხატეს ტაძრები, განაახლეს გაუქმებული და მიტოვებული ეკლესია-ეკვდერები, შესწირეს მონასტერს ახალი მამულები. ბაგრატ III-ს თანამედროვენი გელათის \"მეორედ აღმშენებელს\" უწოდებდნენ. მას მხარში ედგნენ გელათის ეპისკოპოსი მელქისედეკ საყვარელიძე და დასავლეთ საქართველოს კათოლიკოს-პატრიარქი ევდემონ ჩხეტიძე. XVI საუკუნის 20-იან წლებში ბაგრატ III-მ გელათის მონასტერში საეპისკოპოსო კათედრა დააარსა, რამაც გარკვეულად აამაღლა მონასტრის პოლიტიკური-მორალური და ეკონომიური მდგომარეობა. XVI საუკუნის II ნახევარში დასავლეთ საქართველოს კათოლიკოს-პატრიარქის რეზიდენცია ბიჭვინთიდან გელათში გადმოიტანეს.\n\nXVIII საუკუნიდან გელათის მონასტერში დიდი მასშტაბის აღდგენითი სამუშაოები გასწიეს გიორგი VI-მ, ალექსანდრე V-მ, სოლომონ I-მა, სოლომონ II-მ და გელათის ეპისკოპოსებმა. XVIII საუკუნის დამლევს მონასტერი ფლობდა 42 სოფელს.\n\nრუსეთის იმპერიის მიერ იმერეთის სამეფოს გაუქმების (1810) შემდეგ გელათის მონასტერი საეკლესიო სენიორიიდან სახელმწიფო დაწესებულებად - შტატის მონასტრად იქცა.\n\nჯერ კიდევ XII საუკუნეში, დავით აღმაშენებლის თაოსნობით, გელათის მონასტერში დიდი შემოქმედებითი საქმიანობა გაჩაღდა. სხვადასხვა დროს აქ მოღვაწეობდნენ არსენ იყალთოელი, იოანე პეტრიწი, არსენ ბულმაისიმისძე, პეტრე გელათელი, ევდემონ ჩხეტიძე (1557-1578), ექვთიმე საყვარელიძე (1578-1616), გედეონ ლორთქიფანიძე (XVII ს.), ანტონ I, ზაქარია გაბაშვილი და სხვა.\n\n1923 წელს გელათის მონასტერი დახურეს. ამჟამად იგი ქუთაისის სახელმწიფო ისტორიულ-ეთნოგრაფიული მუზეუმის ფილიალია.\n\n===აშშ-ის დახმარება ===\n\n2003 წლიდან 2020 წლამდე ამერიკის შეერთებული შტატების ელჩის ფონდმა გელათის სამონასტრო კომპლექსისთვის განკუთვნილი ხუთი პროექტი დააფინანსა. სხვადასხვა პროექტები 2003, 2012, 2013, 2014 და 2016 წლებში განხორციელდა.<ref name=\"usemb\">აშშ-ის ელჩის ფონდი, საქართველოს კულტურული მემკვიდრეობის დასაცავად: 21 პროექტი, 21 წელში</ref>\n\nთავდაპირველად, 2003 წელს, მონასტრის ფრესკების სარესტავრაციო საჭიროებების დაადგენად, დიაგნოსტიკური კვლევა ჩატარდა. XII-XVIII საუკუნეებით დათარიღებული ფრესკების კვლევა და დაზიანებათა დამუშავების დაგეგმვა, მიზნად ისახავდა ისეთი პრობლემების აღმოფხვრას, როგორიცაა მკრთალი შეფერილობა, სოკოვანი დაავადებები და ფრესკების ზედაპირზე მარილების კრისტალიზაცია.<ref name=\"usemb\"/>\n\nკვლევით დადგინდა, რომ გელათის ღვთისმშობლის ტაძრის წმ. მარინე ეგვტერის ფრესკა სრული განადგურების საფრთხის ქვეშ იყო. 2012 წელს, საელჩოს დაფინანსებული პროექტი ხელოვნების საერთაშორისო ცენტრის მიერ განხორციელდა და რიგი საკონსერვაციო სამუშაოების შესრულებას, მათ შორის, არქიტექტურული სტრუქტურის გადაუდებელ სტაბილიზაციას, ბათქაშისა და ფერწერული ფენების გამაგრებას, მარილების მოშორებას ითვალისწინებდა.<ref name=\"usemb\"/>\n\n2013 წელს, ელჩის ფონდმა გელათის სამონასტრო კომპლექსის არქიტექტურული სტრუქტურის რეაბილიტაციისთვის, მოჭიქული კერამიკით დასახურად, ქვის ფილების გასაწმენდად, ფრესკების მდგომარეობის მონიტორინგისთვის და გადაუდებელი კონსერვაციისთვის, ასევე სხვა აღდგენითი სამუშაოებისთვის, $600 000 გამოყო.<ref name=\"usemb\"/>\n\n2014 – 16 წლებში ფონდის მიერ, მონასტრის რეაბილიტაციისთვის განკუთვნილი კიდევ ორი პროექტი განხორციელდა.<ref name=\"usemb\"/>\n\n===გელათის დაზიანება===\nმინი|გელათის დაზიანების ამსახველი ფოტომონტაჟი.\nმინი|გელათის ფრესკების დაზიანების ამსახველი ფოტომონტაჟი.\nაშშ-ის ჩართულობისა და დაფინანსაბიეს მიუხედავად, ახლადგადახურული ღვთისმშობლის შობის სახელობის ტაძრის კრამიტი დატყდა, ტაძრში წყალი ჩავიდა და კედლის მხატვრობა დაასველა. გამოშრობის შემდეგ კი მხატვრობის ფრაგმენტები ჩამოცვივდა. სპეციალისტების მიხედვით, ის, რაც გელათში უკვე განადგურდა, ვეღარ აღდგება.<ref name=\"netgazeti\">რა დაემართა გელათს – ფაქტები და კომენტარები, მანანა ქველიაშვილი</ref>\n\nკულტურული მემკვიდრეობის ძეგლის დაზიანების ფაქტზე საქართველოს ახალგაზრდა იურისტთა ასოციაციამ პროკურატურას მიმართა, მაგრამ პროკურატურამ საქმე ფინანსთა სამინისტროს საგამოძიებო სამსახურში გადაამისამართა.<ref name=\"netgazeti\"/>\n\nგელათის რესტავრაცია-კონსერვაციის პროექტის ავტორი არის ააიპ „საქართველოს მემკვიდრეობაა“, რომლის ხელმძღვანელია კახა ტრაპაიძე.   პროექტის განმახორციელებელი და სამუშაოების შესრულებაზე ნებართვის მფლობელია „ხელოვნების საერთაშორისო ცენტრი“, რომლის ხელმძღვანელია მაკა  დვალიშვილი, ამავე ორგანიზაციამ მოიძია საგრანტო დაფინანსება. საინჟინრო სამუშაოები „იკორთა 2007“-მა შეასრულა, რომლის ხელმძღვანელია გია ხურცილავა.<ref name=\"netgazeti\"/>\n\nმსოფლიო მემკვიდრეობის ძეგლზე ჩასატარებელ  ყველა სამუშაოზე ნებართვას საქართველოს კულტურული მემკვიდრეობის დაცვის სააგენტო გასცემდა. 2014 წლის 25 თებერვლიდან სააგენტოს ნიკოლოზ ანთიძე ხელმძღვანელობდა. სააგენტოს ევალებოდა პროცესის მონიტორინგი და შესრულებული სამუშაოების ჩაბარება. ოფიციალური დოკუმენტაციის თანახმად 2020 წლის 11 მარტამდე, სააგენტოს გელათის სამონასტრო კომპლექსში მიმდინარე სამუშაოებზე ხარვეზი არ აღმოუჩენია. სამუშაოების დაწყებიდან პირველი ხარვეზის აღმოჩენამდე 7 წელი გავიდა.<ref name=\"netgazeti\"/>\n\nერთ-ერთმა პირველმა გელათში მიმდინარე პროცესის შესახებ ორგანიზაციამ ''ევროპა ჩვენი სახლია'' განაცხადა. ორგანიზაცია ერთ წელზე მეტია გელათის სამონასტრო კომპლექსში რესტავრაციის შემდეგ გამოვლენილი ხარვეზების შესახებ აქვეყნებდა დოკუმენტურ მასალებს, რასაც კულტურის სამინისტროსთან დაპირისპირება მოყვა. თორნიკე ბარათაშვილს ეკუთვნის გელათის რესტავრაციის ხარვეზებით ჩატარების ამსახველი ყველაზე პოპულარული ფოტო. სწორედ ეს ფოტო გახდა თავის დროზე კატალიზატორი, რომლის შედეგადაც საზოგადოებამ გელათის სამონასტრო კომპელქსის პრობლემის შესახებ შეიტყო. <ref name=\"netgazeti2\">“გვაბრალებენ იმას, რის წინააღმდეგაც ვიბრძვით” – თორნიკე ბარათაშვილი გელათზე ბრალდებაზე, მანანა ქველიაშვილი</ref>\n\n== არქიტექტურა ==\nღვთისმშობლის მიძინების სახელობის ცენტრალურ-გუმბათოვან მთავარ ტაძარს ორ ბოძსა და საკურთხეველის კედლებზე დაყრდნობილი გუმბათი აქვს, აღმოსავლეთ მხარეს კი - სამი წახნაგოვანი შვერილი აფსიდი. ეკლესიისათვის სხვადასხვა დროს მიუშენებიათ: დასავლეთ მხარეს - სტოა, სამხრეთიდან და ჩრდილოეთიდან კი ეკვდერები. ტაძრის ფართობი მინაშენების ჩათვლით დაახლოებით 35 მ x 36 მ სიმაღლე 34 მ-მდე. გარედან ტაძარი მოპირკეთებულია ეკლარის თლილი ქვით, ფასადები დამუშავებულია რთული რიტმის დეკორატიული თაღედებით და თითქმის სრულიად მოკლებულია ჩუქურთმებს. ფართო და უხვად განათებული შიგა სივრცე საზეიმო შთაბეჭდილებას ტოვებს. კედელ-კამარები ერთიანად დაფარულია სხვადასხვა დროის მხატვრობით.\n\nმთავარი ტაძრის აღმოსავლეთით, XII საუკუნის წმ. გიორგის სახელობის ეკლესიაა. გეგმითა და ფორმებით იგი მთავარ ტაძარს იმეორებს, მაგრამ უფრო მცირე ზომისაა. შიგნიდან კედლები დაფარულია XVI საუკუნის მოხატულობით. მთავარი ტაძრიდან 9 მ-ზე აღმართულია XIII-XIV საუკუნეების წმ. ნიკოლოზის სახელობის ორსართულიანი ეკლესია. გეგმით სწორკუთხა ქვედა სართული ოთხივე მხარეს თაღებითაა გახსნილი, ხოლო მეორე სართული ჯვარისებრი მოხაზულობის პატარა ეკლესიაა. მთავარი ტაძრის ჩრდილო-დასავლეთით XIII საუკუნის სამრეკლოა, რომლის ქვედა ნაწილი - თაღებით გახსნილი ქვის ფანჩატური - წყაროზეა დაშენებული. მის თავზე პატარა სათავსია, ხოლო სულ ზემოთ - სამრეკლო.\n\nგელათის ანსამბლში შედის აგრეთვე აკადემია, რომელმაც ჩვენამდე ნანგრევების სახით მოაღწია. გეგმით სწორკუთხა შენობას (ფართობი დაახლოებით 300 მ²) აღმოსავლეთით სამი შესასვლელი ჰქონია. მოგვიანებით შუა შესასლელისათვის მდიდრულად მორთული კარიბჭე მიუშენებიათ. კედლების გასწვრივ ქვის დასაჯდომები იყო გაყოლებული. შენობას დიდი სარკმლები ანათებდა, კედლები მოხატული ჰქონდა.\n\n== მოხატულობა ==\nმთავარი ტაძრის კონქში დაცულია ცნობილი გელათის მოზაიკა, დასავლეთ სტოაში - XII საუკუნის ფრესკები, რომლებზეც გამოსახულია საეკლესიო კრება, ხოლო სამხრეთ ეკვდერში - დავით ნარინის ორი, XIII საუკუნეში შესრულებული პორტრეტი. მოხატულობა არაერთხელ განუახლებიათ. განსაკუთრებით საყურადღებოა ისტორიულ პირთა პორტრეტები (XVI ს.): ჩრდილოეთ კედელზე გამოსახული არიან იმერეთის სამეფო ოჯახის წევრები. აქვეა დავით აღმაშენებლის ფრესკული გამოსახულება, რომელიც, როგორც ჩანს, ადრინდელ მხატვრობას მიეკუთვნება, მაგრამ XVI საუკუნეში აღუდგენიათ ძველი ნახატის მიხედვით. \n\n== მემკვიდრეობა ==\nმინი|200px|გელათის მონასტერში შემონახული სახარების გვერდი\nგელათის მონასტერში ინახებოდა მდიდრულად მორთული და მინიატიურებით შემკული ქართული ხელნაწერები, რომელთა დიდი ფონდი აქ ძველთაგანვე არსებობდა, აგრეთვე ქართული ჭედური ხელოვნების ბევრი შესანიშნავი ნიმუში  (მაგ. ხახულის ღვთისმშობლის ხატი). გელათის მონასტრის ზღუდის გარეთ დაახლოებით 150 მ-ზე, მის ჩრდილო-აღმოსავლეთით, შემორჩენილია სოხასტერის მონასტრის (საყუდებულ ბერთა სამყოფელი) ნანგრევები - ეკლესიების, კოშკის ტიპის საცხოვრებელი სახლებისა და სხვა ნაშთები. მონასტრის სამხრეთ-დასავლეთით მაღალ კონცხზე წმ. საბას სახელობის დარბაზული ეკლესიის (X-XI სს.) ნანგრევებია. მის მახლობლად, გზის გაღმა, წმ. ილიას სახელობის ეკლესიაა. მოშორებით, მდინარე წყალწითელის ხეობაში, ე. წ. \"დავითის კონცხზე\", მტრის თავდასხმისაგან მონასტრის დამცველი დიდი მრგვალი კოშკის ნანგრევები.\n\n==კულტურის ძეგლი==\n1994 წელს ბაგრატის ტაძართან ერთად მიიღო იუნესკოს მსოფლიო მემკვიდრეობის ძეგლის სტატუსი. 2006 წლის 7 ნოემბერს, მიენიჭა საქართველოს კულტურის ეროვნული მნიშვნელობის კატეგორიის ძეგლის სტატუსი. 2010 წელს ბაგრატის ტაძარს მასზე დაწყებული სარეკონსტრუქციო სამუშაოების გამო მიენიჭა საფრთხის ქვეშ მყოფი ძეგლის სტატუსი, რაც ასევე შეეხო გელათის მონასტერს. 2010-2017 წლებში ძეგლი იმყოფებოდა საფრთხის ქვეშ მყოფი ძეგლების სიაში, სიიდან ამოიღეს 2017 წლის 10 ივლისს<ref>Gelati Monastery, Georgia, removed from UNESCO’s List of World Heritage in Danger</ref>. 2017 წლიდან ბაგრატის ტაძრისგან დამოუკიდებლად არის აღრიცხული მსოფლიო მემკვიდრეობის სიაში.\n\n==გალერეა==\n<gallery>\nImage:Gelati monastery.jpg|\nImage:Gelati monastery (4).jpg\nImage:Gelati monastery (1).jpg\n2014 Imeretia, Gelati, Monastyr Gelati (01).jpg\n2014 Imeretia, Gelati, Monastyr Gelati (11).jpg\n2014 Imeretia, Gelati, Monastyr Gelati (13).jpg\n2014 Imeretia, Gelati, Monastyr Gelati (28).jpg\n</gallery>\n===მოხატულობა===\n<gallery>\nImage:Georgia-DavidIV.jpg|\nImage:Gelati (4).jpg|\nImage:Gelati (2).jpg|\nImage:Gelati (8).jpg|\n2014 Imeretia, Gelati, Monastyr Gelati (32).jpg\n2014 Imeretia, Gelati, Monastyr Gelati (06).jpg\n2014 Imeretia, Gelati, Monastyr Gelati (07).jpg\n2014 Imeretia, Gelati, Monastyr Gelati (35).jpg\n2014 Imeretia, Gelati, Monastyr Gelati (41).jpg\n2014 Imeretia, Gelati, Monastyr Gelati (39).jpg\n2014 Imeretia, Gelati, Monastyr Gelati (44).jpg\n2014 Imeretia, Gelati, Monastyr Gelati (34).jpg\n2014 Imeretia, Gelati, Monastyr Gelati (36).jpg\n2014 Imeretia, Gelati, Monastyr Gelati (47).jpg\n</gallery>\n\n== ლიტერატურა ==\n\n*\n* '' ლომინაძე ბ.,'' გელათი, თბ., 1955;\n* ''მისივე,'' გელათი (მეგზური), თბ., 1959;\n* ''Меписашвили П. С.,'' Архитектурный ансамбль Гелати, Тб., 1966;\n\n== რესურსები ინტერნეტში ==\n\n\n\n==სქოლიო==\n\n\n\n\nკატეგორია:მსოფლიო მემკვიდრეობის ძეგლები საქართველოში\nკატეგორია:ეროვნული მნიშვნელობის კატეგორიის კულტურის უძრავი ძეგლები\nკატეგორია:ტყიბულის მუნიციპალიტეტის ტაძრები\nკატეგორია:კულტურული მემკვიდრეობის ძეგლები იმერეთის მხარეში", "url": "https://ka.wikipedia.org/wiki/გელათის_მონასტერი", "length": 12850}
{"id": "10637", "title": "გერმანე (XVIII ს.)", "text": "'''გერმანე''' — ქართველი საეკლესიო მოღვაწე. დავითგარეჯის მონასტრის არქიმანდრიტი 1769-1781 წლებში, თბილისის მიტროპოლიტი 1781-დან XVIII საუკუნის მიწურულამდე, ქართლის სამეფო კართან დაახლოებული პირი. მიტროპოლიტობის დროს იყო დიკასტერიის (საკათოლიკოსოსთან არსებული ადმინისტრაციულ-სასამართლო ორგანო) წევრი.\n==ლიტერატურა==\n* ლომინაძე ბ., ქართული ფეოდალური ურთიერთობის ისტორიიდან, [ტ.] 1, თბ., 1966.\n\n\nკატეგორია:ქართველი ეპისკოპოსები\nკატეგორია:XVIII საუკუნის ქართველები", "url": "https://ka.wikipedia.org/wiki/გერმანე_(XVIII_ს.)", "length": 460}
{"id": "10638", "title": "გვანცა დედოფალი", "text": "'''გვანცა დედოფალი''' (გ. დაახლოებით 1262) — საქართველოს დედოფალი, ჯერ ავაგ ათაბაგის, ხოლო მისი გარდაცვალების შემდეგ (1250 წ.) დავით VII ულუს მეუღლე, რაჭის ერისთავის — კახაბერის ასული. მონღოლთა წინააღმდეგ დავით ულუს აჯანყების გამო გვანცა დედოფალი და მისი მცირეწლოვანი შვილი დემეტრე (შემდეგში დემეტრე II თავდადებული) მონღოლებმა შეიპყრეს. ჰულაგუ-ხანმა დედოფალი სიკვდილით დასაჯა.\n\n==ლიტერატურა==\n\n\n\n\nკატეგორია:საქართველოს დედოფლები\nკატეგორია:სიკვდილით დასჯილი ქართველები", "url": "https://ka.wikipedia.org/wiki/გვანცა_დედოფალი", "length": 467}
{"id": "10640", "title": "გიორგი ქსნის ერისთავი", "text": "'''გიორგი ქსნის ერისთავი''' — ქსნის ერისთავი 1774-1777 წლებში, ყულარაღასი. ხშირად ეურჩებოდა ერეკლე II-ს და ლეკთა დაქირავებული რაზმით არბევდა ქართლის სოფლებს. ცოლად ჰყავდა ერეკლე II-ის ასული.<ref></ref>\n\n1777 აჯანყდა. ერეკლე II-მ  შესარიგებლად მოციქულები გაუგზავნა, მაგრამ გიორგი ქსნის ერისთავი არ დაემორჩილა. მაშინ მეფემ გიორგი და ლევან ბატონიშვილების მეთაურობით ჯარი გაგზავნა საერისთავოში. მათ საერისთავოს ციხეები აიღეს, ერისთავი შეიპყრეს და თბილისში ჩაიყვანეს (1777 დეკემბერი). ერეკლე II-მ გიორგი ქსნის ერისთავს შეუნარჩუნა, მაგრამ საერისთავო გააუქმა, მისი დიდი ნაწილი  სახასოდ გამოაცხადა და გიორგი და იულონ ბატონიშვილებს გადასცა. ერისთავის შვილებს დარჩათ მცირე მამული გვერდისძირზე და შიდა ქართლში.\n\n==ლიტერატურა==\n\n\n\n==სქოლიო==\n\n\nკატეგორია:ქსნის ერისთავები\nკატეგორია:XVIII საუკუნის ქართველები", "url": "https://ka.wikipedia.org/wiki/გიორგი_ქსნის_ერისთავი", "length": 794}
{"id": "10641", "title": "გიორგი არაგვის ერისთავი", "text": "'''გიორგი არაგვის ერისთავი''' (გ. 1723) — არაგვის ერისთავი 1688-1696, 1703-1723, ძე ოთარ არაგვის ერისთავისა.\n\n1688 იგი ერეკლე I-ს მიემხრო გიორგი XI-ის წინააღმდეგ ბრძოლაში. ამის გამო გიორგი მეფის ლაშქარი არაგვის საერისთავოში შეიჭრა, აიღო და გადაწვა დუშეთი და მისი შემოგარენი, მაგრამ თვითონაც დიდი ზიანი ნახა და იძულებული გახდა საერისთავო დაეტოვებინა. 1691 არაგვის ერისთავმა გიორგი XI-ს დაუჭირა მხარი და ახლა ერეკლე I-მა დაარბია არაგვის საერისთავო. 1695 ერეკლე I-მა ირანელთა დამხმარე ჯარით დაამარცხა გიორგი XI და გიორგი არაგვის ერისთავი. ეს უკანასკნელი ჯერ იმერეთში, შემდეგ დვალეთში გადავიდა, სადაც მისმა ვასალებმა შეიპყრეს და ერეკლე I-ს მიჰგვარეს. ერეკლე I-მა გიორგი არაგვის ერისთავი ირანში გაგზავნა (1695), მან იქ 1703-მდე დაჰყო. ირანში მყოფი გიორგი XI-ის შუამდგომლობით გიორგი არაგვის ერისთავი საქართველოში დააბრუნეს და კვლავ არაგვის ერიათავად დანიშნეს. ერთხანს იგი ვახტანგ VI-ის ერთგული იყო, მაგრამ ვახტანგი რომ გაძლიერდა, გადაუდგა და დათუნა ქსნის ერისთავთან ერთად შაჰს ვახტანგის გადაყენება და იასეს მეფედ დანიშვნა სთხოვა. შემდეგ შეურიგდა ვახტანგს, მაგრამ 1723, როდესაც კახეთის ხანმა კონსტანტინეს II-მ თბილისი აიღო და დაარბია, კვლავ განუდგა მას და კონსტანტინეს მიემხრო, რის გამოც ბაქარმა გიორგი არაგვის ერისთავი (თავისივე სიმამრი) შეიპყრო და სიკვდილით დასაჯა.\n\n== ოჯახი ==\n*რომანოზი (ერისთავი) — შვილი\n\n==ლიტერატურა==\n\n\n\nკატეგორია:არაგვის ერისთავები\nკატეგორია:გარდაცვლილი 1723", "url": "https://ka.wikipedia.org/wiki/გიორგი_არაგვის_ერისთავი", "length": 1377}
{"id": "10644", "title": "ჩარლზ კორნუოლისი", "text": "thumb|200px|ჩარლზ კორნუოლისი\n'''ჩარლზ კორნუოლისი''' (; დ. 31 დეკემბერი, 1738, ლონდონი — გ. 5 ოქტომბერი, 1805) — ინგლისელი სამხედრო მეთაური და კოლონიალური გუბერნატორი. მონაწილეობდა ამერიკის რევოლუციაში.\n\nკორნუოლისების ოჯახი ერთ-ერთი წარჩინებული და მდიდართაგანი იყო და ბარონის წოდებას ატარებდა. ჩარლზის ბიძა იყო კანტენბერის ეპისკოპოსი. დედა — ჩარლზ თაუნსჰენდის ქალიშვილი; დედის ბიძა კი — პრემიერ მინისტრი, რობერტ უოლპოლი. ჩარლზმა განათლება კემბრიჯსა და იტონში მიიღო.\n\nშვიდ-წლიანი ომის პერიოდში კორნუოლისი მუშაობდა გერმანიაში სხვა და სხვა პოსტებზე. 1759 წელს, მინდენის ბრძოლაში თავის გამოჩენისთვის მიენიჭა კაპიტნის წოდება.\n\n1760 წლის იანვარში პარლამენტის წევრი გახდა. 1761 წელს კორნუოლისი ისევ გააგზავნეს გერმანიაში, სადაც ვიცე პოლკოვნიკის წოდება მიანიჭეს.\n\n== ამერიკის რევოლუცია ==\nleft\nამერიკის რევოლუციის დასაწყისისთვის, ჩარლზ კორნუოლისმა ომში მონაწილეობის სურვილი გამოთქვა. 1776 წლის 1 იანვარს მას გამგზავრების უფლება მისცეს. იმავე წლის მარტში ის 2 500 კაციან რაზმთან ერთად გაემგზავრა ნიუ-იორკში, რათა გენერალ მაიორ ჰენრი კლინტონთან ემსახურა.\n\n1777 წლის 2 იანვრიდან 4 იანვრამდე კორნუოლისი ებრძოდა ამერიკის კონტინენტალურ არმიას, პრინსტონთან, რომელსაც გენერალი ჯორჯ ვაშინგტონი მეთაურობდა. ამ ბრძოლაში ინგლისელთა ჯარს ამერიკელებმა საკმაოდ დიდი ზიანი მიაყენეს.\n\n1780 წელს კორნუოლისი ბრიტანეთის არმიას გაუძღვა კაროლინებისკენ, სადაც უნდა შებრძოლებოდა ნათანიელ გრინს. 1781 წელს კორნუოლისის არმიამ გაიმარჯვა გილფორდის ბრძოლაში თუმცა მნიშვნელოვნად დაზარალდა და ამიტომ იძულებული გახდა დაეტოვებინა კაროლინები. 1781 წლის 19 ოქტომბერს, იორკთაუნის ბრძოლისას, ამერიკელების და ფრანგების გაერთიანებულმა ძალებმა გადამწყვეტი იერიში მიიტანეს კორნუოლესის ჯარზე. კორნუოლისი დანებდა და ბრიტანეთმა ომი წააგო.\n\n== ინდოეთი ==\n\nკორნუოლისი გადაყვანილი იქნა ინდოეთში, სადაც მან უორენ ჰასტინგსი შეცვალა. მისი გენერალურ გუბერნატორად ოფიციალური დანიშვნა მოხდა 1786 წელს.\n\n1793 წელს მისი პირველი ვადა ამოიწურა და იგი ინგლისში დაბრუნდა და ირლანდიის მმართველი გახდა. მან 1789 წლის ირლანდიის აჯანყების დროს რეპრესიაში მოაქცია „გაერთიანებული ირლანდიელები“.  1805 წელს კორნუოლისი ინდოეთში დაბრუნდა და ხელმეორედ დაინიშნა გენერალურ გუბერნატორად. ჩამოსვლიდან ცოტა ხანში ვარანაშის მახლობლად, გაზიპურში მას ციებ-ცხელება შეეყარა და მალევე გარდაიცვალა. დაკრძალეს მდინარე განგის მახლობლად; მის მემორიალი დღემდე არსებობს და მას ინდოეთის მთავრობა უვლის.\n\n\nკატეგორია:ბრიტანელი სამხედრო მოღვაწეები\nკატეგორია:დაბადებული 31 დეკემბერი\nკატეგორია:დაბადებული 1738\nკატეგორია:გარდაცვლილი 5 ოქტომბერი\nკატეგორია:გარდაცვლილი 1805", "url": "https://ka.wikipedia.org/wiki/ჩარლზ_კორნუოლისი", "length": 2469}
{"id": "10646", "title": "გიორგი დოდისი", "text": "'''გიორგი დოდისი''' — XII საუკუნის ქართველი კალიგრაფი. იერუსალიმის ჯვრის მონასტრის ხუცესმონაზონი. \n\n1156 გადაუწერია სვინაქსარი (ხელნაწერთა ეროვნული ცენტრი, H–1661). ხელნაწერი შესრულებულია ნუსხურით, ერთ სვეტად, წერილი, ლამაზი, თანაბარი ასოებით. უხვადაა გამოყენებული სინგური (საზედაო ასოები, ცალკეული სტრიქონები), რაც ფურცლებს დეკორატიულ და სადღესას წაულო იერს ანიჭებს. წიგნის დასაწყისში გამოსახულია ქართული ორნამენტებიან თაღოვან ჩარჩოში ჩასმული ჯვარი, ბოლოში მოხსენებულია გადამწერის სახელი.\n==ლიტერატურა==\n\n\n\nკატეგორია:ქართველი კალიგრაფები\nკატეგორია:XII საუკუნის ქართველები", "url": "https://ka.wikipedia.org/wiki/გიორგი_დოდისი", "length": 572}
{"id": "10647", "title": "ბრანდიუაინის ბრძოლა", "text": "thumb|250px|\n'''ბრანდიუაინის ბრძოლა''' გაიმართა 1777 წლის 11 სექტემბერს, ამერიკის რევოლუციის დროს, ჩედს ფორდის მახლობლად, ბრადიუაინის ხევში (დელავერის ოლქი, პენსილვანია). ამ ბრძოლაში გაიმარჯვეს ბრიტანელებმა და აიღეს ქალაქი ფილადელფია. \n\n\nბრიტანელები: \n* მეთაური: უილიმ ჰოუი.\n* არმია: 17 000\n* მსხვერპლი: 89 დაღუპული, 487 დაჭრილი\n\nამერიკელები:\n* მეთაური: ჯორჯ ვაშინგტონი\n* არმია: 11 000\n* მსხვერპლი: 250 დაღუპული, 750 დაჭრილი, 400 ტყვე.\n\n\n\nკატეგორია:აშშ-ის ისტორია\nკატეგორია:XVIII საუკუნის ბრძოლები", "url": "https://ka.wikipedia.org/wiki/ბრანდიუაინის_ბრძოლა", "length": 497}
{"id": "10648", "title": "გიორგი რაჭის ერისთავი", "text": "'''გიორგი რაჭის ერისთავი''' (გ. 1787) — რაჭის ერისთავი 1785-1787 წლებში, როსტომ რაჭის ერისთავის ძე.\n\n1769 წელს, როდესაც სოლომონ I-მა რაჭის საერისთავო გააუქმა და როსტომ ერისთავი და მისი შვილები დასაჯა, გიორგი რაჭის ერისთავი ცალი თვალით დააბრმავეს და დაპატიმრეს. იმავე წელს საპყრობილიდან გაიქცა და სტამბოლს შეაფარა თავი. აქ ის სულთნის სამსახურში ჩადგა „ქიორ-ბეგის“ სახელით. 1784 წელს სულთნის მხარდაჭერით დაიმედებული იმერეთში გამეფებას შეეცადა, მაგრამ მიზანს ვერ მიაღწია. 1785 წელს იმერეთის მეფემ დავით II-მ გიორგი რაჭის ერისთავი ოსმალეთიდან მოიწვია და ახლად აღდგენილი რაჭის საერისთავოს ერისთავად დასვა.\n\n==ლიტერატურა==\n\n* სოსელია ო. ნარკვევები ფეოდალური ხანის დასავლეთ საქართველოს სოციალ-პოლიტიკური ისტორიიდან (სათავადოები), ტ. I, თბ., 1973\n\nკატეგორია:რაჭის ერისთავები\nკატეგორია:გარდაცვლილი 1787\nკატეგორია:რაჭის ერისთავები (საგვარეულო)", "url": "https://ka.wikipedia.org/wiki/გიორგი_რაჭის_ერისთავი", "length": 833}
{"id": "10649", "title": "გიორგი ხუცესმონაზონი", "text": "'''გიორგი ხუცესმონაზონი''' — XII საუკუნის დასასრულისა და XIII საუკუნის დასაწყისის ქართველი კალიგრაფი. მოღვაწეობდა შიომღვიმის მონასტერში.\n\nგადაუწერია შიომღვიმის ოთხთავი (ხელნაწერთა ეროვნული ცენტრი, H-1344) და ტიბიკონი (H-1349). ორივე წიგნი დაწერილია ნუსხურით, ლამაზი, გაწაფული ხელით. ოთხთავში ოთხი მახარებლის ოსტატურად შესრულებული სურათია ჩართული (ყავისფერ და მომწვანო ოქროსფერ ფონზე მხატვარს კაშკაშა წითელი ფერი გამოუყენებია). განვითარებული სახის კამარები (სვეტისთავებით, ანტაბლემენტში ჩართული თაღებით, ჩიტებით, ყვავილებით, ჭაღებით და სხვა) დახვეწილი და ფერადოვანია, უმთავრესია ლურჯი და ოქროსფერი, აქა-იქ სოსანიც. დაუდგენელია მინიატურებიც გიორგი ხუცესმონაზონის შესრულებულია თუ არა.\n\n==ლიტერატურა==\n\n\n\nკატეგორია:ქართველი კალიგრაფები\nკატეგორია:XII საუკუნის ქართველები\nკატეგორია:XIII საუკუნის ქართველები", "url": "https://ka.wikipedia.org/wiki/გიორგი_ხუცესმონაზონი", "length": 800}
{"id": "10651", "title": "ჯეიმზ გოსლინგი", "text": "thumb|ჯეიმზ გოსლინგი\n'''ჯეიმზ გოსლინგი''' (დაიბადა: 19 მაისი, 1955, ქ. კალგარიში, ალბერტას საგრაფო, კანადა). იგი ცნობილია როგორც ჯავა პროგრამირების ენის ავტორი.\n\n== განათლება და კარიერა ==\n1977 წელს ჯეიმზ გოსლინგმა დაამთავრა კალგარის უნივერსიტეტის ბაკალავრიატი კომპიუტერულ მეცნიერებათა განხრით. 1983 წელს მიენიჭა ფილოსოფიის დოქტორის სამეცნიერო ხარისხი (კომპიუტერულ მეცნიერებებში) კარნეგი-მელონის უნივერსიტეტში (აშშ). სადოქტოროზე მუშაობის პერიოდში გოსლინგი მონაწილეობდა ცნობილი ტექსტური რედაქტორის იმაქსის შექმნაში იუნიქსთან თავსებადი ოპერაციული სისტემებისთვის. სან მიკროსისტემზ-ში მუშაობის დაწყებამდე მან შექმნა უნიქსის რამდენიმე მულტიპროცესორული ვერსია. ასევე - რამდენიმე კომპილატორი და მეილის (ფოსტის) ტრანსფერის აგენტი.\n\n1984 წლიდან მოყოლებული, გოსლინგი სან მიკროსისტემზში მუშაობს. დღესდღეობით (2006 წლისთვის) გოსლინგი სანის პროგრამირების პროდუქტთა ჯგუფის უფროსი ტექნიკური ოფიცერია (CTO).\n\n== პროგრამირება ==\nცნობილია, რომ გოსლინგი უმეტესად ეპლის პაუერბუკს იყენებს პროგრამირებისთვის.\n\n== რესურსები ინტერნეტში ==\n* Short bio from java.net \n* James Gosling's weblog\n* James Gosling and other Java Blogs \n* A profile of James on apple.com\n\n\nკატეგორია:პროგრამისტები\nკატეგორია:დაბადებული 1955", "url": "https://ka.wikipedia.org/wiki/ჯეიმზ_გოსლინგი", "length": 1190}
